[2] {Work} {απομνημονευματων α} πολλακις εθαυμασα τισι ποτε λογοις αθηναιους επεισαν οι γραψαμενοι σωκρατην ως αξιος ειη θανατου τηι πολει. η μεν γαρ γραφη κατ' αυτου τοιαδε τις ην: αδικει σωκρατης ους μεν η πολις νομιζει θεους ου νομιζων, ετερα δε καινα δαιμονια εισφερων: αδικει δε και τους νεους διαφθειρων. πρωτον μεν ουν, ως ουκ ενομιζεν ους η πολις νομιζει θεους, ποιωι ποτ' εχρησαντο τεκμηριωι; θυων τε γαρ φανερος ην πολλακις μεν οικοι, πολλακις δε επι των κοινων της πολεως βωμων, και μαντικηι χρωμενος ουκ αφανης ην. διετεθρυλητο γαρ ως φαιη σωκρατης το δαιμονιον εαυτωι σημαινειν: οθεν δη και μαλιστα μοι δοκουσιν αυτον αιτιασασθαι καινα δαιμονια εισφερειν. ο δ' ουδεν καινοτερον εισεφερε των αλλων, οσοι μαντικην νομιζοντες οιωνοις τε χρωνται και φημαις και συμβολοις και θυσιαις. ουτοι τε γαρ υπολαμβανουσιν ου τους ορνιθας ουδε τους απαντωντας ειδεναι τα συμφεροντα τοις μαντευομενοις, αλλα τους θεους δια τουτων αυτα σημαινειν, κακεινος δε ουτως ενομιζεν. αλλ' οι μεν πλειστοι φασιν υπο τε των ορνιθων και των απαντωντων αποτρεπεσθαι τε και προτρεπεσθαι: σωκρατης δ' ωσπερ εγιγνωσκεν, ουτως ελεγε: το δαιμονιον γαρ εφη σημαινειν. και πολλοις των συνοντων προηγορευε τα μεν ποιειν, τα δε μη ποιειν, ως του δαιμονιου προσημαινοντος: και τοις μεν πειθομενοις αυτωι συνεφερε, τοις δε μη πειθομενοις μετεμελε. καιτοι τις ουκ αν ομολογησειεν αυτον βουλεσθαι μητ' ηλιθιον μητ' αλαζονα φαινεσθαι τοις συνουσιν; εδοκει δ' αν αμφοτερα ταυτα, ει προαγορευων ως υπο θεου φαινομενα και ψευδομενος εφαινετο. δηλον ουν οτι ουκ αν προελεγεν, ει μη επιστευεν αληθευσειν. ταυτα δε τις αν αλλωι πιστευσειεν η θεωι; πιστευων δε θεοις πως ουκ ειναι θεους ενομιζεν; αλλα μην εποιει και ταδε προς τους επιτηδειους. τα μεν γαρ αναγκαια συνεβουλευε και πραττειν ως ενομιζεν αριστ' αν πραχθηναι: περι δε των αδηλων οπως αποβησοιτο μαντευσομενους επεμπεν, ει ποιητεα. και τους μελλοντας οικους τε και πολεις καλως οικησειν μαντικης εφη προσδεισθαι: τεκτονικον μεν γαρ η χαλκευτικον η γεωργικον η ανθρωπων αρχικον η των τοιουτων εργων εξεταστικον η λογιστικον η οικονομικον η στρατηγικον γενεσθαι, παντα τα τοιαυτα μαθηματα και ανθρωπου γνωμηι αιρετα ενομιζεν ειναι: τα δε μεγιστα των εν τουτοις εφη τους θεους εαυτοις καταλειπεσθαι, ων ουδεν δηλον ειναι τοις ανθρωποις. ουτε γαρ τωι καλως αγρον φυτευσαμενωι δηλον οστις καρπωσεται, ουτε τωι καλως οικιαν οικοδομησαμενωι δηλον οστις ενοικησει, ουτε τωι στρατηγικωι δηλον ει συμφερει στρατηγειν, ουτε τωι πολιτικωι δηλον ει συμφερει της πολεως προστατειν, ουτε τωι καλην γημαντι, ιν' ευφραινηται, δηλον ει δια ταυτην ανιασεται, ουτε τωι δυνατους εν τηι πολει κηδεστας λαβοντι δηλον ει δια τουτους στερησεται της πολεως. τους δε μηδεν των τοιουτων οιομενους ειναι δαιμονιον, αλλα παντα της ανθρωπινης γνωμης, δαιμοναν εφη: δαιμοναν δε και τους μαντευομενους α τοις ανθρωποις εδωκαν οι θεοι μαθουσι διακρινειν (οιον ει τις επερωτωιη ποτερον επισταμενον ηνιοχειν επι ζευγος λαβειν κρειττον η μη επισταμενον, η ποτερον επισταμενον κυβερναν επι την ναυν κρειττον λαβειν η μη επισταμενον), η α εξεστιν αριθμησαντας η μετρησαντας η στησαντας ειδεναι: τους τα τοιαυτα παρα των θεων πυνθανομενους αθεμιτα ποιειν ηγειτο. εφη δε δειν, α μεν μαθοντας ποιειν εδωκαν οι θεοι, μανθανειν, α δε μη δηλα τοις ανθρωποις εστι, πειρασθαι δια μαντικης παρα των θεων πυνθανεσθαι: τους θεους γαρ οις αν ωσιν ιλεωι σημαινειν. αλλα μην εκεινος γε αει μεν ην εν τωι φανερωι: πρωι τε γαρ εις τους περιπατους και τα γυμνασια ηιει και πληθουσης αγορας εκει φανερος ην, και το λοιπον αει της ημερας ην οπου πλειστοις μελλοι συνεσεσθαι: και ελεγε μεν ως το πολυ, τοις δε βουλομενοις εξην ακουειν. ουδεις δε πωποτε σωκρατους ουδεν ασεβες ουδε ανοσιον ουτε πραττοντος ειδεν ουτε λεγοντος ηκουσεν. ουδε γαρ περι της των παντων φυσεως, ηιπερ των αλλων οι πλειστοι, διελεγετο σκοπων οπως ο καλουμενος υπο των σοφιστων κοσμος εχει και τισιν αναγκαις εκαστα γιγνεται των ουρανιων, αλλα και τους φροντιζοντας τα τοιαυτα μωραινοντας απεδεικνυε. και πρωτον μεν αυτων εσκοπει ποτερα ποτε νομισαντες ικανως ηδη τανθρωπινα ειδεναι ερχονται επι το περι των τοιουτων φροντιζειν, η τα μεν ανθρωπινα παρεντες, τα δαιμονια δε σκοπουντες ηγουνται τα προσηκοντα πραττειν. εθαυμαζε δ' ει μη φανερον αυτοις εστιν, οτι ταυτα ου δυνατον εστιν ανθρωποις ευρειν: επει και τους μεγιστον φρονουντας επι τωι περι τουτων λεγειν ου ταυτα δοξαζειν αλληλοις, αλλα τοις μαινομενοις ομοιως διακεισθαι προς αλληλους. των τε γαρ μαινομενων τους μεν ουδε τα δεινα δεδιεναι, τους δε και τα μη φοβερα φοβεισθαι, και τοις μεν ουδ' εν οχλωι δοκειν αισχρον ειναι λεγειν η ποιειν οτιουν, τοις δε ουδ' εξιτητεον εις ανθρωπους ειναι δοκειν, και τους μεν ουθ' ιερον ουτε βωμον ουτ' αλλο των θειων ουδεν τιμαν, τους δε και λιθους και ξυλα τα τυχοντα και θηρια σεβεσθαι: των τε περι της των παντων φυσεως μεριμνωντων τοις μεν δοκειν εν μονον το ον ειναι, τοις δ' απειρα το πληθος, και τοις μεν αει παντα κινεισθαι, τοις δ' ουδεν αν ποτε κινηθηναι, και τοις μεν παντα γιγνεσθαι τε και απολλυσθαι, τοις δε ουτ' αν γενεσθαι ποτε ουδεν ουτε απολεισθαι. εσκοπει δε περι αυτων και ταδε, αρ', ωσπερ οι τανθρωπεια μανθανοντες ηγουνται τουθ' ο τι αν μαθωσιν εαυτοις τε και των αλλων οτωι αν βουλωνται ποιησειν, ουτω και οι τα θεια ζητουντες νομιζουσιν, επειδαν γνωσιν αις αναγκαις εκαστα γιγνεται, ποιησειν, οταν βουλωνται, και ανεμους και υδατα και ωρας και οτου αν αλλου δεωνται των τοιουτων, η τοιουτον μεν ουδεν ουδ' ελπιζουσιν, αρκει δ' αυτοις γνωναι μονον ηι των τοιουτων εκαστα γιγνεται. περι μεν ουν των ταυτα πραγματευομενων τοιαυτα ελεγεν: αυτος δε περι των ανθρωπειων αει διελεγετο σκοπων τι ευσεβες, τι ασεβες, τι καλον, τι αισχρον, τι δικαιον, τι αδικον, τι σωφροσυνη, τι μανια, τι ανδρεια, τι δειλια, τι πολις, τι πολιτικος, τι αρχη ανθρωπων, τι αρχικος ανθρωπων, και περι των αλλων, α τους μεν ειδοτας ηγειτο καλους καγαθους ειναι, τους δ' αγνοουντας ανδραποδωδεις αν δικαιως κεκλησθαι. οσα μεν ουν μη φανερος ην οπως εγιγνωσκεν, ουδεν θαυμαστον υπερ τουτων περι αυτου παραγνωναι τους δικαστας: οσα δε παντες ηιδεσαν, ου θαυμαστον ει μη τουτων ενεθυμηθησαν; βουλευσας γαρ ποτε και τον βουλευτικον ορκον ομοσας, εν ωι ην κατα τους νομους βουλευσειν, επιστατης εν τωι δημωι γενομενος, επιθυμησαντος του δημου παρα τους νομους [εννεα στρατηγους] μιαι ψηφωι τους αμφι θρασυλλον και ερασινιδην αποκτειναι παντας, ουκ ηθελησεν επιψηφισαι, οργιζομενου μεν αυτωι του δημου, πολλων δε και δυνατων απειλουντων: αλλα περι πλειονος εποιησατο ευορκειν η χαρισασθαι τωι δημωι παρα το δικαιον και φυλαξασθαι τους απειλουντας. και γαρ επιμελεισθαι θεους ενομιζεν ανθρωπων ουχ ον τροπον οι πολλοι νομιζουσιν: ουτοι μεν γαρ οιονται τους θεους τα μεν ειδεναι, τα δ' ουκ ειδεναι: σωκρατης δε παντα μεν ηγειτο θεους ειδεναι, τα τε λεγομενα και πραττομενα και τα σιγηι βουλευομενα, πανταχου δε παρειναι και σημαινειν τοις ανθρωποις περι των ανθρωπειων παντων. θαυμαζω ουν οπως ποτε επεισθησαν αθηναιοι σωκρατην περι θεους μη σωφρονειν, τον ασεβες μεν ουδεν ποτε περι τους θεους ουτ' ειποντα ουτε πραξαντα, τοιαυτα δε και λεγοντα και πραττοντα περι θεων οια τις αν και λεγων και πραττων ειη τε και νομιζοιτο ευσεβεστατος. θαυμαστον δε φαινεται μοι και το πεισθηναι τινας ως σωκρατης τους νεους διεφθειρεν, ος προς τοις ειρημενοις πρωτον μεν αφροδισιων και γαστρος παντων ανθρωπων εγκρατεστατος ην, ειτα προς χειμωνα και θερος και παντας πονους καρτερικωτατος, ετι δε προς το μετριων δεισθαι πεπαιδευμενος ουτως, ωστε πανυ μικρα κεκτημενος πανυ ραιδιως εχειν αρκουντα. πως ουν αυτος ων τοιουτος αλλους αν η ασεβεις η παρανομους η λιχνους η αφροδισιων ακρατεις η προς το πονειν μαλακους εποιησεν; αλλ' επαυσε μεν τουτων πολλους αρετης ποιησας επιθυμειν και ελπιδας παρασχων, αν εαυτων επιμελωνται, καλους καγαθους εσεσθαι: καιτοι γε ουδεπωποτε υπεσχετο διδασκαλος ειναι τουτου, αλλα τωι φανερος ειναι τοιουτος ων ελπιζειν εποιει τους συνδιατριβοντας εαυτωι μιμουμενους εκεινον τοιουτους γενησεσθαι. αλλα μην και του σωματος αυτος τε ουκ ημελει τους τ' αμελουντας ουκ επηινει: το μεν ουν υπερεσθιοντα υπερπονειν απεδοκιμαζε, το δε οσα ηδεως η ψυχη δεχεται, ταυτα ικανως εκπονειν εδοκιμαζε: ταυτην γαρ την εξιν υγιεινην τε ικανως ειναι και την της ψυχης επιμελειαν ουκ εμποδιζειν εφη. αλλ' ου μην θρυπτικος γε ουδε αλαζονικος ην ουτ' αμπεχονηι ουθ' υποδεσει ουτε τηι αλληι διαιτηι. ου μην ουδ' ερασιχρηματους γε τους συνοντας εποιει. των μεν γαρ αλλων επιθυμιων επαυε, τους δ' εαυτου επιθυμουντας ουκ επραττετο χρηματα. τουτου δ' απεχομενος ενομιζεν ελευθεριας επιμελεισθαι: τους δε λαμβανοντας της ομιλιας μισθον ανδραποδιστας εαυτων απεκαλει δια το αναγκαιον αυτοις ειναι διαλεγεσθαι παρ' ων [αν] λαβοιεν τον μισθον. εθαυμαζε δ' ει τις αρετην επαγγελλομενος αργυριον πραττοιτο και μη νομιζοι το μεγιστον κερδος εξειν φιλον αγαθον κτησαμενος, αλλα φοβοιτο μη ο γενομενος καλος καγαθος τωι τα μεγιστα ευεργετησαντι μη την μεγιστην χαριν εξοι. σωκρατης δε επηγγειλατο μεν ουδενι πωποτε τοιουτον ουδεν, επιστευε δε των συνοντων εαυτωι τους αποδεξαμενους απερ αυτος εδοκιμαζεν εις τον παντα βιον εαυτωι τε και αλληλοις φιλους αγαθους εσεσθαι. πως αν ουν ο τοιουτος ανηρ διαφθειροι τους νεους; ει μη αρα η της αρετης επιμελεια διαφθορα εστιν. αλλα νη δια, ο κατηγορος εφη, υπεροραν εποιει των καθεστωτων νομων τους συνοντας, λεγων ως μωρον ειη τους μεν της πολεως αρχοντας απο κυαμου καθισταναι, κυβερνητηι δε μηδενα θελειν χρησθαι κυαμευτωι μηδε τεκτονι μηδ' αυλητηι μηδ' επ' αλλα τοιαυτα, α πολλωι ελαττονας βλαβας αμαρτανομενα ποιει των περι την πολιν αμαρτανομενων: τους δε τοιουτους λογους επαιρειν εφη τους νεους καταφρονειν της καθεστωσης πολιτειας και ποιειν βιαιους. εγω δ' οιμαι τους φρονησιν ασκουντας και νομιζοντας ικανους εσεσθαι τα συμφε ροντα διδασκειν τους πολιτας ηκιστα γιγνεσθαι βιαιους, ειδοτας οτι τηι μεν βιαι προσεισιν εχθραι και κινδυνοι, δια δε του πειθειν ακινδυνως τε και μετα φιλιας ταυτα γιγνεται. οι μεν γαρ βιασθεντες ως αφαιρεθεντες μισουσιν, οι δε πεισθεντες ως κεχαρισμενοι φιλουσιν. ουκουν των φρονησιν ασκουντων το βιαζεσθαι, αλλα των ισχυν ανευ γνωμης εχοντων τα τοιαυτα πραττειν εστιν. αλλα μην και συμμαχων ο μεν βιαζεσθαι τολμων δεοιτ' αν ουκ ολιγων, ο δε πειθειν δυναμενος ουδενος: και γαρ μονος ηγοιτ' αν δυνασθαι πειθειν. και φονευειν δε τοις τοιουτοις ηκιστα συμβαινει: τις γαρ αποκτειναι τινα βουλοιτ' αν μαλλον η ζωντι πειθομενωι χρησθαι; αλλ' εφη γε ο κατηγορος, σωκρατει ομιλητα γενομενω κριτιας τε και αλκιβιαδης πλειστα κακα την πολιν εποιησατην. κριτιας μεν γαρ των εν τηι ολιγαρχιαι παντων πλεονεκτιστατος τε και βιαιοτατος εγενετο, αλκιβιαδης δε αυ των εν τηι δημοκρατιαι παντων ακρατεστατος τε και υβριστοτατος. εγω δ', ει μεν τι κακον εκεινω την πολιν εποιησατην, ουκ απολογησομαι: την δε προς σωκρατην συνουσιαν αυτοιν ως εγενετο διηγησομαι. εγενεσθην μεν γαρ δη τω ανδρε τουτω φυσει φιλοτιμοτατω παντων αθηναιων, βουλομενω τε παντα δι' εαυτων πραττεσθαι και παντων ονομαστοτατω γενεσθαι. ηιδεσαν δε σωκρατην απ' ελαχιστων μεν χρηματων αυταρκεστατα ζωντα, των ηδονων δε πασων εγκρατεστατον οντα, τοις δε διαλεγομενοις αυτωι πασι χρωμενον εν τοις λογοις οπως βουλοιτο. ταυτα δε ορωντε και οντε οιω προειρησθον, ποτερον τις αυτω φηι του βιου του σωκρατους επιθυμησαντε και της σωφροσυνης, ην εκεινος ειχεν, ορεξασθαι της ομιλιας αυτου, η νομισαντε, ει ομιλησαιτην εκεινωι, γενεσθαι αν ικανωτατω λεγειν τε και πραττειν; εγω μεν γαρ ηγουμαι, θεου διδοντος αυτοιν η ζην ολον τον βιον ωσπερ ζωντα σωκρατην εωρων η τεθναναι, ελεσθαι αν μαλλον αυτω τεθναναι. δηλω δ' εγενεσθην εξ ων επραξατην: ως γαρ ταχιστα κρειττονε των συγγιγνομενων ηγησασθην ειναι, ευθυς αποπηδησαντε σωκρατους επραττετην τα πολιτικα, ωνπερ ενεκα σωκρατους ωρεχθητην. ισως ουν ειποι τις αν προς ταυτα οτι εχρην τον σωκρατην μη προτερον τα πολιτικα διδασκειν τους συνοντας η σωφρονειν. εγω δε προς τουτο μεν ουκ αντιλεγω: παντας δε τους διδασκοντας ορω αυτους δεικνυντας τε τοις μανθανουσιν ηιπερ αυτοι ποιουσιν α διδασκουσι και τωι λογωι προσβιβαζοντας. οιδα δε και σωκρατην δεικνυντα τοις συνουσιν εαυτον καλον καγαθον οντα και διαλεγομενον καλλιστα περι αρετης και των αλλων ανθρωπινων. οιδα δε κακεινω σωφρονουντε, εστε σωκρατει συνηστην, ου φοβουμενω μη ζημιοιντο η παιοιντο υπο σωκρατους, αλλ' οιομενω τοτε κρατιστον ειναι τουτο πραττειν. ισως ουν ειποιεν αν πολλοι των φασκοντων φιλοσοφειν οτι ουκ αν ποτε ο δικαιος αδικος γενοιτο, ουδε ο σωφρων υβριστης, ουδε αλλο ουδεν ων μαθησις εστιν ο μαθων ανεπιστημων αν ποτε γενοιτο. εγω δε περι τουτων ουχ ουτω γιγνωσκω: ορω γαρ ωσπερ τα του σωματος εργα τους μη τα σωματα ασκουντας ου δυναμενους ποιειν, ουτω και τα της ψυχης εργα τους μη την ψυχην ασκουντας ου δυναμενους: ουτε γαρ α δει πραττειν ουτε ων δει απεχεσθαι δυνανται. δι' ο και τους υιεις οι πατερες, καν ωσι σωφρονες, ομως απο των πονηρων ανθρωπων ειργουσιν, ως την μεν των χρηστων ομιλιαν ασκησιν ουσαν της αρετης, την δε των πονηρων καταλυσιν. μαρτυρει δε και των ποιητων ο τε λεγων: εσθλων μεν γαρ απ' εσθλα διδαξεαι: ην δε κακοισι συμμισγηις, απολεις και τον εοντα νοον, και ο λεγων: αυταρ ανηρ αγαθος τοτε μεν κακος, αλλοτε δ' εσθλος. καγω δε μαρτυρω τουτοις: ορω γαρ ωσπερ των εν μετρωι πεποιημενων επων τους μη μελετωντας επιλανθανομενους, ουτω και των διδασκαλικων λογων τοις αμελουσι ληθην εγγιγνομενην. οταν δε των νουθετικων λογων επιλαθηται τις, επιλελησται και ων η ψυχη πασχουσα της σωφροσυνης επεθυμει: τουτων δ' επιλαθομενον ουδεν θαυμαστον και της σωφροσυνης επιλαθεσθαι. ορω δε και τους εις φιλοποσιαν προαχθεντας και τους εις ερωτας εγκυλισθεντας ηττον δυναμενους των τε δεοντων επιμελεισθαι και των μη δεοντων απεχεσθαι. πολλοι γαρ και χρηματων δυναμενοι φειδεσθαι, πριν εραν, ερασθεντες ουκετι δυνανται: και τα χρηματα καταναλωσαντες, ων προσθεν απειχοντο κερδων, αισχρα νομιζοντες ειναι, τουτων ουκ απεχονται. πως ουν ουκ ενδεχεται σωφρονησαντα προσθεν αυθις μη σωφρονειν και δικαια δυνηθεντα πραττειν αυθις αδυνατειν; παντα μεν ουν εμοιγε δοκει τα καλα και ταγαθα ασκητα ειναι, ουχ ηκιστα δε σωφροσυνη. εν γαρ τωι αυτωι σωματι συμπεφυτευμεναι τηι ψυχηι αι ηδοναι πειθουσιν αυτην μη σωφρονειν, αλλα την ταχιστην εαυταις τε και τωι σωματι χαριζεσθαι. και κριτιας δη και αλκιβιαδης, εως μεν σωκρατει συνηστην, εδυνασθην εκεινωι χρωμενω συμμαχωι των μη καλων επιθυμιων κρατειν: εκεινου δ' απαλλαγεντε, κριτιας μεν φυγων εις θετταλιαν εκει συνην ανθρωποις ανομιαι μαλλον η δικαιοσυνηι χρωμενοις, αλκιβιαδης δ' αυ δια μεν καλλος υπο πολλων και σεμνων γυναικων θηρωμενος, δια δυναμιν δε την εν τηι πολει και τοις συμμαχοις υπο πολλων και δυνατων [κολακευειν] ανθρωπων διαθρυπτομενος, υπο δε του δημου τιμωμενος και ραιδιως πρωτευων, ωσπερ οι των γυμνικων αγωνων αθληται ραιδιως πρωτευοντες αμελουσι της ασκησεως, ουτω κακεινος ημελησεν αυτου. τοιουτων δε συμβαντων αυτοιν, και ωγκωμενω μεν επι γενει, επηρμενω δ' επι πλουτωι, πεφυσημενω δ' επι δυναμει, διατεθρυμμενω δε υπο πολλων ανθρωπων, επι δε πασι τουτοις διεφθαρμενω και πολυν χρονον απο σωκρατους γεγονοτε, τι θαυμαστον ει υπερηφανω εγενεσθην; ειτα, ει μεν τι επλημμελησατην, τουτου σωκρατην ο κατηγορος αιτιαται; οτι δε νεω οντε αυτω, ηνικα και αγνωμονεστατω και ακρατεστατω εικος ειναι, σωκρατης παρεσχε σωφρονε, ουδενος επαινου δοκει τωι κατηγορωι αξιος ειναι; ου μην τα γε αλλα ουτω κρινεται. τις μεν γαρ αυλητης, τις δε κιθαριστης, τις δε αλλος διδασκαλος ικανους ποιησας τους μαθητας, εαν προς αλλους ελθοντες χειρους φανωσιν, αιτιαν εχει τουτου; τις δε πατηρ, εαν ο παις αυτου συνδιατριβων τωι σωφρονηι, υστερον δε αλλωι τωι συγγενομενος πονηρος γενηται, τον προσθεν αιτιαται, αλλ' ουχ οσωι αν παρα τωι υστερωι χειρων φαινηται, τοσουτωι μαλλον επαινει τον προτερον; αλλ' οι γε πατερες αυτοι συνοντες τοις υιεσι, των παιδων πλημμελουντων, ουκ αιτιαν εχουσιν, εαν αυτοι σωφρονωσιν. ουτω δε και σωκρατην δικαιον ην κρινειν: ει μεν αυτος εποιει τι φαυλον, εικοτως αν εδοκει πονηρος ειναι: ει δ' αυτος σωφρονων διετελει, πως αν δικαιως της ουκ ενουσης αυτωι κακιας αιτιαν εχοι; αλλ' ει και μηδεν αυτος πονηρον ποιων εκεινους φαυλα πραττοντας ορων επηινει, δικαιως αν επιτιμωιτο. κριτιαν μεν τοινυν αισθανομενος ερωντα ευθυδημου και πειρωντα χρησθαι, καθαπερ οι προς ταφροδισια των σωματων απολαυοντες, απετρεπε φασκων ανελευθερον τε ειναι και ου πρεπον ανδρι καλωι καγαθωι τον ερωμενον, ωι βουλεται πολλου αξιος φαινεσθαι, προσαιτειν ωσπερ τους πτωχους ικετευοντα και δεομενον προσδουναι, και ταυτα μηδενος αγαθου. του δε κριτιου τοις τοιουτοις ουχ υπακουοντος ουδε αποτρεπομενου, λεγεται τον σωκρατην αλλων τε πολλων παροντων και του ευθυδημου ειπειν οτι υικον αυτωι δοκοιη πασχειν ο κριτιας, επιθυμων ευθυδημωι προσκνησθαι ωσπερ τα υδια τοις λιθοις. εξ ων δη και εμισει τον σωκρατην ο κριτιας, ωστε και οτε των τριακοντα ων νομοθετης μετα χαρικλεους εγενετο, απεμνημονευσεν αυτωι και εν τοις νομοις εγραψε λογων τεχνην μη διδασκειν, επηρεαζων εκεινωι και ουκ εχων οπηι επιλαβοιτο, αλλα το κοινηι τοις φιλοσοφοις υπο των πολλων επιτιμωμενον επιφερων αυτωι και διαβαλλων προς τους πολλους: ουδε γαρ εγωγε ουτ' αυτος τουτο πωποτε σωκρατους ηκουσα ουτ' αλλου του φασκοντος ακηκοεναι ηισθομην. εδηλωσε δε: επει γαρ οι τριακοντα πολλους μεν των πολιτων και ου τους χειριστους απεκτεινον, πολλους δε προετρεποντο αδικειν, ειπε που ο σωκρατης οτι θαυμαστον οι δοκοιη ειναι, ει τις γενομενος βοων αγελης νομευς και τας βους ελαττους τε και χειρους ποιων μη ομολογοιη κακος βουκολος ειναι, ετι δε θαυμαστοτερον, ει τις προστατης γενομενος πολεως και ποιων τους πολιτας ελαττους τε και χειρους μη αισχυνεται μηδ' οιεται κακος ειναι προστατης της πολεως. απαγγελθεντος δε αυτοις τουτου, καλεσαντες ο τε κριτιας και ο χαρικλης τον σωκρατην τον τε νομον εδεικνυτην αυτωι και τοις νεοις απειπετην μη διαλεγεσθαι. ο δε σωκρατης επηρετο αυτων ει εξειη πυνθανεσθαι, ει τι αγνοοιτο των προαγορευομενων. τω δ' εφατην. εγω τοινυν, εφη, παρεσκευασμαι μεν πειθεσθαι τοις νομοις: οπως δε μη δι' αγνοιαν λαθω τι παρανομησας, τουτο βουλομαι σαφως μαθειν παρ' υμων, ποτερον την των λογων τεχνην συν τοις ορθως λεγομενοις ειναι νομιζοντες η συν τοις μη ορθως απεχεσθαι κελευετε αυτης. ει μεν γαρ συν τοις ορθως, δηλον οτι αφεκτεον <αν> ειη του ορθως λεγειν: ει δε συν τοις μη ορθως, δηλον οτι πειρατεον ορθως λεγειν. και ο χαρικλης οργισθεις αυτωι, επειδη, εφη, ω σωκρατες, αγνοεις, ταδε σοι ευμαθεστερα οντα προαγορευομεν, τοις νεοις ολως μη διαλεγεσθαι. και ο σωκρατης, ινα τοινυν, εφη, μη αμφιβολον ηι [ως αλλο τι ποιω η τα προηγορευμενα], ορισατε μοι μεχρι ποσων ετων δει νομιζειν νεους ειναι τους ανθρωπους. και ο χαρικλης, οσουπερ, ειπε, χρονου βουλευειν ουκ εξεστιν, ως ουπω φρονιμοις ουσι: μηδε συ διαλεγου νεωτεροις τριακοντα ετων. μηδ' εαν τι ωνωμαι, εφη, ην πωληι νεωτερος τριακοντα ετων, ερωμαι οποσου πωλει; ναι τα γε τοιαυτα, εφη ο χαρικλης: αλλα τοι συγε, ω σωκρατες, ειωθας ειδως πως εχει τα πλειστα ερωταν: ταυτα ουν μη ερωτα. μηδ' αποκρινωμαι ουν, εφη, αν τις με ερωται νεος, εαν ειδω, οιον που οικει χαρικλης η που εστι κριτιας; ναι τα γε τοιαυτα, εφη ο χαρικλης. ο δε κριτιας, αλλα τωνδε τοι σε απεχεσθαι, εφη, δεησει, ω σωκρατες, των σκυτεων και των τεκτονων και των χαλκεων: και γαρ οιμαι αυτους ηδη κατατετριφθαι διαθρυλουμενους υπο σου. ουκουν, εφη ο σωκρατης, και των επομενων τουτοις, του τε δικαιου και του οσιου και των αλλων των τοιουτων; ναι μα δι', εφη ο χαρικλης: και των βουκολων γε: ει δε μη, φυλαττου οπως μη και συ ελαττους τας βους ποιησηις. ενθα και δηλον εγενετο οτι απαγγελθεντος αυτοις του περι των βοων λογου ωργιζοντο τωι σωκρατει. οια μεν ουν η συνουσια εγεγονει κριτιαι προς σωκρατην και ως ειχον προς αλληλους, ειρηται. φαιην δ' αν εγωγε μηδενι μηδεμιαν ειναι παιδευσιν παρα του μη αρεσκοντος. κριτιας δε και αλκιβιαδης ουκ αρεσκοντος αυτοις σωκρατους ωμιλησατην ον χρονον ωμιλειτην αυτωι, αλλ' ευθυς εξ αρχης ωρμηκοτε προεσταναι της πολεως. ετι γαρ σωκρατει συνοντες ουκ αλλοις τισι μαλλον επεχειρουν διαλεγεσθαι η τοις μαλιστα πραττουσι τα πολιτικα. λεγεται γαρ αλκιβιαδην, πριν εικοσιν ετων ειναι, περικλει επιτροπωι μεν οντι αυτου, προστατηι δε της πολεως, τοιαδε διαλεχθηναι περι νομων: ειπε μοι, φαναι, ω περικλεις, εχοις αν με διδαξαι τι εστι νομος; παντως δηπου, φαναι τον περικλεα. διδαξον δη προς των θεων, φαναι τον αλκιβιαδην: ως εγω ακουων τινων επαινουμενων, οτι νομιμοι ανδρες εισιν, οιμαι μη αν δικαιως τουτου τυχειν του επαινου τον μη ειδοτα τι εστι νομος. αλλ' ουδεν τι χαλεπου πραγματος επιθυμεις, ω αλκιβιαδη, φαναι τον περικλεα, βουλομενος γνωναι τι εστι νομος: παντες γαρ ουτοι νομοι εισιν, ους το πληθος συνελθον και δοκιμασαν εγραψε, φραζον α τε δει ποιειν και α μη. ποτερον δε ταγαθα νομισαν δειν ποιειν η τα κακα; ταγαθα νη δια, φαναι, ω μειρακιον, τα δε κακα ου. εαν δε μη το πληθος, αλλ', ωσπερ οπου ολιγαρχια εστιν, ολιγοι συνελθοντες γραψωσιν ο τι χρη ποιειν, ταυτα τι εστι; παντα, φαναι, οσα αν το κρατουν της πολεως βουλευσαμενον, α χρη ποιειν, γραψηι, νομος καλειται. καν τυραννος ουν κρατων της πολεως γραψηι τοις πολιταις α χρη ποιειν, και ταυτα νομος εστι; και οσα τυραννος αρχων, φαναι, γραφει, και ταυτα νομος καλειται. βια δε, φαναι, και ανομια τι εστιν, ω περικλεις; αρ' ουχ οταν ο κρειττων τον ηττω μη πεισας, αλλα βιασαμενος, αναγκασηι ποιειν ο τι αν αυτωι δοκηι; εμοιγε δοκει, φαναι τον περικλεα. και οσα αρα τυραννος μη πεισας τους πολιτας αναγκαζει ποιειν γραφων, ανομια εστι; δοκει μοι, φαναι τον περικλεα: ανατιθεμαι γαρ το οσα τυραννος μη πεισας γραφει νομον ειναι. οσα δε οι ολιγοι τους πολλους μη πεισαντες, αλλα κρατουντες γραφουσι, ποτερον βιαν φωμεν η μη φωμεν ειναι; παντα μοι δοκει, φαναι τον περικλεα, οσα τις μη πεισας αναγκαζει τινα ποιειν, ειτε γραφων ειτε μη, βια μαλλον η νομος ειναι. και οσα αρα το παν πληθος κρατουν των τα χρηματα εχοντων γραφει μη πεισαν, βια μαλλον η νομος αν ειη; μαλα τοι, φαναι τον περικλεα, ω αλκιβιαδη, και ημεις τηλικουτοι οντως δεινοι τα τοιαυτα ημεν: τοιαυτα γαρ και εμελετωμεν και εσοφιζομεθα οιαπερ και συ νυν εμοι δοκεις μελεταν. τον δε αλκιβιαδην φαναι: ειθε σοι, ω περικλεις, τοτε συνεγενομην οτε δεινοτατος εαυτου ησθα. επει τοινυν ταχιστα των πολιτευομενων υπελαβον κρειττονες ειναι, σωκρατει μεν ουκετι προσηισαν: ουτε γαρ αυτοις αλλως ηρεσκεν, ει τε προσελθοιεν, υπερ ων ημαρτανον ελεγχομενοι ηχθοντο: τα δε της πολεως επραττον, ωνπερ ενεκεν και σωκρατει προσηλθον. αλλα κριτων τε σωκρατους ην ομιλητης και χαιρεφων και χαιρεκρατης και ερμογενης και σιμιας και κεβης και φαιδωνδας και αλλοι, οι εκεινωι συνησαν, ουχ ινα δημηγορικοι η δικανικοι γενοιντο, αλλ' ινα καλοι τε καγαθοι γενομενοι και οικωι και οικεταις και οικειοις και φιλοις και πολει και πολιταις δυναιντο καλως χρησθαι. και τουτων ουδεις ουτε νεωτερος ουτε πρεσβυτερος ων ουτ' εποιησε κακον ουδεν ουτ' αιτιαν εσχεν. αλλα σωκρατης γ', εφη ο κατηγορος, τους παρερας προπηλακιζειν εδιδασκε, πειθων μεν τους συνοντας αυτωι σοφωτερους ποιειν των πατερων, φασκων δε κατα νομον εξειναι παρανοιας ελοντι και τον παρερα δησαι, τεκυμηριωι τουτωι χρωμενος, ως τον αμαθεστερον υπο του σοφωτερου νομιμον ειη δεδεσθαι. σωκρατης δε τον μεν αμαθιας ενεκα δεσμευοντα δικαιως αν και αυτον ωιετο δεδεσθαι υπο των επισταμενων α μη αυτος επισταται: και των τοιουτων ενεκα πολλακις εσκοπει, τι διαφερει μανιας αμαθια: και τους μεν μαινομενους ωιετο συμφεροντως αν δεδεσθαι και εαυτοις και τοις φιλοις, τους δε μη επισταμενους τα δεοντα δικαιως αν μανθανειν παρα των επισταμενων. αλλα σωκρατης γε, εφη ο κατηγορος, ου μονον τους πατερας αλλα και τους αλλους συγγενεις εποιει εν ατιμιαι ειναι παρα τοις εαυτωι συνουσι, λεγων ως ουτε τους καμνοντας ουτε τους δικαζομενους οι συγγενεις ωφελουσιν, αλλα τους μεν οι ιατροι, τους δε οι συνδικειν επισταμενοι. εφη δε και περι των φιλων αυτον λεγειν ως ουδεν οφελος ευνους ειναι, ει μη και ωφελειν δυνησονται: μονους δε φασκειν αυτον αξιους ειναι τιμης τους ειδοτας τα δεοντα και ερμηνευσαι δυναμενους: αναπειθοντα ουν τους νεους αυτον, ως αυτος ειη σοφωτατος τε και αλλους ικανωτατος ποιησαι σοφους, ουτω διατιθεναι τους εαυτωι συνοντας, ωστε μηδαμου παρ' αυτοις τους αλλους ειναι προς εαυτον. εγω δ' αυτον οιδα μεν και περι πατερων τε και των αλλων συγγενων [τε] και περι φιλων ταυτα λεγοντα: και προς τουτοις γε δη, οτι της ψυχης εξελθουσης, εν ηι μονηι γιγνεται φρονησις, το σωμα του οικειοτατου ανθρωπου την ταχιστην εξενεγκαντες αφανιζουσιν. ελεγε δ' οτι και ζων εκαστος εαυτου, ο παντων μαλιστα φιλει, του σωματος ο τι αν αχρειον ηι και ανωφελες, αυτος τε αφαιρει και αλλωι παρεχει. αυτοι τε γε αυτων ονυχας τε και τριχας και τυλους αφαιρουσι και τοις ιατροις παρεχουσι μετα πονων τε και αλγηδονων και αποτεμνειν και αποκαειν, και τουτων χαριν οιονται δειν αυτοις και μισθον τινειν: και το σιαλον εκ του στοματος αποπτυουσιν ως δυνανται πορρωτατω, διοτι ωφελει μεν ουδεν αυτους ενον, βλαπτει δε πολυ μαλλον. ταυτ' ουν ελεγεν ου τον μεν πατερα ζωντα κατορυττειν διδασκων, εαυτον δε κατατεμνειν, αλλ' επιδεικνυων οτι το αφρον ατιμον εστι παρεκαλει επιμελεισθαι του ως φρονιμωτατον ειναι και ωφελιμωτατον, οπως, εαν τε υπο πατρος εαν τε υπο αδελφου εαν τε υπ' αλλου τινος βουληται τιμασθαι, μη τωι οικειος ειναι πιστευων αμεληι, αλλα πειραται, υφ' ων αν βουληται τιμασθαι, τουτοις ωφελιμος ειναι. εφη δ' αυτον ο κατηγορος και των ενδοξοτατων ποιητων εκλεγομενον τα πονηροτατα και τουτοις μαρτυριοις χρωμενον διδασκειν τους συνοντας κακουργους τε ειναι και τυραννικους, ησιοδου μεν το εργον δ' ουδεν ονειδος, αεργιη δε τ' ονειδος: τουτο δη λεγειν αυτον, ως ο ποιητης κελευει μηδενος εργου μητ' αδικου μητ' αισχρου απεχεσθαι, αλλα και ταυτα ποιειν επι τωι κερδει. σωκρατης δ' επει διομολογησαιτο το μεν εργατην ειναι ωφελιμον τε ανθρωπωι και αγαθον ειναι, το δε αργον βλαβερον τε και κακον, και το μεν εργαζεσθαι αγαθον, το δ' αργειν κακον, τους μεν αγαθον τι ποιουντας εργαζεσθαι τε εφη και εργατας αγαθους ειναι, τους δε κυβευοντας η τι αλλο πονηρον και επιζημιον ποιουντας αργους απεκαλει. εκ δε τουτων ορθως αν εχοι το εργον δ' ουδεν ονειδος, αεργιη δε τ' ονειδος. το δε ομηρου εφη ο κατηγορος πολλακις αυτον λεγειν, οτι οδυσσευς οντινα μεν βασιληα και εξοχον ανδρα κιχειη, τον δ' αγανοις επεεσσιν ερητυσασκε παραστας: δαιμονι', ου σε εοικε κακον ως δειδισσεσθαι, αλλ' αυτος τε καθησο και αλλους ιδρυε λαους. ον δ' αυ δημου τ' ανδρα ιδοι βοοωντα τ' εφευροι, τον σκηπτρωι ελασασκεν ομοκλησασκε τε μυθωι: δαιμονι', ατρεμας ησο, και αλλων μυθον ακουε, οι σεο φερτεροι εισι: συ δ' απτολεμος και αναλκις, ουτε ποτ' εν πολεμωι εναριθμιος ουτ' ενι βουληι. ταυτα δη αυτον εξηγεισθαι, ως ο ποιητης επαινοιη παιεσθαι τους δημοτας και πενητας. σωκρατης δ' ου ταυτ' ελεγε: και γαρ εαυτον ουτω γ' αν ωιετο δειν παιεσθαι: αλλ' εφη δειν τους μητε λογωι μητ' εργωι ωφελιμους οντας μητε στρατευματι μητε πολει μητε αυτωι τωι δημωι, ει τι δεοι, βοηθειν ικανους, αλλως τ' εαν προς τουτωι και θρασεις ωσι, παντα τροπον κωλυεσθαι, καν πανυ πλουσιοι τυγχανωσιν οντες. αλλα σωκρατης γε ταναντια τουτων φανερος ην και δημοτικος και φιλανθρωπος ων. εκεινος γαρ πολλους επιθυμητας και αστους και ξενους λαβων ουδενα πωποτε μισθον της συνουσιας επραξατο, αλλα πασιν αφθονως επηρκει των εαυτου: ων τινες μικρα μερη παρ' εκεινου προικα λαβοντες πολλου τοις αλλοις επωλουν, και ουκ ησαν ωσπερ εκεινος δημοτικοι: τοις γαρ μη εχουσι χρηματα διδοναι ουκ ηθελον διαλεγεσθαι. αλλα σωκρατης γε και προς τους αλλους ανθρωπους κοσμον τηι πολει παρειχε πολλωι μαλλον η λιχας τηι λακεδαιμονιων, ος ονομαστος επι τουτωι γεγονε. λιχας μεν γαρ ταις γυμνοπαιδιαις τους επιδημουντας εν λακεδαιμονι ξενους εδειπνιζε, σωκρατης δε δια παντος του βιου τα εαυτου δαπανων τα μεγιστα παντας τους βουλομενους ωφελει: βελτιους γαρ ποιων τους συγγιγνομενους απεπεμπεν. εμοι μεν δη σωκρατης τοιουτος ων εδοκει τιμης αξιος ειναι τηι πολει μαλλον η θανατου. και κατα τους νομους δε σκοπων αν τις τουθ' ευροι. κατα γαρ τους νομους, εαν τις φανερος γενηται κλεπτων η λωποδυτων η βαλλαντιοτομων η τοιχωρυχων η ανδραποδιζομενος η ιεροσυλων, τουτοις θανατος εστιν η ζημια: ων εκεινος παντων ανθρωπων πλειστον απειχεν. αλλα μην τηι πολει γε ουτε πολεμου κακως συμβαντος ουτε στασεως ουτε προδοσιας ουτε αλλου κακου ουδενος πωποτε αιτιος εγενετο: ουδε μην ιδιαι γε ουδενα πωποτε ανθρωπων ουτε αγαθων απεστερησεν ουτε κακοις περιεβαλεν, αλλ' ουδ' αιτιαν των ειρημενων ουδενος πωποτ' εσχε. πως ουν αν ενοχος ειη τηι γραφηι; ος αντι μεν του μη νομιζειν θεους, ως εν τηι γραφηι εγεγραπτο, φανερος ην θεραπευων τους θεους μαλιστα των αλλων ανθρωπων, αντι δε του διαφθειρειν τους νεους, ο δη ο γραψαμενος αυτον ηιτιατο, φανερος ην των συνοντων τους πονηρας επιθυμιας εχοντας τουτων μεν παυων, της δε καλλιστης και μεγαλοπρεπεστατης αρετης, ηι πολεις τε και οικοι ευ οικουσι, προτρεπων επιθυμειν: ταυτα δε πραττων πως ου μεγαλης αξιος ην τιμης τηι πολει; ως δε δη και ωφελειν εδοκει μοι τους συνοντας τα μεν εργωι δεικνυων εαυτον οιος ην, τα δε και διαλεγομενος, τουτων δη γραψω οποσα αν διαμνημονευσω. τα μεν τοινυν προς τους θεους φανερος ην και ποιων και λεγων ηιπερ η πυθια αποκρινεται τοις ερωτωσι πως δει ποιειν η περι θυσιας η περι προγονων θεραπειας η περι αλλου τινος των τοιουτων: η τε γαρ πυθια νομωι πολεως αναιρει ποιουντας ευσεβως αν ποιειν, σωκρατης τε ουτω και αυτος εποιει και τοις αλλοις παρηινει, τους δε αλλως πως ποιουντας περιεργους και ματαιους ενομιζεν ειναι. και ηυχετο δε προς τους θεους απλως ταγαθα διδοναι, ως τους θεους καλλιστα ειδοτας οποια αγαθα εστι: τους δ' ευχομενους χρυσιον η αργυριον η τυραννιδα η αλλο τι των τοιουτων ουδεν διαφορον ενομιζεν ευχεσθαι η ει κυβειαν η μαχην η αλλο τι ευχοιντο των φανερως αδηλων οπως αποβησοιτο. θυσιας δε θυων μικρας απο μικρων ουδεν ηγειτο μειουσθαι των απο πολλων και μεγαλων πολλα και μεγαλα θυοντων. ουτε γαρ τοις θεοις εφη καλως εχειν, ει ταις μεγαλαις θυσιαις μαλλον η ταις μικραις εχαιρον: πολλακις γαρ αν αυτοις τα παρα των πονηρων μαλλον η τα παρα των χρηστων ειναι κεχαρι σμενα: ουτ' αν τοις ανθρωποις αξιον ειναι ζην, ει τα παρα των πονηρων μαλλον ην κεχαρισμενα τοις θεοις η τα παρα των χρηστων: αλλ' ενομιζε τους θεους ταις παρα των ευσεβεστατων τιμαις μαλιστα χαιρειν. επαινετης δ' ην και του επους τουτου: καδδυναμιν δ' ερδειν ιερ' αθανατοισι θεοισι, και προς φιλους δε και ξενους και προς την αλλην διαιταν καλην εφη παραινεσιν ειναι την καδδυναμιν δ' ερδειν. ει δε τι δοξειεν αυτωι σημαινεσθαι παρα των θεων, ηττον αν επεισθη παρα τα σημαινομενα ποιησαι η ει τις αυτον επειθεν οδου λαβειν ηγεμονα τυφλον και μη ειδοτα την οδον αντι βλεποντος και ειδοτος: και των αλλων δε μωριαν κατηγορει, οιτινες παρα τα υπο των θεων σημαινομενα ποιουσι τι, φυλαττομενοι την παρα τοις ανθρωποις αδοξιαν: αυτος δε παντα τανθρωπινα υπερεωρα προς την παρα των θεων συμβουλιαν. διαιτηι δε την τε ψυχην επαιδευσε και το σωμα ηι χρωμενος αν τις, ει μη τι δαιμονιον ειη, θαρραλεως και ασφαλως διαγοι και ουκ αν απορησειε τοσαυτης δαπανης. ουτω γαρ ευτελης ην, ωστ' ουκ οιδ' ει τις ουτως αν ολιγα εργαζοιτο ωστε μη λαμβανειν τα σωκρατει αρκουντα. σιτωι μεν γαρ τοσουτωι εχρητο, οσον ηδεως ησθιε, και επι τουτο ουτω παρεσκευασμενος ηιει ωστε την επιθυμιαν του σιτου οψον αυτωι ειναι: ποτον δε παν ηδυ ην αυτωι δια το μη πινειν, ει μη διψωιη. ει δε ποτε κληθεις εθελησειεν επι δειπνον ελθειν, ο τοις πλειστοις εργωδεστατον εστιν, ωστε φυλαξασθαι το υπερ τον κορον εμπιμπλασθαι, τουτο ραιδιως πανυ εφυλαττετο. τοις δε μη δυναμενοις τουτο ποιειν συνεβουλευε φυλαττεσθαι τα πειθοντα μη πεινωντας εσθιειν μηδε διψωντας πινειν: και γαρ τα λυμαι νομενα γαστερας και κεφαλας και ψυχας ταυτ' εφη ειναι. οιεσθαι δ' εφη επισκωπτων και την κιρκην υς ποιειν τοιουτοις πολλοις δειπνιζουσαν: τον δε οδυσσεα ερμου τε υποθημοσυνηι και αυτον εγκρατη οντα και αποσχομενον του υπερ τον κορον των τοιουτων απτεσθαι, δια ταυτα ου γενεσθαι υν. τοιαυτα μεν περι τουτων επαιζεν αμα σπουδαζων. αφροδισιων δε παρηινει των καλων ισχυρως απεχεσθαι: ου γαρ εφη ραιδιον ειναι των τοιουτων απτομενον σωφρονειν. αλλα και κριτοβουλον ποτε τον κριτωνος πυθομενος οτι εφιλησε τον αλκιβιαδου υιον καλον οντα, παροντος του κριτοβουλου ηρετο ξενοφωντα: ειπε μοι, εφη, ω ξενοφων, ου συ κριτοβουλον ενομιζες ειναι των σωφρονικων ανθρωπων μαλλον η των θρασεων και των προνοητικων μαλλον η των ανοητων τε και ριψοκινδυνων; πανυ μεν ουν, εφη ο ξενοφων. νυν τοινυν νομιζε αυτον θερμουργοτατον ειναι και λεωργοτατον: ουτος καν εις μαχαιρας κυβιστησειε καν εις πυρ αλοιτο. και τι δη, εφη ο ξενοφων, ιδων ποιουντα τοιαυτα κατεγνωκας αυτου; ου γαρ ουτος, εφη, ετολμησε τον αλκιβιαδου υιον φιλησαι, οντα ευπροσωποτατον και ωραιοτατον; αλλ' ει μεντοι, εφη ο ξενοφων, τοιουτον εστι το ριψοκινδυνον εργον, καν εγω δοκω μοι τον κινδυνον τουτον υπομειναι. ω τλημον, εφη ο σωκρατης, και τι αν οιει παθειν καλον φιλησας; αρ' ουκ αν αυτικα μαλα δουλος μεν ειναι αντ' ελευθερου, πολλα δε δαπαναν εις βλαβερας ηδονας, πολλην δε ασχολιαν εχειν του επιμεληθηναι τινος καλου καγαθου, σπουδαζειν δ' αναγκασθηναι εφ' οις ουδ' αν μαινομενος σπουδασειεν; ω ηρακλεις, εφη ο ξενοφων, ως δεινην τινα λεγεις δυναμιν του φιληματος ειναι. και τουτο, εφη ο σωκρατης, θαυμα ζεις; ουκ οισθ' οτι τα φαλαγγια ουδ' ημιωβελιαια το μεγεθος οντα προσαψαμενα μονον τωι στοματι ταις τε οδυναις επιτριβει τους ανθρωπους και του φρονειν εξιστησι; ναι μα δι', εφη ο ξενοφων: ενιησι γαρ τι τα φαλαγγια κατα το δηγμα. ω μωρε, εφη ο σωκρατης, τους δε καλους ουκ οιει φιλουντας ενιεναι τι, οτι συ ουχ οραις: ουκ οισθ' οτι τουτο το θηριον, ο καλουσι καλον και ωραιον, τοσουτωι δεινοτερον εστι των φαλαγγιων, οσωι εκεινα μεν αψαμενα, τουτο δε ουδ' απτομενον, εαν τις αυτο θεαται, ενιησι τι και πανυ προσωθεν τοιουτον ωστε μαινεσθαι ποιειν; [ισως δε και οι ερωτες τοξοται δια τουτο καλουνται, οτι και προσωθεν οι καλοι τιτρωσκουσιν.] αλλα συμβουλευω σοι, ω ξενοφων, οποταν ιδηις τινα καλον, φευγειν προτροπαδην. σοι δ', ω κριτοβουλε, συμβουλευω απενιαυτισαι: μολις γαρ αν ισως εν τοσουτωι χρονωι [το δηγμα] υγιης γενοιο. ουτω δη και αφροδισιαζειν τους μη ασφαλως εχοντας προς αφροδισια ωιετο χρηναι προς τοιαυτα, οια μη πανυ μεν δεομενου του σωματος ουκ αν προσδεξαιτο η ψυχη, δεομενου δε ουκ αν πραγματα παρεχοι. αυτος δε προς ταυτα φανερος ην ουτω παρεσκευασμενος ωστε ραιον απεχεσθαι των καλλιστων και ωραιοτατων η οι αλλοι των αισχιστων και αωροτατων. περι μεν δη βρωσεως και ποσεως και αφροδισιων ουτω κατεσκευασμενος ην και ωιετο ουδεν αν ηττον αρκουντως ηδεσθαι των πολλα επι τουτοις πραγματευομενων, λυπεισθαι δε πολυ ελαττον. ει δε τινες σωκρατην νομιζουσιν, ως ενιοι γραφουσι τε και λεγουσι περι αυτου τεκμαιρομενοι, προτρεψασθαι μεν ανθρωπους επ' αρετην κρατιστον γεγονεναι, προαγαγειν δ' επ' αυτην ουχ ικανον, σκεψαμενοι μη μονον α εκεινος κολαστηριου ενεκα τους παντ' οιομενους ειδεναι ερωτων ηλεγχεν, αλλα και α λεγων συνημερευε τοις συνδιατριβουσι, δοκιμαζοντων ει ικανος ην βελτιους ποιειν τους συνοντας. λεξω δε πρωτον α ποτε αυτου ηκουσα περι του δαιμονιου διαλεγομενου προς αριστοδημον τον μικρον επικαλουμενον. καταμαθων γαρ αυτον ουτε θυοντα τοις θεοις ουτε μαντικηι χρωμενον, αλλα και των ποιουντων ταυτα καταγελωντα, ειπε μοι, εφη, ω αριστοδημε, εστιν ουστινας ανθρωπους τεθαυμακας επι σοφιαι; εγωγ', εφη. και ος, λεξον ημιν, εφη, τα ονοματα αυτων. επι μεν τοινυν επων ποιησει ομηρον εγωγε μαλιστα τεθαυμακα, επι δε διθυραμβωι μελανιππιδην, επι δε τραγωιδιαι σοφοκλεα, επι δε ανδριαντοποιιαι πολυκλειτον, επι δε ζωγραφιαι ζευξιν. ποτερα σοι δοκουσιν οι απεργαζομενοι ειδωλα αφρονα τε και ακινητα αξιοθαυμαστοτεροι ειναι η οι ζωια εμφρονα τε και ενεργα; πολυ νη δια οι ζωια, ειπερ γε μη τυχηι τινι, αλλ' υπο γνωμης ταυτα γιγνεται. των δε ατεκμαρτως εχοντων οτου ενεκα εστι και των φανερως επ' ωφελειαι οντων ποτερα τυχης και ποτερα γνωμης εργα κρινεις; πρεπει μεν τα επ' ωφελειαι γιγνομενα γνωμης ειναι εργα. ουκουν δοκει σοι ο εξ αρχης ποιων ανθρωπους επ' ωφελειαι προσθειναι αυτοις δι' ων αισθανονται εκαστα, οφθαλμους μεν ωσθ' οραν τα ορατα, ωτα δε ωστ' ακουειν τα ακουστα; οσμων γε μην, ει μη ρινες προσετεθησαν, τι αν ημιν οφελος ην; τις δ' αν αισθησις ην γλυκεων και δριμεων και παντων των δια στοματος ηδεων, ει μη γλωττα τουτων γνωμων ενειργασθη; προς δε τουτοις ου δοκει σοι και ταδε προνοιας εργοις εοικεναι, το επει ασθενης μεν εστιν η οψις, βλεφαροις αυτην θυρωσαι, α, οταν μεν αυτηι χρησθαι τι δεηι, ανα πεταννυται, εν δε τωι υπνωι συγκλειεται, ως δ' αν μηδε ανεμοι βλαπτωσιν, ηθμον βλεφαριδας εμφυσαι, οφρυσι τε απογεισωσαι τα υπερ των ομματων, ως μηδ' ο εκ της κεφαλης ιδρως κακουργηι: το δε την ακοην δεχεσθαι μεν πασας φωνας, εμπιμπλασθαι δε μηποτε: και τους μεν προσθεν οδοντας πασι ζωιοις οιους τεμνειν ειναι, τους δε γομφιους οιους παρα τουτων δεξαμενους λεαινειν: και στομα μεν, δι' ου ων επιθυμει τα ζωια εισπεμπεται, πλησιον οφθαλμων και ρινων καταθειναι: επει δε τα αποχωρουντα δυσχερη, αποστρεψαι τους τουτων οχετους [και απενεγκειν] ηι δυνατον προσωτατω απο των αισθησεων: ταυτα ουτω προνοητικως πεπραγμενα απορεις ποτερα τυχης η γνωμης εργα εστιν; ου μα τον δι', εφη, αλλ' ουτω γε σκοπουμενωι πανυ εοικε ταυτα σοφου τινος δημιουργου και φιλοζωιου τεχνημασι. το δε εμφυσαι μεν ερωτα της τεκνοποιιας, εμφυσαι δε ταις γειναμεναις ερωτα του εκτρεφειν, τοις δε τραφεισι μεγιστον μεν ποθον του ζην, μεγιστον δε φοβον του θανατου; αμελει και ταυτα εοικε μηχανημασι τινος ζωια ειναι βουλευσαμενου. συ δε σαυτωι δοκεις τι φρονιμον εχειν; ερωτα γουν και αποκρινουμαι. αλλοθι δε ουδαμου ουδεν οιει φρονιμον ειναι; και ταυτ' ειδως οτι γης τε μικρον μερος εν τωι σωματι πολλης ουσης εχεις και υγρου βραχυ πολλου οντος και των αλλων δηπου μεγαλων οντων εκαστου μικρον μερος λαβοντι το σωμα συνηρμοσται σοι: νουν δε μονον αρα ουδαμου οντα σε ευτυχως πως δοκεις συναρπασαι, και ταδε τα υπερμεγεθη και πληθος απειρα δι' αφροσυνην τινα, ως οιει, ευτακτως εχειν; μα δι' ου γαρ ορω τους κυριους, ωσπερ των ενθαδε γιγνομενων τους δημιουργους. ουδε γαρ την σαυτου συγε ψυχην οραις, η του σωματος κυρια εστιν: ωστε κατα γε τουτο εξεστι σοι λεγειν, οτι ουδεν γνωμηι, αλλα τυχηι παντα πραττεις. και ο αριστοδημος, ουτοι, εφη, εγω, ω σωκρατες, υπερορω το δαιμονιον, αλλ' εκεινο μεγαλοπρεπεστερον ηγουμαι <η> ως της εμης θεραπειας προσδεισθαι. ουκουν, εφη, οσωι μεγαλοπρεπεστερον <ον> αξιοι σε θεραπευειν, τοσουτωι μαλλον τιμητεον αυτο. ευ ισθι, εφη, οτι, ει νομιζοιμι θεους ανθρωπων τι φροντιζειν, ουκ αν αμελοιην αυτων. επειτ' ουκ οιει φροντιζειν; οι πρωτον μεν μονον των ζωιων ανθρωπον ορθον ανεστησαν: η δε ορθοτης και προοραν πλεον ποιει δυνασθαι και τα υπερθεν μαλλον θεασθαι και ηττον κακοπαθειν και οψιν και ακοην και στομα ενεποιησαν: επειτα τοις μεν αλλοις ερπετοις ποδας εδωκαν, οι το πορευεσθαι μονον παρεχουσιν, ανθρωπωι δε και χειρας προσεθεσαν, αι τα πλειστα οις ευδαιμονεστεροι εκεινων εσμεν εξεργαζονται. και μην γλωτταν γε παντων των ζωιων εχοντων, μονην την των ανθρωπων εποιησαν οιαν αλλοτε αλλαχηι ψαυουσαν του στοματος αρθρουν τε την φωνην και σημαινειν παντα αλληλοις α βουλομεθα. το δε και τας των αφροδισιων ηδονας τοις μεν αλλοις ζωιοις δουναι περιγραψαντας του ετους χρονον, ημιν δε συνεχως μεχρι γηρως ταυτα παρεχειν. ου τοινυν μονον ηρκεσε τωι θεωι του σωματος επιμεληθηναι, αλλ', οπερ μεγιστον εστι, και την ψυχην κρατιστην τωι ανθρωπωι ενεφυσε. τινος γαρ αλλου ζωιου ψυχη πρωτα μεν θεων των τα μεγιστα και καλλιστα συνταξαντων ηισθηται οτι εισι; τι δε φυλον αλλο η ανθρωποι θεους θεραπευουσι; ποια δε ψυχη της ανθρωπινης ικανωτερα προφυλαττεσθαι η λιμον η διψος η ψυχη η θαλπη, η νοσοις επικουρησαι, η ρωμην ασκησαι, η προς μαθησιν εκπονησαι, η οσα αν ακουσηι η ιδηι η μαθηι ικανωτερα εστι διαμεμνησθαι; ου γαρ πανυ σοι καταδηλον οτι παρα ταλλα ζωια ωσπερ θεοι ανθρωποι βιοτευουσι, φυσει και τωι σωματι και τηι ψυχηι κρατιστευοντες; ουτε γαρ βοος αν εχων σωμα, ανθρωπου δε γνωμην εδυνατ' αν πραττειν α εβουλετο, ουθ' οσα χειρας εχει, αφρονα δ' εστι, πλεον ουδεν εχει. συ δ' αμφοτερων των πλειστου αξιων τετυχηκως ουκ οιει σου θεους επιμελεισθαι; αλλ' οταν τι ποιησωσι, νομιεις αυτους σου φροντιζειν; οταν πεμπωσιν, ωσπερ συ φης πεμπειν αυτους, συμβουλους ο τι χρη ποιειν και μη ποιειν. οταν δε αθηναιοις, εφη, πυνθανομενοις τι δια μαντικης φραζωσιν, ου και σοι δοκεις φραζειν αυτους, ουδ' οταν τοις ελλησι τερατα πεμποντες προσημαινωσιν, ουδ' οταν πασιν ανθρωποις, αλλα μονον σε εξαιρουντες εν αμελειαι κατατιθενται; οιει δ' αν τους θεους τοις ανθρωποις δοξαν εμφυσαι ως ικανοι εισιν ευ και κακως ποιειν, ει μη δυνατοι ησαν, και ανθρωπους εξαπατωμενους τον παντα χρονον ουδεποτ' αν αισθεσθαι; ουχ οραις οτι τα πολυχρονιωτατα και σοφωτατα των ανθρωπινων, πολεις και εθνη, θεοσεβεστατα εστι, και αι φρονιμωταται ηλικιαι θεων επιμελεσταται; ωγαθε, εφη, καταμαθε οτι και ο σος νους ενων το σον σωμα οπως βουλεται μεταχειριζεται. οιεσθαι ουν χρη και την εν <τωι> παντι φρονησιν τα παντα, οπως αν αυτηι ηδυ ηι, ουτω τιθεσθαι, και μη το σον μεν ομμα δυνασθαι επι πολλα σταδια εξικνεισθαι, τον δε του θεου οφθαλμον αδυνατον ειναι αμα παντα οραν, μηδε την σην μεν ψυχην και περι των ενθαδε και περι των εν αιγυπτωι και εν σικελιαι δυνασθαι φροντιζειν, την δε του θεου φρονησιν μη ικανην ειναι αμα παντων επιμελεισθαι. αν μεντοι, ωσπερ ανθρωπους θεραπευων γιγνωσκεις τους αντιθεραπευειν εθελοντας και χαριζομενος τους αντιχαριζομενους και συμβουλευομενος καταμανθανεις τους φρονιμους, ουτω και των θεων πειραν λαμβανηις θεραπευων, ει τι σοι θελησουσι περι των αδηλων ανθρωποις συμβουλευειν, γνωσει το θειον οτι τοσουτον και τοιουτον εστιν ωσθ' αμα παντα οραν και παντα ακουειν και πανταχου παρειναι και αμα παντων επιμελεισθαι [αυτους]. εμοι μεν ουν ταυτα λεγων ου μονον τους συνοντας εδοκει ποιειν οποτε υπο των ανθρωπων ορωιντο, απεχεσθαι των ανοσιων τε και αδικων και αισχρων, αλλα και οποτε εν ερημιαι ειεν, επειπερ ηγησαιντο μηδεν αν ποτε ων πραττοιεν θεους διαλαθειν. ει δε δη και εγκρατεια καλον τε καγαθον ανδρι κτημα εστιν, επισκεψωμεθα ει τι προυβιβαζε λεγων εις ταυτην τοιαδε: ω ανδρες, ει πολεμου ημιν γενομενου βουλοιμεθα ελεσθαι ανδρα, υφ' ου μαλιστ' αν αυτοι μεν σωιζοιμεθα, τους δε πολεμιους χειροιμεθα, αρ' οντινα [αν] αισθανοιμεθα ηττω γαστρος η οινου η αφροδισιων η πονου η υπνου, τουτον αν αιροιμεθα; και πως αν οιηθειημεν τον τοιουτον η ημας σωσαι η τους πολεμιους κρατησαι; ει δ' επι τελευτηι του βιου γενομενοι βουλοιμεθα τωι επιτρεψαι η παιδας αρρενας παιδευσαι η θυγατερας παρθενους διαφυλαξαι η χρηματα διασωσαι, αρ' αξιοπιστον εις ταυθ' ηγησομεθα τον ακρατη; δουλωι δ' ακρατει επιτρεψαιμεν αν η βοσκηματα η ταμιεια η εργων επιστασιαν; διακονον δε και αγοραστην τοιουτον εθελησαιμεν αν προικα λαβειν; αλλα μην ει γε μηδε δουλον ακρατη δεξαιμεθ' αν, πως ουκ αξιον αυτον γε φυλαξασθαι τοιουτον γενεσθαι; και γαρ ουχ ωσπερ οι πλεονεκται των αλλων αφαιρουμενοι χρηματα εαυτους δοκουσι πλουτιζειν, ουτως ο ακρατης τοις μεν αλλοις βλαβερος, εαυτωι δ' ωφελιμος, αλλα κακουργος μεν των αλλων, εαυτου δε πολυ κακουργοτερος, ει γε κακουργοτατον εστι μη μονον τον οικον τον εαυτου φθειρειν, αλλα και το σωμα και την ψυχην: εν συνουσιαι δε τις αν ησθειη τωι τοιουτωι, ον ειδειη τωι οψωι τε και τωι οινωι χαιροντα μαλλον η τοις φιλοις και τας πορνας αγαπωντα μαλλον η τους εταιρους; αρα γε ου χρη παντα ανδρα, ηγησαμενον την εγκρατειαν αρετης ειναι κρηπιδα, ταυτην πρωτον εν τηι ψυχηι κατασκευασασθαι; τις γαρ ανευ ταυτης η μαθοι τι αν αγαθον η μελετησειεν αξιολογως; η τις ουκ αν ταις ηδοναις δουλευων αισχρως διατεθειη και το σωμα και την ψυχην; εμοι μεν δοκει νη την ηραν ελευθερωι μεν ανδρι ευκτον ειναι μη τυχειν δουλου τοιουτου, δουλευοντα δε ταις τοιαυταις ηδοναις ικετευτεον τους θεους δεσποτων αγαθων τυχειν: ουτω γαρ αν μονως ο τοιουτος σωθειη. τοιαυτα δε λεγων ετι εγκρατεστερον τοις εργοις η τοις λογοις εαυτον επεδεικνυεν: ου γαρ μονον των δια του σωματος ηδονων εκρατει, αλλα και της δια των χρηματων, νομιζων τον παρα του τυχοντος χρηματα λαμβανοντα δεσποτην εαυτου καθισταναι και δουλευειν δουλειαν ουδεμιας ηττον αισχραν. αξιον δ' αυτου και α προς αντιφωντα τον σοφιστην διελεχθη μη παραλιπειν. ο γαρ αντιφων ποτε βουλομενος τους συνουσιαστας αυτου παρελεσθαι προσελθων τωι σωκρατει παροντων αυτων ελεξε ταδε: ω σωκρατες, εγω μεν ωιμην τους φιλοσοφουντας ευδαιμονεστερους χρηναι γιγνεσθαι: συ δε μοι δοκεις ταναντια της φιλοσοφιας απολελαυκεναι. ζηις γουν ουτως ως ουδ' αν εις δουλος υπο δεσποτηι διαιτωμενος μεινειε: σιτα τε σιτηι και ποτα πινεις τα φαυλοτατα, και ιματιον ημφιεσαι ου μονον φαυλον, αλλα το αυτο θερους τε και χειμωνος, ανυποδητος τε και αχιτων διατελεις. και μην χρηματα γε ου λαμβανεις, α και κτωμενους ευφραινει και κεκτημενους ελευθεριωτερον τε και ηδιον ποιει ζην. ει ουν ωσπερ και των αλλων εργων οι διδασκαλοι τους μαθητας μιμητας εαυτων αποδεικνυουσιν, ουτω και συ τους συνοντας διαθησεις, νομιζε κακοδαιμονιας διδασκαλος ειναι. και ο σωκρατης προς ταυτα ειπε: δοκεις μοι, ω αντιφων, υπειληφεναι με ουτως ανιαρως ζην, ωστε πεπεισμαι σε μαλλον αποθανειν αν ελεσθαι η ζην ωσπερ εγω. ιθι ουν επισκεψωμεθα τι χαλεπον ηισθησαι του εμου βιου. ποτερον οτι τοις μεν λαμβανουσιν αργυριον αναγκαιον εστιν απεργαζεσθαι τουτο εφ' ωι αν μισθον λαβωσιν, εμοι δε μη λαμβανοντι ουκ αναγκη διαλεγεσθαι ωι αν μη βουλωμαι; η την διαιταν μου φαυλιζεις ως ηττον μεν υγιεινα εσθιοντος εμου η σου, ηττον δε ισχυν παρεχοντα; η ως χαλεπωτερα πορισασθαι τα εμα διαιτηματα των σων δια το σπανιωτερα τε και πολυτελεστερα ειναι; η ως ηδιω σοι α συ παρασκευαζηι οντα η εμοι α εγω; ουκ οισθ' οτι ο μεν ηδιστα εσθιων ηκιστα οψου δειται, ο δε ηδιστα πινων ηκιστα του μη παροντος επιθυμει ποτου; τα γε μην ιματια οισθ' οτι οι μεταβαλλομενοι ψυχους και θαλπους ενεκα μεταβαλλονται, και υποδηματα υποδουνται, οπως μη δια τα λυπουντα τους ποδας κωλυωνται πορευεσθαι: ηδη ουν ποτε ηισθου εμε η δια ψυχος μαλλον του ενδον μενοντα, η δια θαλπος μαχομενον τωι περι σκιας, η δια το αλγειν τους ποδας ου βαδιζοντα οπου αν βουλωμαι; ουκ οισθ' οτι οι φυσει ασθενεστατοι τωι σωματι μελετησαντες των ισχυροτατων αμελησαντων κρειττους τε γιγνονται προς α αν μελετωσι και ραιον αυτα φερουσιν; εμε δε αρα ουκ οιει, τωι σωματι αει τα συντυγχανοντα μελετωντα καρτερειν, παντα ραιον φερειν σου μη μελετωντος; του δε μη δουλευειν γαστρι μηδ' υπνωι και λαγνειαι οιει τι αλλο αιτιωτερον ειναι η το ετερα εχειν τουτων ηδιω, α ου μονον εν χρειαι οντα ευφραινει, αλλα και ελπιδας παρεχοντα ωφελησειν αει; και μην τουτο γε οισθα, οτι οι μεν οιομενοι μηδεν ευ πραττειν ουκ ευφραινονται, οι δε ηγουμενοι καλως προχωρειν εαυτοις η γεωργιαν η ναυκληριαν η αλλ' ο τι αν τυγχανωσιν εργαζομενοι ως ευ πραττοντες ευφραινονται. οιει ουν απο παντων τουτων τοσαυτην ηδονην ειναι οσην απο του εαυτον τε ηγεισθαι βελτιω γιγνεσθαι και φιλους αμεινους κτασθαι; εγω τοινυν διατελω ταυτα νομιζων. εαν δε δη φιλους η πολιν ωφελειν δεηι, ποτερωι η πλειων σχολη τουτων επιμελεισθαι, τωι ως εγω νυν η τωι ως συ μακαριζεις διαιτωμενωι; στρατευοιτο δε ποτερος αν ραιον, ο μη δυναμενος ανευ πολυτελους διαιτης ζην η ωι το παρον αρκοιη; εκπολιορκηθειη δε ποτερος αν θαττον, ο των χαλεπωτατων ευρειν δεομενος η ο τοις ραιστοις εντυγχανειν αρκουντως χρωμενος; εοικας, ω αντιφων, την ευδαιμονιαν οιομενωι τρυφην και πολυτελειαν ειναι: εγω δ' ενομιζον το μεν μηδενος δεισθαι θειον ειναι, το δ' ως ελαχιστων εγγυτατω του θειου, και το μεν θειον κρατιστον, το δ' εγγυτατω του θειου εγγυτατω του κρατιστου. παλιν δε ποτε ο αντιφων διαλεγομενος τωι σωκρατει ειπεν: ω σωκρατες, εγω τοι σε δικαιον μεν νομιζω, σοφον δε ουδ' οπωστιουν: δοκεις δε μοι και αυτος τουτο γιγνωσκειν: ουδενα γουν της συνουσιας αργυριον πραττηι. καιτοι το γε ιματιον η την οικιαν η αλλο τι ων κεκτησαι νομιζων αργυριου αξιον ειναι ουδενι αν μη οτι προικα δοιης, αλλ' ουδ' ελαττον της αξιας λαβων. δηλον δη οτι ει και την συνουσιαν ωιου τινος αξιαν ειναι, και ταυτης αν ουκ ελαττον της αξιας αργυριον επραττου. δικαιος μεν ουν αν ειης, οτι ουκ εξαπαταις επι πλεονεξιαι, σοφος δε ουκ αν, μηδενος γε αξια επισταμενος. ο δε σωκρατης προς ταυτα ειπεν: ω αντιφων, παρ' ημιν νομιζεται την ωραν και την σοφιαν ομοιως μεν καλον, ομοιως δε αισχρον διατιθεσθαι ειναι. την τε γαρ ωραν εαν μεν τις αργυριου πωληι τωι βουλομενωι, πορνον αυτον αποκαλουσιν, εαν δε τις, ον αν γνωι καλον τε καγαθον εραστην οντα, τουτον φιλον εαυτωι ποιηται, σωφρονα νομιζομεν: και την σοφιαν ωσαυτως τους μεν αργυριου τωι βουλομενωι πωλουντας σοφιστας [ωσπερ πορνους] αποκαλουσιν, οστις δε ον αν γνωι ευφυα οντα διδασκων ο τι αν εχηι αγαθον φιλον ποιειται, τουτον νομιζομεν, α τωι καλωι καγαθωι πολιτηι προσηκει, ταυτα ποιειν. εγω δ' ουν και αυτος, ω αντιφων, ωσπερ αλλος τις η ιππωι αγαθωι η κυνι η ορνιθι ηδεται, ουτω και ετι μαλλον ηδομαι φιλοις αγαθοις, και εαν τι εχω αγαθον, διδασκω, και αλλοις συνιστημι παρ' ων αν ηγωμαι ωφελησεσθαι τι αυτους εις αρετην: και τους θησαυρους των παλαι σοφων ανδρων, ους εκεινοι κατελιπον εν βιβλιοις γραψαντες, ανελιττων κοινηι συν τοις φιλοις διερχομαι, και αν τι ορωμεν αγαθον εκλεγομεθα: και μεγα νομιζομεν κερδος, εαν αλληλοις φιλοι γιγνωμεθα. εμοι μεν δη ταυτα ακουοντι εδοκει αυτος τε μακαριος ειναι και τους ακουοντας επι καλοκαγαθιαν αγειν. και παλιν ποτε του αντιφωντος ερομενου αυτον, πως αλλους μεν ηγειται πολιτικους ποιειν, αυτος δ' ου πραττει τα πολιτικα, ειπερ επισταται: ποτερως δ' αν, εφη, ω αντιφων, μαλλον τα πολιτικα πραττοιμι, ει μονος αυτα πραττοιμι η ει επιμελοιμην του ως πλειστους ικανους ειναι πραττειν αυτα; επισκεψωμεθα δε ει και αλαζονειας αποτρεπων τους συνοντας αρετης επιμελεισθαι προετρεπεν: αει γαρ ελεγεν ως ουκ ειη καλλιων οδος επ' ευδοξιαν η δι' ης αν τις αγαθος τουτο γενοιτο, <ο> και δοκειν βουλοιτο. οτι δ' αληθη ελεγεν, ωδ' εδιδασκεν: ενθυμωμεθα γαρ, εφη, ει τις μη ων αγαθος αυλητης δοκειν βουλοιτο, τι αν αυτωι ποιητεον ειη. αρ' ου τα εξω της τεχνης μιμητεον τους αγαθους αυλητας; και πρωτον μεν, οτι εκεινοι σκευη τε καλα κεκτηνται και ακολουθους πολλους περιαγονται, και τουτωι ταυτα ποιητεον: επειτα, οτι εκεινους πολλοι επαινουσι, και τουτωι πολλους επαινετας παρασκευαστεον. αλλα μην εργον γε ουδαμου ληπτεον, η ευθυς ελεγχθησεται γελοιος ων και ου μονον αυλητης κακος, αλλα και ανθρωπος αλαζων. καιτοι πολλα μεν δαπανων, μηδεν δ' ωφελουμενος, προς δε τουτοις κακοδοξων, πως ουκ επιπονως τε και αλυσιτελως και καταγελαστως βιωσεται; ως δ' αυτως ει τις βουλοιτο στρατηγος αγαθος μη ων φαινεσθαι η κυβερνητης, εννοωμεν τι αν αυτωι συμβαινοι. αρ' ουκ αν, ει μεν επιθυμων του δοκειν ικανος ειναι ταυτα πραττειν μη δυναιτο πειθειν, τουτ' ειη λυπηρον, ει δε πεισειεν, ετι αθλιωτερον; δηλον γαρ οτι κυβερναν κατασταθεις ο μη επισταμενος η στρατηγειν απολεσειεν αν ους ηκιστα βουλοιτο και αυτος αισχρως αν και κακως απαλλαξειεν. ωσαυτως δε και το πλουσιον και το ανδρειον και το ισχυρον μη οντα δοκειν αλυσιτελες απεφαινε: προσταττεσθαι γαρ αυτοις εφη μειζω η κατα δυναμιν, και μη δυναμενους ταυτα ποιειν, δοκουντας ικανους ειναι, συγγνωμης ουκ αν τυγχανειν. απατεωνα δ' εκαλει ου μικρον μεν ουδ' ει τις αργυριον η σκευος παρα του πειθοι λαβων αποστεροιη, πολυ δε μεγιστον οστις μηδενος αξιος ων εξηπατηκοι πειθων ως ικανος ειη της πολεως ηγεισθαι. εμοι μεν ουν εδοκει και του αλαζονευεσθαι αποτρεπειν τους συνοντας τοιαδε διαλεγομενος. {απομνημονευματων β} εδοκει δε μοι και τοιαυτα λεγων προτρεπειν τους συνοντας ασκειν εγκρατειαν προς επιθυμιαν βρωτου και ποτου και λαγνειας και υπνου και ριγους και θαλπους και πονου. γνους γαρ τινα των συνοντων ακολαστοτερως εχοντα προς τα τοιαυτα, ειπε μοι, εφη, ω αριστιππε, ει δεοι σε παιδευειν παραλαβοντα δυο των νεων, τον μεν, οπως ικανος εσται αρχειν, τον δ', οπως μηδ' αντιποιησεται αρχης, πως αν εκατερον παιδευοις; βουλει σκοπωμεν αρξαμενοι απο της τροφης ωσπερ απο των στοιχειων: και ο αριστιππος εφη: δοκει γουν μοι η τροφη αρχη ειναι: ουδε γαρ ζωιη γ' αν τις, ει μη τρεφοιτο. ουκουν το μεν βουλεσθαι σιτου απτεσθαι, οταν ωρα ηκηι, αμφοτεροις εικος παραγιγνεσθαι; εικος γαρ, εφη. το ουν προαιρεισθαι το κατεπειγον μαλλον πραττειν η τηι γαστρι χαριζεσθαι ποτερον αν αυτων εθιζοιμεν; τον εις το αρχειν, εφη, νη δια παιδευομενον, οπως μη τα της πολεως απρακτα γιγνηται παρα την εκεινου αρχην. ουκουν, εφη, και οταν πιειν βουλωνται, το δυνασθαι διψωντα ανεχεσθαι τωι αυτωι προσθετεον; πανυ μεν ουν, εφη. το δε υπνου εγκρατη ειναι, ωστε δυνασθαι και οψε κοιμηθηναι και πρωι αναστηναι και αγρυπνησαι, ει τι δεοι, ποτερωι αν προσθειημεν; και τουτο, εφη, τωι αυτωι. τι δε, εφη, το αφροδισιων εγκρατη ειναι, ωστε μη δια ταυτα κωλυεσθαι πραττειν, ει τι δεοι; και τουτο, εφη, τωι αυτωι. τι δε, το μη φευγειν τους πονους, αλλ' εθελοντην υπομενειν ποτερωι αν προσθειημεν; και τουτο, εφη, τωι αρχειν παιδευομενωι. τι δε, το μαθειν ει τι επιτηδειον εστι μαθημα προς το κρατειν των αντιπαλων, ποτερωι αν προσθειναι μαλλον πρεποι; πολυ νη δι', εφη, τωι αρχειν παιδευομενωι: και γαρ των αλλων ουδεν οφελος ανευ των τοιουτων μαθηματων. ουκουν ο ουτω πεπαιδευμενος ηττον αν δοκει σοι υπο των αντιπαλων η τα λοιπα ζωια αλισκεσθαι; τουτων γαρ δηπου τα μεν γαστρι δελεαζομενα, και μαλα ενια δυσωπουμενα, ομως τηι επιθυμιαι του φαγειν αγομενα προς το δελεαρ αλισκεται, τα δε ποτωι ενεδρευεται. πανυ μεν ουν, εφη. ουκουν και αλλα υπο λαγνειας, οιον οι τε ορτυγες και οι περδικες, προς την της θηλειας φωνην τηι επιθυμιαι και τηι ελπιδι των αφροδισιων φερομενοι και εξισταμενοι του τα δεινα αναλογιζεσθαι τοις θηρατροις εμπιπτουσι; συνεφη και ταυτα. ουκουν δοκει σοι αισχρον ειναι ανθρωπωι ταυτα πασχειν τοις αφρονεστατοις των θηριων; ωσπερ οι μοιχοι εισερχονται εις τας ειρκτας, ειδοτες οτι κινδυνος τωι μοιχευοντι α τε ο νομος απειλει παθειν και ενεδρευθηναι και ληφθεντα υβρισθηναι: και τηλικουτων μεν επικειμενων τωι μοιχευοντι κακων τε και αισχρων, οντων δε πολλων των απολυσοντων της των αφροδισιων επιθυμιας εν αδειαι, ομως εις τα επικινδυνα φερεσθαι, αρ' ουκ ηδη τουτο πανταπασι κακοδαιμονωντος εστιν; εμοιγε δοκει, εφη. το δε ειναι μεν τας αναγκαιοτατας πλειστας πραξεις τοις ανθρωποις εν υπαιθρωι, οιον τας τε πολεμικας και τας γεωργικας και των αλλων ου τας ελαχιστας, τους δε πολλους αγυμναστως εχειν προς τε ψυχη και θαλπη ου δοκει σοι πολλη αμελεια ειναι; συνεφη και τουτο. ουκουν δοκει σοι τον μελλοντα αρχειν ασκειν δειν και ταυτα ευπετως φερειν; πανυ μεν ουν, εφη. ουκουν ει τους εγκρατεις τουτων απαντων εις τους αρχικους ταττομεν, τους αδυνατους ταυτα ποιειν εις τους μηδ' αντιποιησομενους του αρχειν ταξομεν; συνεφη και τουτο. τι ουν; επειδη και τουτων εκατερου του φυλου την ταξιν οισθα, ηδη ποτ' επεσκεψω, εις ποτεραν των ταξεων τουτων σαυτον δικαιως αν ταττοις; εγωγ', εφη ο αριστιππος: και ουδαμως γε ταττω εμαυτον εις την των αρχειν βουλομενων ταξιν. και γαρ πανυ μοι δοκει αφρονος ανθρωπου ειναι το, μεγαλου εργου οντος του εαυτωι τα δεοντα παρασκευαζειν, μη αρκειν τουτο, αλλα προσαναθεσθαι το και τοις αλλοις πολιταις ων δεονται ποριζειν: και εαυτωι μεν πολλα ων βουλεται ελλειπειν, της δε πολεως προεστωτα, εαν μη παντα οσα η πολις βουλεται καταπραττηι, τουτου δικην υπεχειν, τουτο πως ου πολλη αφροσυνη εστι; και γαρ αξιουσιν αι πολεις τοις αρχουσιν ωσπερ εγω τοις οικεταις χρησθαι. εγω τε γαρ αξιω τους θεραποντας εμοι μεν αφθονα τα επιτηδεια παρασκευαζειν, αυτους δε μηδενος τουτων απτεσθαι, αι τε πολεις οιονται χρηναι τους αρχοντας εαυταις μεν ως πλειστα αγαθα ποριζειν, αυτους δε παντων τουτων απεχεσθαι. εγω ουν τους μεν βουλομενους πολλα πραγματα εχειν αυτους τε και αλλοις παρεχειν ουτως αν παιδευσας εις τους αρχικους καταστησαιμι: εμαυτον γε μεντοι ταττω εις τους βουλομενους ηι ραιστα τε και ηδιστα βιοτευειν. και ο σωκρατης εφη: βουλει ουν και τουτο σκεψωμεθα, ποτερον ηδιον ζωσιν οι αρχοντες η οι αρχομενοι; πανυ μεν ουν, εφη. πρωτον μεν τοινυν των εθνων ων ημεις ισμεν εν μεν τηι ασιαι περσαι μεν αρχουσιν, αρχονται δε συροι και φρυγες και λυδοι: εν δε τηι ευρωπηι σκυθαι μεν αρχουσι, μαιωται δε αρχονται: εν δε τηι λιβυηι καρχηδονιοι μεν αρχουσι, λιβυες δε αρχονται. τουτων ουν ποτερους ηδιον οιει ζην; η των ελληνων, εν οις και αυτος ει, ποτερα σοι δοκουσιν ηδιον οι κρατουντες η οι κρατουμενοι, ζην; αλλ' εγω τοι, εφη ο αριστιππος, ουδε εις την δουλειαν εμαυτον ταττω, αλλ' ειναι τις μοι δοκει μεση τουτων οδος, ην πειρωμαι βαδιζειν, ουτε δι' αρχης ουτε δια δουλειας, αλλα δι' ελευθεριας, ηπερ μαλιστα προς ευδαιμονιαν αγει. αλλ' ει μεν, εφη ο σωκρατης, ωσπερ ουτε δι' αρχης ουτε δια δουλειας η οδος αυτη φερει, ουτω μηδε δι' ανθρωπων, ισως αν τι λεγοις: ει μεντοι εν ανθρωποις ων μητε αρχειν αξιωσεις μητε αρχεσθαι μηδε τους αρχοντας εκων θεραπευσεις, οιμαι σε οραν ως επιστανται οι κρειττονες τους ηττονας και κοινηι και ιδιαι κλαιοντας καθισαντες δουλοις χρησθαι: η λανθανουσι σε οι αλλων σπειραντων και φυτευσαντων τον τε σιτον τεμνοντες και δενδροκοπουντες και παντα τροπον πολιορκουντες τους ηττονας και μη θελοντας θεραπευειν, εως αν πεισωσιν ελεσθαι δουλευειν αντι του πολεμειν τοις κρειττοσι; και ιδιαι αυ οι ανδρειον και δυνατοι τους ανανδρους και αδυνατους ουκ οισθα οτι καταδουλωσαμενοι καρπουνται; αλλ' εγω τοι, εφη, ινα μη πασχω ταυτα, ουδ' εις πολιτειαν εμαυτον κατακλειω, αλλα ξενος πανταχου ειμι. και ο σωκρατης εφη: τουτο μεντοι ηδη λεγεις δεινον παλαισμα. τους γαρ ξενους, εξ ου ο τε σινις και ο σκειρων και ο προκρουστης απεθανον, ουδεις ετι αδικει: αλλα νυν οι μεν πολιτευομενοι εν ταις πατρισι και νομους τιθενται, ινα μη αδικωνται, και φιλους προς τοις αναγκαιοις καλουμενοις αλλους κτωνται βοηθους, και ταις πολεσιν ερυματα περιβαλλονται, και οπλα κτωνται οις αμυνουνται τους αδικουντας, και προς τουτοις αλλους εξωθεν συμμαχους κατασκευαζονται: και οι μεν ταυτα παντα κεκτημενοι ομως αδικουνται: συ δε ουδεν μεν τουτων εχων, εν δε ταις οδοις, ενθα πλειστοι αδικουνται, πολυν χρονον διατριβων, εις οποιαν δ' αν πολιν αφικηι, των πολιτων παντων ηττων ων, και τοιουτος, οιοις μαλιστα επιτιθενται οι βουλομενοι αδικειν, ομως δια το ξενος ειναι ουκ αν οιει αδικηθηναι; η διοτι αι πολεις σοι κηρυττουσιν ασφαλειαν και προσιοντι και απιοντι, θαρρεις; η διοτι και δουλος αν οιει τοιουτος ειναι οιος μηδενι δεσποτηι λυσιτελειν; τις γαρ αν εθελοι ανθρωπον εν οικιαι εχειν πονειν μεν μηδεν εθελοντα, τηι δε πολυτελεστατηι διαιτηι χαιροντα; σκεψωμεθα δε και τουτο, πως οι δεσποται τοις τοιουτοις οικεταις χρωνται. αρα ου την μεν λαγνειαν αυτων τωι λιμωι σωφρονιζουσι; κλεπτειν δε κωλυουσιν αποκλειοντες οθεν αν τι λαβειν ηι; του δε δραπετευειν δεσμοις απειργουσι; την αργιαν δε πληγαις εξαναγκαζουσιν; η συ πως ποιεις, οταν των οικετων τινα τοιουτον οντα καταμανθανηις; κολαζω, εφη, πασι κακοις, εως αν δουλευειν αναγκασω. αλλα γαρ, ω σωκρατες, οι εις την βασιλικην τεχνην παιδευομενοι, ην δοκεις μοι συ νομιζειν ευδαιμονιαν ειναι, τι διαφερουσι των εξ αναγκης κακοπαθουντων, ει γε πεινησουσι και διψησουσι και ριγωσουσι και αγρυπνησουσι και ταλλα παντα μοχθησουσιν εκοντες; εγω μεν γαρ ουκ οιδ' ο τι διαφερει το αυτο δερμα εκοντα η ακοντα μαστιγουσθαι η ολως το αυτο σωμα πασι τοις τοιουτοις εκοντα η ακοντα πολιορκεισθαι αλλο γε η αφροσυνη προσεστι τωι θελοντι τα λυπηρα υπομενειν. τι δε, ω αριστιππε; ο σωκρατης εφη, ου δοκει σοι των τοιουτων διαφερειν τα εκουσια των ακουσιων, ηι ο μεν εκων πεινων φαγοι αν οποτε βουλοιτο και ο εκων διψων πιοι και ταλλα ωσαυτως, τωι δ' εξ αναγκης ταυτα πασχοντι ουκ εξεστιν οποταν βουληται παυεσθαι; επειτα ο μεν εκουσιως ταλαιπωρων επ' αγαθηι ελπιδι πονων ευφραινεται, οιον οι τα θηρια θηρωντες ελπιδι του ληψεσθαι ηδεως μοχθουσι. και τα μεν τοιαυτα αθλα των πονων μικρου τινος αξια εστι, τους δε πονουντας ινα φιλους αγαθους κτησωνται, η οπως εχθρους χειρωσωνται, η ινα δυνατοι γενομενοι και τοις σωμασι και ταις ψυχαις και τον εαυτων οικον καλως οικωσι και τους φιλους ευ ποιωσι και την πατριδα ευεργετωσι, πως ουκ οιεσθαι χρη τουτους και πονειν ηδεως εις τα τοιαυτα και ζην ευφραινομενους, αγαμενους μεν εαυτους, επαινουμενους δε και ζηλουμενους υπο των αλλων; ετι δε αι μεν ραιδιουργιαι και εκ του παραχρημα ηδοναι ουτε σωματι ευεξιαν ικαναι εισιν ενεργαζεσθαι, ως φασιν οι γυμνασται, ουτε ψυχηι επιστημην αξιολογον ουδεμιαν εμποιουσιν, αι δε δια καρτεριας επιμελειαι των καλων τε καγαθων εργων εξικνεισθαι ποιουσιν, ως φασιν οι αγαθοι ανδρες. λεγει δε που και ησιοδος: την μεν γαρ κακοτητα και ιλαδον εστιν ελεσθαι ρηιδιως: λειη μεν οδος, μαλα δ' εγγυθι ναιει. της δ' αρετης ιδρωτα θεοι προπαροιθεν εθηκαν αθανατοι: μακρος δε και ορθιος οιμος ες αυτην και τρηχυς το πρωτον: επην δ' εις ακρον ικηαι, ρηιδιη δη επειτα πελει, χαλεπη περ εουσα. μαρτυρει δε και επιχαρμος εν τωιδε: των πονων πωλουσιν ημιν παντα ταγαθ' οι θεοι. και εν αλλωι δε [τοπωι] φησιν: ω πονηρε, μη τα μαλακα μωσο, μη τα σκληρ' εχηις. και προδικος δε ο σοφος εν τωι συγγραμματι τωι περι ηρα κλεους, οπερ δη και πλειστοις επιδεικνυται, ωσαυτως περι της αρετης αποφαινεται, ωδε πως λεγων, οσα εγω μεμνημαι. φησι γαρ ηρακλεα, επει εκ παιδων εις ηβην ωρματο, εν ηι οι νεοι ηδη αυτοκρατορες γιγνομενοι δηλουσιν ειτε την δι' αρετης οδον τρεψονται επι τον βιον ειτε την δια κακιας, εξελθοντα εις ησυχιαν καθησθαι απορουντα ποτεραν των οδων τραπηται: και φανηναι αυτωι δυο γυναικας προσιεναι μεγαλας, την μεν ετεραν ευπρεπη τε ιδειν και ελευθεριον φυσει, κεκοσμημενην το μεν σωμα καθαροτητι, τα δε ομματα αιδοι, το δε σχημα σωφροσυνηι, εσθητι δε λευκηι, την δ' ετεραν τεθραμμενην μεν εις πολυσαρκιαν τε και απαλοτητα, κεκαλλωπισμενην δε το μεν χρωμα ωστε λευκοτεραν τε και ερυθροτεραν του οντος δοκειν φαινεσθαι, το δε σχημα ωστε δοκειν ορθοτεραν της φυσεως ειναι, τα δε ομματα εχειν αναπεπταμενα, εσθητα δε εξ ης αν μαλιστα ωρα διαλαμποι: κατασκοπεισθαι δε θαμα εαυτην, επισκοπειν δε και ει τις αλλος αυτην θεαται, πολλακις δε και εις την εαυτης σκιαν αποβλεπειν. ως δ' εγενοντο πλησιαιτερον του ηρακλεους, την μεν προσθεν ρηθεισαν ιεναι τον αυτον τροπον, την δ' ετεραν φθασαι βουλομενην προσδραμειν τωι ηρακλει και ειπειν: ορω σε, ω ηρακλεις, απορουντα ποιαν οδον επι τον βιον τραπηι. εαν ουν εμε φιλην ποιησαμενος, [επι] την ηδιστην τε και ραιστην οδον αξω σε, και των μεν τερπνων ουδενος αγευστος εσει, των δε χαλεπων απειρος διαβιωσηι. πρωτον μεν γαρ ου πολεμων ουδε πραγματων φροντιεις, αλλα σκοπουμενος †διεσηι τι αν κεχαρισμενον η σιτιον η ποτον ευροις, η τι αν ιδων η ακουσας τερφθειης η τινων οσφραινομενος η απτομενος, τισι δε παιδικοις ομιλων μαλιστ' αν ευφρανθειης, και πως αν μαλακωτατα καθευδοις, και πως αν απονωτατα τουτων παντων τυγχανοις. εαν δε ποτε γενηται τις υποψια σπανεως αφ' ων εσται ταυτα, ου φοβος μη σε αγαγω επι το πονουντα και ταλαιπωρουντα τωι σωματι και τηι ψυχηι ταυτα ποριζεσθαι, αλλ' οις αν οι αλλοι εργαζωνται, τουτοις συ χρησηι, ουδενος απεχομενος οθεν αν δυνατον ηι τι κερδαναι. πανταχοθεν γαρ ωφελεισθαι τοις εμοι συνουσιν εξουσιαν εγω παρεχω. και ο ηρακλης ακουσας ταυτα, ω γυναι, εφη, ονομα δε σοι τι εστιν; η δε, οι μεν εμοι φιλοι, εφη, καλουσι με ευδαιμονιαν, οι δε μισουντες με υποκοριζομενοι ονομαζουσι κακιαν. και εν τουτωι η ετερα γυνη προσελθουσα ειπε: και εγω ηκω προς σε, ω ηρακλεις, ειδυια τους γεννησαντας σε και την φυσιν την σην εν τηι παιδειαι καταμαθουσα, εξ ων ελπιζω, ει την προς εμε οδον τραποιο, σφοδρ' αν σε των καλων και σεμνων αγαθον εργατην γενεσθαι και εμε ετι πολυ εντιμοτεραν και επ' αγαθοις διαπρεπεστεραν φανηναι. ουκ εξαπατησω δε σε προοιμιοις ηδονης, αλλ' ηιπερ οι θεοι διεθεσαν τα οντα διηγησομαι μετ' αληθειας. των γαρ οντων αγαθων και καλων ουδεν ανευ πονου και επιμελειας θεοι διδοασιν ανθρωποις, αλλ' ειτε τους θεους ιλεως ειναι σοι βουλει, θεραπευτεον τους θεους, ειτε υπο φιλων εθελεις αγαπασθαι, τους φιλους ευεργετητεον, ειτε υπο τινος πολεως επιθυμεις τιμασθαι, την πολιν ωφελητεον, ειτε υπο της ελλαδος πασης αξιοις επ' αρετηι θαυμαζεσθαι, την ελλαδα πειρατεον ευ ποιειν, ειτε γην βουλει σοι καρπους αφθονους φερειν, την γην θεραπευτεον, ειτε απο βοσκηματων οιει δειν πλουτιζεσθαι, των βοσκηματων επιμελητεον, ειτε δια πολεμου ορμαις αυξεσθαι και βουλει δυνασθαι τους τε φιλους ελευθερουν και τους εχθρους χειρουσθαι, τας πολεμικας τεχνας αυτας τε παρα των επισταμενων μαθητεον και οπως αυταις δει χρησθαι ασκητεον: ει δε και τωι σωματι βουλει δυνατος ειναι, τηι γνωμηι υπηρετειν εθιστεον το σωμα και γυμναστεον συν πονοις και ιδρωτι. και η κακια υπολαβουσα ειπεν, ως φησι προδικος: εννοεις, ω ηρακλεις, ως χαλεπην και μακραν οδον επι τας ευφροσυνας η γυνη σοι αυτη διηγειται; εγω δε ραιδιαν και βραχειαν οδον επι την ευδαιμονιαν αξω σε. και η αρετη ειπεν: ω τλημον, τι δε συ αγαθον εχεις; η τι ηδυ οισθα μηδεν τουτων ενεκα πραττειν εθελουσα; ητις ουδε την των ηδεων επιθυμιαν αναμενεις, αλλα πριν επιθυμησαι παντων εμπιμπλασαι, πριν μεν πεινην εσθιουσα, πριν δε διψην πινουσα, ινα μεν ηδεως φαγηις, οψοποιους μηχανωμενη, ινα δε ηδεως πιηις, οινους τε πολυτελεις παρασκευαζηι και του θερους χιονα περιθεουσα ζητεις, ινα δε καθυπνωσηις ηδεως, ου μονον τας στρωμνας μαλακας, αλλα και [τας κλινας και] τα υποβαθρα ταις κλιναις παρασκευαζηι: ου γαρ δια το πονειν, αλλα δια το μηδεν εχειν ο τι ποιηις υπνου επιθυμεις: τα δ' αφροδισια προ του δεισθαι αναγκαζεις, παντα μηχανωμενη και γυναιξι τοις ανδρασι χρωμενη: ουτω γαρ παιδευεις τους σεαυτης φιλους, της μεν νυκτος υβριζουσα, της δ' ημερας το χρησιμωτατον κατακοιμιζουσα. αθανατος δε ουσα εκ θεων μεν απερριψαι, υπο δε ανθρωπων αγαθων ατιμαζηι: του δε παντων ηδιστου ακουσματος, επαινου σεαυτης, ανηκοος ει, και του παντων ηδιστου θεαματος αθεατος: ουδεν γαρ πωποτε σεαυτης εργον καλον τεθεασαι. τις δ' αν σοι λεγουσηι τι πιστευσειε; τις δ' αν δεομενηι τινος επαρκεσειεν; η τις αν ευ φρονων του σου θιασου τολμησειεν ειναι; οι νεοι μεν οντες τοις σωμασιν αδυνατοι εισι, πρεσβυτεροι δε γενομενοι ταις ψυχαις ανοητοι, απονως μεν λιπαροι δια νεοτητος τρεφομενοι, επιπονως δε αυχμηροι δια γηρως περωντες, τοις μεν πεπραγμενοις αισχυνομενοι, τοις δε πραττομενοις βαρυνομενοι, τα μεν ηδεα εν τηι νεοτητι διαδραμοντες, τα δε χαλεπα εις το γηρας αποθεμενοι. εγω δε συνειμι μεν θεοις, συνειμι δε ανθρωποις τοις αγαθοις: εργον δε καλον ουτε θειον ουτ' ανθρωπειον χωρις εμου γιγνεται. τιμωμαι δε μαλιστα παντων και παρα θεοις και παρα ανθρωποις οις προσηκω, αγαπητη μεν συνεργος τεχνιταις, πιστη δε φυλαξ οικων δεσποταις, ευμενης δε παραστατις οικεταις, αγαθη δε συλληπτρια των εν ειρηνηι πονων, βεβαια δε των εν πολεμωι συμμαχος εργων, αριστη δε φιλιας κοινωνος. εστι δε τοις μεν εμοις φιλοις ηδεια μεν και απραγμων σιτων και ποτων απολαυσις: ανεχονται γαρ εως αν επιθυμησωσιν αυτων: υπνος δ' αυτοις παρεστιν ηδιων η τοις αμοχθοις, και ουτε απολειποντες αυτον αχθονται ουτε δια τουτον μεθιασι τα δεοντα πραττειν. και οι μεν νεοι τοις των πρεσβυτερων επαινοις χαιρουσιν, οι δε γεραιτεροι ταις των νεων τιμαις αγαλλονται: και ηδεως μεν των παλαιων πραξεων μεμνηνται, ευ δε τας παρουσας ηδονται πραττοντες, δι' εμε φιλοι μεν θεοις οντες, αγαπητοι δε φιλοις, τιμιοι δε πατρισιν: οταν δ' ελθηι το πεπρωμενον τελος, ου μετα ληθης ατιμοι κεινται, αλλα μετα μνημης τον αει χρονον υμνουμενοι θαλλουσι. τοιαυτα σοι, ω παι τοκεων αγαθων ηρακλεις, εξεστι διαπονησαμενωι την μακαριστοτατην ευδαιμονιαν κεκτησθαι. ουτω πως διωκει προδικος την υπ' αρετης ηρακλεους παιδευσιν: εκοσμησε μεντοι τας γνωμας ετι μεγαλειοτεροις ρημασιν η εγω νυν. σοι δ' ουν αξιον, ω αριστιππε, τουτων ενθυμουμενωι πειρασθαι τι και των εις τον μελλοντα χρονον του βιου φροντιζειν. αισθομενος δε ποτε λαμπροκλεα τον πρεσβυτατον υιον αυτου προς την μητερα χαλεπαινοντα, ειπε μοι, εφη, ω παι, οισθα τινας ανθρωπους αχαριστους καλουμενους; και μαλα, εφη ο νεανισκος. καταμεμαθηκας ουν τους τι ποιουντας το ονομα τουτο αποκαλουσιν; εγωγ', εφη: τους γαρ ευ παθοντας, οταν δυναμενοι χαριν αποδουναι μη αποδωσιν, αχαριστου καλουσιν. ουκουν δοκουσι σοι εν τοις αδικοις καταλογιζεσθαι τους αχαριστους; εμοιγε, εφη. ηδη δε ποτ' εσκεψω ει αρα, ωσπερ το ανδραποδιζεσθαι τους μεν φιλους αδικον ειναι δοκει, τους δε πολεμιους δικαιον ειναι, ουτω και το αχαριστειν προς μεν τους φιλους αδικον εστι, προς δε τους πολεμιους δικαιον; και μαλα, εφη: και δοκει μοι, υφ' ου αν τις ευ παθων ειτε φιλου ειτε πολεμιου μη πειραται χαριν αποδιδοναι, αδικος ειναι. ουκουν, ει γ' ουτως εχει τουτο, ειλικρινης τις αν ειη αδικια η αχαριστια; συνωμολογει. ουκουν οσωι αν τις μειζω αγαθα παθων μη αποδιδωι χαριν, τοσουτωι αδικωτερος αν ειη; συνεφη και τουτο. τινας ουν, εφη, υπο τινων ευροιμεν αν μειζω ευηργετημενους η παιδας υπο γονεων; ους οι γονεις εκ μεν ουκ οντων εποιησαν ειναι, τοσαυτα δε καλα ιδειν και τοσουτων αγαθων μετασχειν, οσα οι θεοι παρεχουσι τοις ανθρωποις: α δη και ουτως ημιν δοκει παντος αξια ειναι ωστε παντες το καταλιπειν αυτα παντων μαλιστα φευγομεν, και αι πολεις επι τοις μεγιστοις αδικημασι ζημιαν θανατον πεποιηκασιν ως ουκ αν μειζονος κακου φοβωι την αδικιαν παυσαντες. και μην ου των γε αφροδισιων ενεκα παιδοποιεισθαι τους ανθρωπους υπολαμβανεις, επει τουτου γε των απολυσοντων μεσται μεν αι οδοι, μεστα δε τα οικηματα. φανεροι δ' εσμεν και σκοπουμενοι εξ οποιων αν γυναικων βελτιστα ημιν τεκνα γενοιτο: αις συνελθοντες τεκνοποιουμεθα. και ο μεν γε ανηρ την τε συντεκνοποιη σουσαν εαυτωι τρεφει και τοις μελλουσιν εσεσθαι παισι προπαρασκευαζει παντα, οσα αν οιηται συνοισειν αυτοις προς τον βιον, και ταυτα ως αν δυνηται πλειστα: η δε γυνη υποδεξαμενη τε φερει το φορτιον τουτο, βαρυνομενη τε και κινδυνευουσα περι του βιου και μεταδιδουσα της τροφης, ηι και αυτη τρεφεται, και συν πολλωι πονωι διενεγκουσα και τεκουσα τρεφει τε και επιμελειται, ουτε προπεπονθυια ουδεν αγαθον ουτε γιγνωσκον το βρεφος υφ' οτου ευ πασχει, ουδε σημαινειν δυναμενον οτου δειται, αλλ' αυτη στοχαζομενη τα τε συμφεροντα και τα κεχαρισμενα πειραται εκπληρουν, και τρεφει πολυν χρονον και ημερας και νυκτος υπομενουσα πονειν, ουκ ειδυια ει τινα τουτων χαριν αποληψεται. και ουκ αρκει θρεψαι μονον, αλλα και, επειδαν δοξωσιν ικανοι ειναι οι παιδες μανθανειν τι, α μεν αν αυτοι εχωσιν οι γονεις αγαθα προς τον βιον, διδασκουσιν, α δ' αν οιωνται αλλον ικανωτερον ειναι διδαξαι, πεμπουσι προς τουτον δαπανωντες, και επιμελουνται παντα ποιουντες οπως οι παιδες αυτοις γενωνται ως δυνατον βελτιστοι. προς ταυτα ο νεανισκος ειπεν: αλλα τοι ει και παντα ταυτα πεποιηκε και αλλα τουτων πολλαπλασια, ουδεις αν δυναιτο αυτης ανασχεσθαι την χαλεποτητα. και ο σωκρατης, ποτερα δε, εφη, οιει θηριου αγριοτητα δυσφορωτεραν ειναι η μητρος; εγω μεν οιμαι, εφη, της μητρος, της γε τοιαυτης. ηδη πωποτε ουν η δακουσα κακον τι σοι εδωκεν η λακτισασα, οια υπο θηριων ηδη πολλοι επαθον; αλλα νη δια, εφη, λεγει α ουκ αν τις επι τωι βιωι παντι βουλοιτο ακουσαι. συ δε ποσα, εφη ο σωκρατης, οιει ταυτηι [δυσανεκτα] και τηι φωνηι και τοις εργοις εκ παιδιου δυσκολαινων και ημερας και νυκτος πραγματα παρασχειν, ποσα δε λυπησαι καμνων; αλλ' ουδεπωποτε αυτην, εφη, ουτ' ειπα ουτ' εποιησα ουδεν εφ' ωι ηισχυνθη. τι δ'; οιει, εφη, χαλεπωτερον ειναι σοι ακουειν ων αυτη λεγει η τοις υποκριταις, οταν εν ταις τραγωιδιαις αλληλους τα εσχατα λεγωσιν; αλλ', οιμαι, επειδη ουκ οιονται των λεγοντων ουτε τον ελεγχοντα ελεγχειν ινα ζημιωσηι ουτε τον απειλουντα απειλειν ινα κακον τι ποιησηι, ραιδιως φερουσι. συ δ' ευ ειδως οτι α λεγει σοι η μητηρ ου μονον ουδεν κακον νοουσα λεγει, αλλα και βουλομενη σοι αγαθα ειναι οσα ουδενι αλλωι, χαλεπαινεις; η νομιζεις κακονουν την μητερα σοι ειναι; ου δητα, εφη: τουτο γε ουκ οιομαι. και ο σωκρατης, ουκουν, εφη, συ ταυτην, ευνουν τε σοι ουσαν και επιμελομενην ως μαλιστα δυναται καμνοντος οπως υγιανηις τε και οπως των επιτηδειων μηδενος ενδεης εσει, και προς τουτοις πολλα τοις θεοις ευχομενην αγαθα υπερ σου και ευχας αποδιδουσαν, χαλεπην ειναι φης; εγω μεν οιμαι, ει τοιαυτην μη δυνασαι φερειν μητερα, ταγαθα σε ου δυνασθαι φερειν. ειπε δε μοι, εφη, ποτερον αλλον τινα οιει δειν θεραπευειν; η παρεσκευασαι μηδενι ανθρωπων πειρασθαι αρεσκειν μηδε πειθεσθαι μητε στρατηγωι μητε αλλωι αρχοντι; ναι μα δι' εγωγε, εφη. ουκουν, εφη ο σωκρατης, και τωι γειτονι βουληι συ αρεσκειν, ινα σοι και πυρ εναυηι, οταν τουτου δεηι, και αγαθου τε σοι γιγνηται συλληπτωρ και, αν τι σφαλλομενος τυχηις, ευνοικως εγγυθεν βοηθηι σοι; εγωγε, εφη. τι δε; συνοδοιπορον η συμπλουν, η ει τωι αλλωι εντυγχανοις, ουδεν αν σοι διαφεροι φιλον η εχθρον γενεσθαι, η και της παρα τουτων ευνοιας οιει δειν επιμελεισθαι; εγωγε, εφη. ειτα τουτων μεν επιμελεισθαι παρεσκευασαι, την δε μητερα την παντων μαλιστα σε φιλουσαν ουκ οιει δειν θεραπευειν; ουκ οισθ' οτι και η πολις αλλης μεν αχαριστιας ουδεμιας επιμελειται ουδε δικαζει, αλλα περιοραι τους ευ πεπονθοτας χαριν ουκ αποδοντας, εαν δε τις γονεας μη θεραπευηι, τουτωι δικην τε επιτιθησι και αποδοκιμαζουσα ουκ εαι αρχειν τουτον, ως ουτε αν τα ιερα ευσεβως θυομενα υπερ της πολεως τουτου θυοντος ουτε αλλο καλως και δικαιως ουδεν αν τουτου πραξαντος; και νη δια εαν τις των γονεων τελευτησαντων τους ταφους μη κοσμηι, και τουτο εξεταζει η πολις εν ταις των αρχοντων δοκιμασιαις. συ ουν, ω παι, εαν σωφρονηις, τους μεν θεους παραιτησηι συγγνωμονας σοι ειναι, ει τι παρημεληκας της μητρος, μη σε και ουτοι νομισαντες αχαριστον ειναι ουκ εθελησωσιν ευ ποιειν, τους δε ανθρωπους φυλαξηι μη σε αισθομενοι των γονεων αμελουντα παντες ατιμασωσιν, ειτα εν ερημιαι φιλων αναφανηις. ει γαρ σε υπολαβοιεν προς τους γονεας αχαριστον ειναι, ουδεις αν νομισειεν ευ σε ποιησας χαριν αποληψεσθαι. χαιρεφωντα δε ποτε και χαιρεκρατην, αδελφω μεν οντε αλληλοιν, εαυτωι δε γνωριμω, αισθομενος διαφερομενω, ιδων τον χαιρεκρατην, ειπε μοι, εφη, ω χαιρεκρατες, ου δηπου και συ ει των τοιουτων ανθρωπων, οι χρησιμωτερον νομιζουσι χρηματα η αδελφους; και ταυτα των μεν αφρονων οντων, του δε φρονιμου, και των μεν βοηθειας δεομενων, του δε βοηθειν δυναμενου, και προς τουτοις των μεν πλειονων υπαρχοντων, του δε ενος. θαυμαστον δε και τουτο, ει τις τους μεν αδελφους ζημιαν ηγειται, οτι ου και τα των αδελφων κεκτηται, τους δε πολιτας ουχ ηγειται ζημιαν, οτι ου και τα των πολιτων εχει, αλλ' ενταυθα μεν δυνανται λογιζεσθαι οτι κρειττον συν πολλοις οικουντα ασφαλως ταρκουντα εχειν η μονον διαιτωμενον τα των πολιτων επικινδυνως παντα κεκτησθαι, επι δε των αδελφων το αυτο τουτο αγνοουσι: και οικετας μεν οι δυναμενοι ωνουνται, ινα συνεργους εχωσι, και φιλους κτωνται, ως βοηθων δεομενοι, των δ' αδελφων αμελουσιν, ωσπερ εκ πολιτων μεν γιγνομενους φιλους, εξ αδελφων δε ου γιγνομενους. και μην προς φιλιαν μεγα μεν υπαρχει το εκ των αυτων φυναι, μεγα δε το ομου τραφηναι, επει και τοις θηριοις ποθος τις εγγιγνεται των συντροφων: προς δε τουτοις και οι αλλοι ανθρωποι τιμωσι τε μαλλον τους συναδελφους οντας των αναδελφων και ηττον τουτοις επιτιθενται. και ο χαιρεκρατης ειπεν: αλλ' ει μεν, ω σωκρατες, μη μεγα ειη το διαφορον, ισως αν δεοι φερειν τον αδελφον και μη μικρων ενεκα φευγειν: αγαθον γαρ, ωσπερ και συ λεγεις, αδελφος ων οιον δει: οποτε μεντοι παντος ενδεοι και παν το εναντιωτατον ειη, τι αν τις επιχειροιη τοις αδυνατοις; και ο σωκρατης εφη: ποτερα δε, ω χαιρεκρατες, ουδενι αρεσαι δυναται χαιρεφων, ωσπερ ουδε σοι, η εστιν οις και πανυ αρεσκει; δια τουτο γαρ τοι, εφη, ω σωκρατες, αξιον εστιν εμοι μισειν αυτον, οτι αλλοις μεν αρεσκειν δυναται, εμοι δε οπου αν παρηι πανταχου και εργωι και λογωι ζημια μαλλον η ωφελεια εστιν. αρ' ουν, εφη ο σωκρατης, ωσπερ ιππος τωι ανεπιστημονι μεν, εγχειρουντι δε χρησθαι ζημια εστιν, ουτω και αδελφος, οταν τις αυτωι μη επισταμενος εγχειρηι χρησθαι, ζημια εστι; πως δ' αν εγω, εφη ο χαιρεκρατης, ανεπιστημων ειην αδελφωι χρησθαι, επισταμενος γε και ευ λεγειν τον ευ λεγοντα και ευ ποιειν τον ευ ποιουντα; τον μεντοι και λογωι και εργωι πειρωμενον εμε ανιαν ουκ αν δυναιμην ουτ' ευ λεγειν ουτ' ευ ποιειν, αλλ' ουδε πειρασομαι. και ο σωκρατης εφη: θαυμαστα γε λεγεις, ω χαιρεκρατες, ει κυνα μεν, ει σοι ην επι προβατοις επιτηδειος ων και τους μεν ποιμενας ησπαζετο, σοι δε προσιοντι εχαλεπαινεν, αμελησας αν του οργιζεσθαι επειρω ευ ποιησας πραΰνειν αυτον, τον δε αδελφον φης μεν μεγα αγαθον ειναι οντα προς σε οιον δει, επιστασθαι δε ομολογων και ευ ποιειν και ευ λεγειν ουκ επιχειρεις μηχανασθαι οπως σοι ως βελτιστος ηι. και ο χαιρεκρατης, δεδοικα, εφη, ω σωκρατες, μη ουκ εχω εγω τοσαυτην σοφιαν ωστε χαιρεφωντα ποιησαι προς εμε οιον δει. και μην ουδεν γε ποικιλον, εφη ο σωκρατης, ουδε καινον δει επ' αυτον, ως εμοι δοκει, μηχανασθαι, οις δε και συ επιστασαι αυτος οιομαι αν αυτον αλοντα περι πολλου ποιεισθαι σε. ουκ αν φθανοις, εφη, λεγων, ει τι ηισθησαι με φιλτρον επισταμενον ο εγω ειδως λεληθα εμαυτον. λεγε δη μοι, εφη, ει τινα των γνωριμων βουλοιο κατεργασασθαι, οποτε θυοι, καλειν σε επι δειπνον, τι αν ποιοιης; δηλον οτι καταρχοιμ' αν του αυτος, οτε θυοιμι, καλειν εκεινον. ει δε βουλοιο των φιλων τινα προτρεψασθαι, οποτε αποδημοιης, επιμελεισθαι των σων, τι αν ποιοιης; δηλον οτι προτερος αν εγχειροιην επιμελεισθαι των εκεινου, οποτε αποδημοιη. ει δε βουλοιο ξενον ποιησαι υποδεχεσθαι σεαυτον, οποτε ελθοις εις την εκεινου, τι αν ποιοιης; δηλον οτι και τουτον προτερος υποδεχοιμην αν, οποτε ελθοι αθηναζε: και ει γε βουλοιμην αυτον προθυμεισθαι διαπραττειν μοι εφ' α ηκοιμι, δηλον οτι και τουτο δεοι αν προτερον αυτον εκεινωι ποιειν. παντ' αρα συγε τα εν ανθρωποις φιλτρα επισταμενος παλαι απεκρυπτου: η οκνεις, εφη, αρξαι, μη αισχρος φανηις, εαν προτερος τον αδελφον ευ ποιηις; και μην πλειστου γε δοκει ανηρ επαινου αξιος ειναι, ος αν φθανηι τους μεν πολεμιους κακως ποιων, τους δε φιλους ευεργετων. ει μεν ουν εδοκει μοι χαιρεφων ηγεμονικωτερος ειναι σου προς την φιλιαν ταυτην, εκεινον αν επειρωμην πειθειν προτερον εγχειρειν τωι σε φιλον ποιεισθαι: νυν δε μοι συ δοκεις ηγουμενος μαλλον αν εξεργασασθαι τουτο. και ο χαιρεκρατης ειπεν: ατοπα λεγεις, ω σωκρατες, και ουδαμως προς σου, ος γε κελευεις εμε νεωτερον οντα καθηγεισθαι: καιτοι τουτου γε παρα πασιν ανθρωποις ταναντια νομιζεται, τον πρεσβυτερον ηγεισθαι παντος και λογου και εργου. πως; εφη ο σωκρατης: ου γαρ και οδου παραχωρησαι τον νεωτερον πρεσβυτερωι συντυγχανοντι πανταχου νομιζεται και καθημενον υπαναστηναι και κοιτηι μαλακηι τιμησαι και λογωι υπειξαι; ωγαθε, μη οκνει, εφη, αλλ' εγχειρει τον ανδρα καταπραΰνειν, και πανυ ταχυ σοι υπακουσεται: ουχ οραις ως φιλοτιμος εστι και ελευθεριος; τα μεν γαρ πονηρα ανθρωπια ουκ αν αλλως μαλλον ελοις η ει δοιης τι, τους δε καλους καγαθους ανθρωπους προσφιλως χρωμενος μαλιστ' αν κατεργασαιο. και ο χαιρεκρατης ειπεν: εαν ουν εμου ταυτα ποιουντος εκεινος μηδεν βελτιων γιγνηται; τι γαρ αλλο, εφη ο σωκρατης, η κινδυνευσεις επιδειξαι συ μεν χρηστος τε και φιλαδελφος ειναι, εκεινος δε φαυλος τε και ουκ αξιος ευεργεσιας; αλλ' ουδεν οιμαι τουτων εσεσθαι: νομιζω γαρ αυτον, επειδαν αισθηται σε προκαλουμενον εαυτον εις τον αγωνα τουτον, πανυ φιλονικησειν οπως περιγενηται σου και λογωι και εργωι ευ ποιων. νυν μεν γαρ ουτως, εφη, διακεισθον, ωσπερ ει τω χειρε, ας ο θεος επι τωι συλλαμβανειν αλληλοιν εποιησεν, αφεμενω τουτου τραποιντο προς το διακωλυειν αλληλω, η ει τω ποδε θειαι μοιραι πεποιημενω προς το συνεργειν αλληλοιν, αμελησαντε τουτου εμποδιζοιεν αλληλω. ουκ αν πολλη αμαθια ειη και κακοδαιμονια τοις επ' ωφελειαι πεποιημενοις επι βλαβηι χρησθαι; και μην αδελφω γε, ως εμοι δοκει, ο θεος εποιησεν επι μειζονι ωφελειαι αλληλοιν η χειρε τε και ποδε και οφθαλμω και ταλλα οσα αδελφα εφυσεν ανθρωποις. χειρες μεν γαρ, ει δεοι αυτας τα πλεον οργυιας διεχοντα αμα ποιησαι, ουκ αν δυναιντο, ποδες δε ουδ' αν επι τα οργυιαν διεχοντα ελθοιεν αμα, οφθαλμοι δε οι δοκουντες επι πλειστον εξικνεισθαι ουδ' αν των ετι εγγυτερω οντων τα εμπροσθεν αμα και τα οπισθεν ιδειν δυναιντο: αδελφω δε, φιλω οντε, και πολυ διεστωτε πραττετον αμα και επ' ωφελειαι αλληλοιν. ηκουσα δε ποτε αυτου και περι φιλων διαλεγομενου εξ ων εμοιγε εδοκει μαλιστ' αν τις ωφελεισθαι προς φιλων κτησιν τε και χρειαν. τουτο μεν γαρ δη πολλων εφη ακουειν, ως παντων κτηματων κρατιστον αν ειη φιλος σαφης και αγαθος: επιμελομενους δε παντος μαλλον οραν εφη τους πολλους η φιλων κτησεως. και γαρ οικιας και αγρους και ανδραποδα και βοσκηματα και σκευη κτωμενους τε επιμελως οραν εφη και τα οντα σωιζειν πειρωμενους, φιλον δε, ο μεγιστον αγαθον ειναι φασιν, οραν εφη τους πολλους ουτε οπως κτησωνται φροντιζοντας ουτε οπως οι οντες αυτοις σωιζωνται. αλλα και καμνοντων φιλων τε και οικετων οραν τινας εφη τοις μεν οικεταις και ιατρους εισαγοντας και ταλλα τα προς υγιειαν επιμελως παρασκευαζοντας, των δε φιλων ολιγωρουντας, αποθανοντων τε αμφοτερων επι μεν τοις οικεταις αχθομενους τε και ζημιαν ηγουμενους, επι δε τοις φιλοις ουδεν οιομενους ελαττουσθαι, και των μεν αλλων κτηματων ουδεν εωντας αθεραπευτον ουδ' ανεπισκεπτον, των δε φιλων επιμελειας δεομενων αμελουντας. ετι δε προς τουτοις οραν εφη τους πολλους των μεν αλλων κτηματων, και πανυ πολλων αυτοις οντων, το πληθος ειδοτας, των δε φιλων, ολιγων οντων, ου μονον το πληθος αγνοουντας, αλλα και τοις πυνθανομενοις τουτο καταλεγειν εγχειρησαντας, ους εν τοις φιλοις εθεσαν, παλιν τουτους ανατιθεσθαι: τοσουτον αυτους των φιλων φροντιζειν. καιτοι προς ποιον κτημα των αλλων παραβαλλομενος φιλος αγαθος ουκ αν πολλωι κρειττων φανειη; ποιος γαρ ιππος η ποιον ζευγος ουτω χρησιμον ωσπερ ο χρηστος φιλος; ποιον δε ανδραποδον ουτως ευνουν και παραμονιμον; η ποιον αλλο κτημα ουτω παγχρηστον; ο γαρ αγαθος φιλος εαυτον ταττει προς παν το ελλειπον τωι φιλωι και της των ιδιων κατασκευης και των κοινων πραξεων, και, αν τε τινα ευ ποιησαι δεηι, συνεπισχυει, αν τε τις φοβος ταραττηι, συμβοηθει, τα μεν συναναλισκων, τα δε συμπραττων, και τα μεν συμπειθων, τα δε βιαζομενος, και ευ μεν πραττοντας πλειστα ευφραινων, σφαλλομενους δε πλειστα επανορθων. α δε αι τε χειρες εκαστωι υπηρετουσι και <οι> οφθαλμοι προορωσι και τα ωτα προακουουσι και οι ποδες διανυτουσι, τουτων φιλος ευεργετων ουδενος λειπεται: πολλακις α προ αυτου τις η ουκ εξειργασατο η ουκ ειδεν η ουκ ηκουσεν η ου διηνυσε, ταυτα ο φιλος προ του φιλου εξηρκεσεν. αλλ' ομως ενιοι δενδρα μεν πειρωνται θεραπευειν του καρπου ενεκεν, του δε παμφορωτατου κτηματος, ο καλειται φιλος, αργως και ανειμενως οι πλειστοι επιμελονται. ηκουσα δε ποτε και αλλον αυτου λογον, ος εδοκει μοι προτρεπειν τον ακουοντα εξεταζειν εαυτον οποσου τοις φιλοις αξιος ειη. ιδων γαρ τινα των συνοντων αμελουντα φιλου πενιαι πιεζομενου, ηρετο αντισθενη εναντιον του αμελουντος αυτου και αλλων πολλων: αρ', εφη, ω αντισθενες, εισι τινες αξιαι φιλων, ωσπερ οικετων; των γαρ οικετων ο μεν που δυοιν μναιν αξιος εστιν, ο δε ουδ' ημιμναιου, ο δε πεντε μνων, ο δε και δεκα: νικιας δε ο νικηρατου λεγεται επιστατην εις ταργυρεια πριασθαι ταλαντου: σκοπουμαι δη τουτο, εφη, ει αρα, ωσπερ των οικετων, ουτω και των φιλων εισιν αξιαι. ναι μα δι', εφη ο αντισθενης: εγω γουν βουλοιμην αν τον μεν τινα φιλον μοι ειναι μαλλον η δυο μνας, τον δ' ουδ' αν ημιμναιου προτιμησαιμην, τον δε και προ δεκα μνων ελοιμην αν, τον δε προ παντων χρηματων, και †πονων† πριαιμην αν φιλον μοι ειναι. ουκουν, εφη ο σωκρατης, ει γε ταυτα τοιαυτα εστι, καλως αν εχοι εξεταζειν τινα εαυτον, ποσου αρα τυγχανει τοις φιλοις αξιος ων, και πειρασθαι ως πλειστου αξιος ειναι, ινα ηττον αυτον οι φιλοι προδιδωσιν. εγω γαρ τοι, εφη, πολλακις ακουων του μεν οτι προυδωκεν αυτον φιλος ανηρ, του δ' οτι μναν ανθ' εαυτου μαλλον ειλετο ανηρ, ον ωιετο φιλον ειναι, τα τοιαυτα παντα σκοπω, μη, ωσπερ οταν τις οικετην πονηρον πωληι και αποδιδοται του ευροντος, ουτω και τον πονηρον φιλον, οταν εξηι το πλεον της αξιας λαβειν, επαγωγον ηι αποδιδοσθαι: τους δε χρηστους ουτε οικετας πανυ τι πωλουμενους ορω ουτε φιλους προδιδομενους. εδοκει δε μοι και εις το δοκιμαζειν φιλους οποιους αξιον κτασθαι φρενουν τοιαδε λεγων: ειπε μοι, εφη, ω κριτοβουλε, ει δεοιμεθα φιλου αγαθου, πως αν επιχειροιημεν σκοπειν; αρα πρωτον μεν ζητητεον, οστις αρχει γαστρος τε και φιλοποσιας και λαγνειας και υπνου και αργιας; ο γαρ υπο τουτων κρατουμενος ουτ' αυτος εαυτωι δυναιτ' αν ουτε φιλωι τα δεοντα πραττειν. μα δι' ου δητα, εφη. ουκουν του μεν υπο τουτων αρχομενου αφεκτεον δοκει σοι ειναι; πανυ μεν ουν, εφη. τι γαρ; εφη, οστις δαπανηρος ων μη αυταρκης εστιν, αλλ' αει των πλησιον δειται, και λαμβανων μεν μη δυναται αποδιδοναι, μη λαμβανων δε τον μη διδοντα μισει, ου δοκει σοι και ουτος χαλεπος φιλος ειναι; πανυ γ', εφη. ουκουν αφεκτεον και τουτου; αφεκτεον μεντοι, εφη. τι γαρ; οστις χρηματιζεσθαι μεν δυναται, πολλων δε χρηματων επιθυμει, και δια τουτο δυσσυμβολος εστι, και λαμβανων μεν ηδεται, αποδιδοναι δε μη βουλεται; εμοι μεν δοκει, εφη, ουτος ετι πονηροτερος εκεινου ειναι. τι δ'; οστις δια τον ερωτα του χρηματιζεσθαι μηδε προς εν αλλο σχολην ποιειται η οποθεν αυτος τι κερδανει; αφεκτεον και τουτου, ως εμοι δοκει: ανωφελης γαρ αν ειη τωι χρωμενωι. τι δε; οστις στασιωδης τε εστι και θελων πολλους τοις φιλοις εχθρους παρεχειν; φευκτεον νη δια και τουτον. ει δε τις τουτων μεν των κακων μηδεν εχοι, ευ δε πασχων ανεχεται, μηδεν φροντιζων του αντευεργετειν; ανωφελης αν ειη και ουτος. αλλα ποιον, ω σωκρατες, επιχειρησομεν φιλον ποιεισθαι; οιμαι μεν, οστις ταναντια τουτων εγκρατης μεν εστι των δια του σωματος ηδονων, ευοικος δε και ευσυμβολος ων τυγχανει και φιλονικος προς το μη ελλειπεσθαι ευ ποιων τους ευεργετουντας αυτον, ωστε λυσιτελειν τοις χρωμενοις. πως ουν αν ταυτα δοκιμασαιμεν, ω σωκρατες, προ του χρησθαι; τους μεν ανδριαντοποιους, εφη, δοκιμαζομεν ου τοις λογοις αυτων τεκμαιρομενοι, αλλ' ον αν ορωμεν τους προσθεν ανδριαντας καλως ειργασμενον, τουτωι πιστευομεν και τους λοιπους ευ ποιησειν. και ανδρα δη λεγεις, εφη, ος αν τους φιλους τους προσθεν ευ ποιων φαινηται, δηλον ειναι και τους υστερον ευεργετησοντα; και γαρ ιπποις, εφη, ον αν ορω τοις προσθεν καλως χρωμενον, τουτον καν αλλοις οιμαι καλως χρησθαι. ειεν, εφη: ος δ' αν ημιν αξιος φιλιας δοκηι ειναι, πως χρη φιλον τουτον ποιεισθαι; πρωτον μεν, εφη, τα παρα των θεων επισκεπτεον, ει συμβουλευουσιν αυτον φιλον ποιεισθαι. τι ουν; εφη, ον αν ημιν τε δοκηι και οι θεοι μη εναντιωνται, εχεις ειπειν οπως ουτος θηρατεος; μα δι', εφη, ου κατα ποδας, ωσπερ ο λαγως, ουδ' απατηι, ωσπερ αι ορνιθες, ουδε βιαι, ωσπερ οι εχθροι: ακοντα γαρ φιλον ελειν εργωδες: χαλεπον δε και δησαντα κατεχειν, ωσπερ δουλον: εχθροι γαρ μαλλον η φιλοι γιγνονται <οι> ταυτα πασχοντες. φιλοι δε πως; εφη. ειναι μεν τινας φασιν επωιδας, ας οι επισταμενοι επαιδοντες οις αν βουλωνται φιλους αυτους ποιουνται: ειναι δε και φιλτρα, οις οι επισταμενοι προς ους αν βουλωνται χρωμενοι φιλουνται υπ' αυτων. ποθεν ουν, εφη, ταυτα μαθοιμεν αν; α μεν αι σειρηνες επηιδον τωι οδυσσει ηκουσας ομηρου, ων εστιν αρχη τοιαδε τις: δευρ' αγε δη, πολυαιν' οδυσευ, μεγα κυδος αχαιων. ταυτην ουν, εφη, την επωιδην, ω σωκρατες, και τοις αλλοις ανθρωποις αι σειρηνες επαιδουσαι κατειχον, ωστε μη απιεναι απ' αυτων τους επαισθεντας; ουκ αλλα τοις επ' αρετηι φιλοτιμουμενοις ουτως επηιδον. σχεδον τι λεγεις τοιαυτα χρηναι εκαστωι επαιδειν, οια μη νομιει ακουων τον επαινουντα καταγελωντα λεγειν; ουτω μεν γαρ εχθιων τ' αν ειη και απελαυνοι τους ανθρωπους αφ' εαυτου, ει τον ειδοτα οτι μικρος τε και αισχρος και ασθενης εστιν επαινοιη λεγων οτι καλος τε και μεγας και ισχυρος εστιν. αλλας δε τινας οισθα επωιδας; ουκ αλλ' ηκουσα μεν οτι περικλης πολλας επισταιτο, ας επαιδων τηι πολει εποιει αυτην φιλειν αυτον. θεμιστοκλης δε πως εποιησε την πολιν φιλειν αυτον; μα δι' ουκ επαιδων, αλλα περιαψας τι αγαθον αυτηι. δοκεις μοι λεγειν, ω σωκρατες, ως, ει μελλοιμεν αγαθον τινα κτησασθαι φιλον, αυτους ημας αγαθους δει γενεσθαι λεγειν τε και πραττειν. συ δ' ωιου, εφη ο σωκρατης, οιον τ' ειναι και πονηρον οντα χρηστους φιλους κτησασθαι; εωρων γαρ, εφη ο κριτοβουλος, ρητορας τε φαυλους αγαθοις δημηγοροις φιλους οντας, και στρατηγειν ουχ ικανους πανυ στρατηγικοις ανδρασιν εταιρους. αρ' ουν, εφη, και, περι ου διαλεγομεθα, οισθα τινας οι ανωφελεις οντες ωφελιμους δυνανται φιλους ποιεισθαι; μα δι' ου δητ', εφη: αλλ' ει αδυνατον εστι πονηρον οντα καλους καγαθους φιλους κτησασθαι, εκεινο ηδη μελει μοι, ει εστιν αυτον καλον καγαθον γενομενον εξ ετοιμου τοις καλοις καγαθοις φιλον ειναι. ο ταραττει σε, ω κριτοβουλε, οτι πολλακις ανδρας και <τα> καλα πραττοντας και των αισχρων απεχομενους οραις αντι του φιλους ειναι στασιαζοντας αλληλοις και χαλεπωτερον χρωμενους των μηδενος αξιων ανθρωπων. και ου μονον γ', εφη ο κριτοβουλος, οι ιδιωται τουτο ποιουσιν, αλλα και πολεις αι των τε καλων μαλιστα επιμελομεναι και τα αισχρα ηκιστα προσιεμεναι πολλακις πολεμικως εχουσι προς αλληλας. α λογιζομενος πανυ αθυμως εχω προς την των φιλων κτησιν: ουτε γαρ τους πονηρους ορω φιλους αλληλοις δυναμενους ειναι: πως γαρ αν η αχαριστοι η αμελεις η πλεονεκται η απιστοι η ακρατεις ανθρωποι δυναιντο φιλοι γενεσθαι; οι μεν ουν πονηροι παντως εμοιγε δοκουσιν αλληλοις εχθροι μαλλον η φιλοι πεφυκεναι. αλλα μην, ωσπερ συ λεγεις, ουδ' αν τοις χρηστοις οι πονηροι ποτε συναρμοσειαν εις φιλιαν: πως γαρ οι τα πονηρα ποιουντες τοις τα τοιαυτα μισουσι φιλοι γενοιντ' αν; ει δε δη και οι αρετην ασκουντες στασιαζουσι τε περι του πρωτευειν εν ταις πολεσι και φθονουντες εαυτοις μισουσιν αλληλους, τινες ετι φιλοι εσονται και εν τισιν ανθρωποις ευνοια και πιστις εσται; αλλ' εχει μεν, εφη ο σωκρατης, ποικιλως πως ταυτα, ω κριτοβουλε. φυσει γαρ εχουσιν οι ανθρωποι τα μεν φιλικα: δεονται τε γαρ αλληλων και ελεουσι και συνεργουντες ωφελουσι και τουτο συνιεντες χαριν εχουσιν αλληλοις: τα δε πολεμικα: τα τε γαρ αυτα καλα και ηδεα νομιζοντες υπερ τουτων μαχονται και διχογνωμονουντες εναντιουνται: πολεμικον δε και ερις και οργη: και δυσμενες μεν ο του πλεονεκτειν ερως, μισητον δε ο φθονος. αλλ' ομως δια τουτων παντων η φιλια διαδυομενη συναπτει τους καλους τε καγαθους. δια γαρ την αρετην αιρουνται μεν ανευ πονου τα μετρια κεκτησθαι μαλλον η δια πολεμου παντων κυριευειν, και δυνανται πεινωντες και διψωντες αλυπως σιτου και ποτου κοινωνειν και τοις των ωραιων αφροδισιοις ηδομενοι καρτερειν, ωστε μη λυπειν ους μη προσηκει: δυνανται δε και χρηματων ου μονον του πλεονεκτειν απεχομενοι νομιμως κοινωνειν, αλλα και επαρκειν αλληλοις: δυνανται δε και την εριν ου μονον αλυπως, αλλα και συμφεροντως αλληλοις διατιθεσθαι και την οργην κωλυειν εις το μεταμελησομενον προιεναι: τον δε φθονον πανταπασιν αφαιρουσι, τα μεν εαυτων αγαθα τοις φιλοις οικεια παρεχοντες, τα δε των φιλων εαυτων νομιζοντες. πως ουν ουκ εικος τους καλους καγαθους και των πολιτικων τιμων μη μονον αβλαβεις, αλλα και ωφελιμους αλληλοις κοινωνους ειναι; οι μεν γαρ επιθυμουντες εν ταις πολεσι τιμασθαι τε και αρχειν, ινα εξουσιαν εχωσι χρηματα τε κλεπτειν και ανθρωπους βιαζεσθαι και ηδυπαθειν, αδικοι τε και πονηροι αν ειεν και αδυνατοι αλλωι συναρμοσαι. ει δε τις εν πολει τιμασθαι βουλομενος, οπως αυτος τε μη αδικηται και τοις φιλοις τα δικαια βοηθειν δυνηται, και αρξας αγαθον τι ποιειν την πατριδα πειραται, δια τι ο τοιουτος αλλωι τοιουτωι ουκ αν δυναιτο συναρμοσαι; ποτερον τους φιλους ωφελειν μετα των καλων καγαθων ηττον δυνησεται; η την πολιν ευεργετειν αδυνατωτερος εσται καλους καγαθους εχων συνεργους; αλλα και εν τοις γυμνικοις αγωσι δηλον εστιν, οτι, ει εξην τοις κρατιστοις συνθεμενους επι τους χειρους ιεναι, παντας αν τους αγωνας ουτοι ενικων και παντα τα αθλα ουτοι ελαμβανον. επει ουν εκει μεν ουκ εωσι τουτο ποιειν, εν δε τοις πολιτικοις, εν οις οι καλοι καγαθοι κρατιστευουσιν, ουδεις κωλυει μεθ' ου αν τις βου ληται την πολιν ευεργετειν, πως ου λυσιτελει τους βελτιστους φιλους κτησαμενον πολιτευεσθαι, τουτοις κοινωνοις και συνεργοις των πραξεων μαλλον η ανταγωνισταις χρωμενον; αλλα μην κακεινο δηλον, οτι καν πολεμηι τις τινι, συμμαχων δεησεται, και τουτων πλειονων, εαν καλοις καγαθοις αντιταττηται. και μην οι συμμαχειν εθελοντες ευ ποιητεοι, ινα θελωσι προθυμεισθαι: πολυ δε κρειττον τους βελτιστους ελαττονας ευ ποιειν η τους χειρονας πλειονας οντας: οι γαρ πονηροι πολυ πλειονων ευεργεσιων η οι χρηστοι δεονται. αλλα θαρρων, εφη, ω κριτοβουλε, πειρω αγαθος γιγνεσθαι, και τοιουτος γενομενος θηραν επιχειρει τους καλους τε καγαθους. ισως δ' αν τι σοι καγω συλλαβειν εις την των καλων τε καγαθων θηραν εχοιμι δια το ερωτικος ειναι: δεινως γαρ, ων αν επιθυμησω ανθρωπων, ολος ωρμημαι επι το φιλων τε αυτους αντιφιλεισθαι υπ' αυτων και ποθων αντιποθεισθαι, και επιθυμων συνειναι και αντεπιθυμεισθαι της συνουσιας. ορω δε και σοι τουτων δεησον, οταν επιθυμησηις φιλιαν προς τινας ποιεισθαι: μη ουν αποκρυπτου με οις αν βουληι φιλος γενεσθαι: δια γαρ το επιμελεισθαι του αρεσαι τωι αρεσκοντι μοι ουκ απειρως οιμαι εχειν προς θηραν ανθρωπων. και ο κριτοβουλος εφη: και μην, ω σωκρατες, τουτων εγω των μαθηματων παλαι επιθυμω αλλως τε και ει εξαρκεσει μοι η αυτη επιστημη επι τους αγαθους τας ψυχας και επι τους καλους τα σωματα. και ο σωκρατης εφη: αλλ', ω κριτοβουλε, ουκ εστιν εν τηι εμηι επιστημηι το τας χειρας προσφεροντα ποιειν υπομενειν τους καλους. πεπεισμαι δε και απο της σκυλλης δια τουτο φευγειν τους ανθρωπους, οτι τας χειρας αυτοις προσεφερε: τας δε γε σειρηνας, οτι τας χειρας ουδενι προσεφερον, αλλα πασι πορρωθεν επηιδον, παντας φασιν υπομενειν και ακουοντας αυτων κηλεισθαι. και ο κριτοβουλος εφη: ως ου προσοισοντος τας χειρας, ει τι εχεις αγαθον εις φιλων κτησιν, διδασκε. ουδε το στομα ουν, εφη ο σωκρατης, προς το στομα προσοισεις; θαρρει, εφη ο κριτοβουλος: ουδε γαρ το στομα προς το στομα προσοισω ουδενι, εαν μη καλος ηι. ευθυς, εφη, συγε, ω κριτοβουλε, τουναντιον του συμφεροντος ειρηκας. οι μεν γαρ καλοι τα τοιαυτα ουχ υπομενουσιν: οι δε αισχροι και ηδεως προσιενται, νομιζοντες δια την ψυχην καλοι καλεισθαι. και ο κριτοβουλος εφη: ως τους μεν καλους φιλησοντος μου, τους δ' αγαθους καταφιλησοντος, θαρρων διδασκε των φιλων τα θηρατικα. και ο σωκρατης εφη: οταν ουν, ω κριτοβουλε, φιλος τινι βουληι γενεσθαι, εασεις με κατειπειν σου προς αυτον οτι αγασαι τε αυτου και επιθυμεις φιλος αυτου ειναι; κατηγορει, εφη ο κριτοβουλος: ουδενα γαρ οιδα μισουντα τους επαινουντας. εαν δε σου προσκατηγορησω, εφη, οτι δια το αγασθαι αυτου και ευνοικως εχεις προς αυτον, αρα μη διαβαλλεσθαι δοξεις υπ' εμου; αλλα και αυτωι μοι, εφη, εγγιγνεται ευνοια προς ους αν υπολαβω ευνοικως εχειν προς εμε. ταυτα μεν δη, εφη ο σωκρατης, εξεσται μοι λεγειν περι σου προς ους αν βουληι φιλους ποιησασθαι: εαν δε μοι ετι εξουσιαν δωις λεγειν περι σου οτι επιμελης τε των φιλων ει και ουδενι ουτω χαιρεις ως φιλοις αγαθοις, και επι τε τοις καλοις εργοις των φιλων αγαλληι ουχ ηττον η επι τοις εαυτου και επι τοις αγαθοις των φιλων χαιρεις ουδεν ηττον η επι τοις εαυτου, οπως τε ταυτα γιγνηται τοις φιλοις ουκ αποκαμνεις μηχανωμενος, και οτι εγνωκας ανδρος αρετην ειναι νικαν τους μεν φιλους ευ ποιουντα, τους δ' εχθρους κακως, πανυ αν οιμαι σοι επιτηδειον ειναι με συνθηρον των αγαθων φιλων. τι ουν, εφη ο κριτοβουλος, εμοι τουτο λεγεις, ωσπερ ουκ επι σοι ον ο τι αν βουληι περι εμου λεγειν; μα δι' ουχ ως ποτε εγω ασπασιας ηκουσα: εφη γαρ τας αγαθας προμνηστριδας μετα μεν αληθειας ταγαθα διαγγελλουσας δεινας ειναι συναγειν ανθρωπους εις κηδειαν, ψευδομενας δ' ουκ εθελειν επαινειν: τους γαρ εξαπατηθεντας αμα μισειν αλληλους τε και την προμνησαμενην. α δη και εγω πεισθεις ορθως εχειν ηγουμαι ουκ εξειναι μοι περι σου λεγειν επαινουντι ουδεν ο τι αν μη αληθευω. συ μεν αρα, εφη ο κριτοβουλος, τοιουτος μοι φιλος ει, ω σωκρατες, οιος, αν μεν τι αυτος εχω επιτηδειον εις το φιλους κτησασθαι, συλλαμβανειν μοι: ει δε μη, ουκ αν εθελοις πλασας τι ειπειν επι τηι εμηι ωφελειαι. ποτερα δ' αν, εφη ο σωκρατης, ω κριτοβουλε, δοκω σοι μαλλον ωφελειν σε τα ψευδη επαινων η πειθων πειρασθαι σε αγαθον ανδρα γενεσθαι; ει δε μη φανερον ουτω σοι, εκ τωνδε σκεψαι: ει γαρ σε βουλομενος φιλον ποιησαι ναυκληρωι ψευδομενος επαινοιην, φασκων αγαθον ειναι κυβερνητην, ο δε μοι πεισθεις επιτρεψειε σοι την ναυν μη επισταμενωι κυβερναν, εχεις τινα ελπιδα μη αν σαυτον τε και την ναυν απολεσαι; η ει σοι πεισαιμι κοινηι την πολιν ψευδομενος, ως αν στρατηγικωι τε και δικαστικωι και πολιτικωι, εαυτην επιτρεψαι, τι αν οιει σεαυτον και την πολιν υπο σου παθειν; η ει τινας ιδιαι των πολιτων πεισαιμι ψευδομενος, ως οντι οικονομικωι τε και επιμελει, τα εαυτων επιτρεψαι, αρ' ουκ αν πειραν διδους αμα τε βλαβερος ειης και καταγελαστος φαινοιο; αλλα συντομωτατη τε και ασφαλεστατη και καλλιστη οδος, ω κριτοβουλε, ο τι αν βουληι δοκειν αγαθος ειναι, τουτο και γενεσθαι αγαθον πειρασθαι: οσαι δ' εν ανθρωποις αρεται λεγονται, σκοπουμενος ευρησεις πασας μαθησει τε και μελετηι αυξανομενας. εγω μεν ουν, ω κριτοβουλε, οιμαι δειν ημας †...: ει δε συ πως αλλως γιγνωσκεις, διδασκε. και ο κριτοβουλος, αλλ' αισχυνοιμην αν, εφη, ω σωκρατες, αντιλεγων τουτοις: ουτε γαρ καλα ουτε αληθη λεγοιμ' αν. και μην τας αποριας γε των φιλων τας μεν δι' αγνοιαν επειρατο γνωμηι ακεισθαι, τας δε δι' ενδειαν διδασκων κατα δυναμιν αλληλοις επαρκειν. ερω δε και εν τουτοις α συνοιδα αυτωι. αρισταρχον γαρ ποτε ορων σκυθρωπως εχοντα, εοικας, εφη, ω αρισταρχε, βαρεως φερειν τι. χρη δε του βαρους μεταδιδοναι τοις φιλοις: ισως γαρ αν τι σε και ημεις κουφισαιμεν. και ο αρισταρχος, αλλα μην, εφη, ω σωκρατες, εν πολληι γε ειμι αποριαι. επει γαρ εστασιασεν η πολις, πολλων φυγοντων εις τον πειραια, συνεληλυθασιν ως εμε καταλελειμμεναι αδελφαι τε και αδελφιδαι και ανεψιαι τοσαυται ωστ' ειναι εν τηι οικιαι τετταρας και δεκα τους ελευθερους. λαμβανομεν δε ουτε εκ της γης ουδεν: οι γαρ εναντιοι κρατουσιν αυτης: ουτ' απο των οικιων: ολιγανθρωπια γαρ εν τωι αστει γεγονε. τα επιπλα δε ουδεις ωνειται: ουδε δανεισασθαι ουδαμοθεν εστιν αργυριον, αλλα προτερον αν τις μοι δοκει εν τηι οδωι ζητων ευρειν η δανειζομενος λαβειν. χαλεπον μεν ουν εστιν, ω σωκρατες, τους οικειους περιοραν απολλυμενους, αδυνατον δε τοσουτους τρεφειν εν τοιουτοις πραγμασιν. ακουσας ουν ταυτα ο σωκρατης, τι ποτε εστιν, εφη, οτι κεραμων μεν πολλους τρεφων ου μονον εαυτωι τε και τουτοις τα επιτηδεια δυναται παρεχειν, αλλα και περιποιειται τοσαυτα ωστε και πλουτειν, συ δε πολλους τρεφων δεδοικας μη δι' ενδειαν των επιτηδειων απαντες απολησθε; οτι νη δι', εφη, ο μεν δουλους τρεφει, εγω δ' ελευθερους. και ποτερον, εφη, τους παρα σοι ελευθερους οιει βελτιους ειναι η τους παρα κεραμωνι δουλους; εγω μεν οιμαι, εφη, τους παρ' εμοι ελευθερους. ουκουν, εφη, αισχρον τον μεν απο των πονη ροτερων ευπορειν, σε δε πολλωι βελτιους εχοντα εν αποριαι ειναι; νη δι', εφη, ο μεν γαρ τεχνιτας τρεφει, εγω δ' ελευθεριως πεπαιδευμενους. αρ' ουν, εφη, τεχνιται εισιν οι χρησιμον τι ποιειν επισταμενοι; μαλιστα γ', εφη. ουκουν χρησιμα γ' αλφιτα; σφοδρα γε. τι δ' αρτοι; ουδεν ηττον. τι γαρ; εφη, ιματια τε ανδρεια και γυναικεια και χιτωνισκοι και χλαμυδες και εξωμιδες; σφοδρα γ', εφη, και παντα ταυτα χρησιμα. επειτα, εφη, οι παρα σοι τουτων ουδεν επιστανται ποιειν; παντα μεν ουν, ως εγωιμαι. ειτ' ουκ οισθα οτι αφ' ενος μεν τουτων, αλφιτοποιιας, ναυσικυδης ου μονον εαυτον τε και τους οικετας τρεφει, αλλα προς τουτοις και υς πολλας και βους, και περιποιειται τοσαυτα ωστε και τηι πολει πολλακις λειτουργειν, απο δε αρτοποιιας κυρηβος την τε οικιαν πασαν διατρεφει και ζηι δαψιλως, δημεας δ' ο κολλυτευς απο χλαμυδουργιας, μενων δ' απο χλανιδοποιιας, μεγαρεων δ' οι πλειστοι απο εξωμιδοποιιας διατρεφονται; νη δι', εφη, ουτοι μεν γαρ ωνουμενοι βαρβαρους ανθρωπους εχουσιν, ωστ' αναγκαζειν εργαζεσθαι α καλως εχει, εγω δ' ελευθερους τε και συγγενεις. επειτ', εφη, οτι ελευθεροι τ' εισι και συγγενεις σοι, οιει χρηναι αυτους μηδεν αλλο ποιειν η εσθιειν και καθευδειν; ποτερον και των αλλων ελευθερων τους ουτω ζωντας αμεινον διαγοντας οραις και μαλλον ευδαιμονιζεις η τους, α επιστανται χρησιμα προς τον βιον, τουτων επιμελομενους; η την μεν αργιαν και την αμελειαν αισθανηι τοις ανθρωποις προς τε το μαθειν, α προσηκει επιστασθαι, και προς το μνημονευειν, α αν μαθωσι, και προς το υγιαινειν τε και ισχυειν τοις σωμασι και προς το κτησασθαι τε και σωιζειν τα χρησιμα προς τον βιον ωφελιμα οντα, την δ' εργασιαν και την επιμελειαν ουδεν χρησιμα; εμαθον δε, α φης αυτας επιστασθαι, ποτερον ως ουτε χρησιμα οντα προς τον βιον ουτε ποιησουσαι αυτων ουδεν, η τουναντιον ως και επιμελησομεναι τουτων και ωφελησομεναι απ' αυτων; ποτερως γαρ αν μαλλον ανθρωποι σωφρονοιεν, αργουντες η των χρησιμων επιμελομενοι; ποτερως δ' αν δικαιοτεροι ειεν, ει εργαζοιντο η ει αργουντες βουλευοιντο περι των επιτηδειων; αλλα και νυν μεν, ως εγωιμαι, ουτε συ εκεινας φιλεις ουτ' εκειναι σε, συ μεν ηγουμενος αυτας επιζημιους ειναι σεαυτωι, εκειναι δε σε ορωσαι αχθομενον εφ' εαυταις: εκ δε τουτων κινδυνος μειζω τε απεχθειαν γιγνεσθαι και την προγεγονυιαν χαριν μειουσθαι. εαν δε προστατησηις οπως ενεργοι ωσι, συ μεν εκεινας φιλησεις, ορων ωφελιμους σεαυτωι ουσας, εκειναι δε σε αγαπησουσιν, αισθομεναι χαιροντα σε αυταις, των δε προγεγονυιων ευεργεσιων ηδιον μεμνημενοι την απ' εκεινων χαριν αυξησετε, και εκ τουτων φιλικωτερον τε και οικειοτερον αλληλοις εξετε. ει μεν τοινυν αισχρον τι εμελλον εργασασθαι, θανατον αντ' αυτου προαιρετεον ην: νυν δε α μεν δοκει καλλιστα και πρεπωδεστατα γυναικι ειναι επιστανται, ως εοικε: παντες δε α επιστανται ραιστα τε και ταχιστα και καλλιστα και ηδιστα εργαζονται. μη ουν οκνει, εφη, ταυτα εισηγεισθαι αυταις α σοι τε λυσιτελησει κακειναις: και, ως εικος, ηδεως υπακουσονται. αλλα νη τους θεους, εφη ο αρισταρχος, ουτω μοι δοκεις καλως λεγειν, ω σωκρατες, ωστε προσθεν μεν ου προσιεμην δανεισασθαι, ειδως οτι αναλωσας ο αν λαβω ουχ εξω αποδουναι, νυν δε μοι δοκω εις εργων αφορμην υπομενειν αυτο ποιησαι. εκ τουτων δε επορισθη μεν αφορμη, εωνηθη δε ερια: και εργαζομεναι μεν ηριστων, εργασαμεναι δε εδειπνουν, ιλαραι δε αντι σκυθρωπων ησαν: και αντι υφορωμενων εαυτους ηδεως αλληλους εωρων, και αι μεν ως κηδεμονα εφιλουν, ο δε ως ωφελιμους ηγαπα. τελος δε ελθων προς τον σωκρατην χαιρων διηγειτο ταυτα τε και οτι αιτιωνται αυτον μονον των εν τηι οικιαι αργον εσθιειν. και ο σωκρατης εφη: ειτα ου λεγεις αυταις τον του κυνος λογον; φασι γαρ, οτε φωνηεντα ην τα ζωια, την οιν προς τον δεσποτην ειπειν: θαυμαστον ποιεις, ος ημιν μεν ταις και ερια σοι και αρνας και τυρον παρεχουσαις ουδεν διδως ο τι αν μη εκ της γης λαβωμεν, τωι δε κυνι, ος ουδεν τοιουτον σοι παρεχει, μεταδιδως ουπερ αυτος εχεις σιτου. τον κυνα ουν ακουσαντα ειπειν: ναι μα δι': εγω γαρ ειμι ο και υμας αυτας σωιζων ωστε μητε υπ' ανθρωπων κλεπτεσθαι μητε υπο λυκων αρπαζεσθαι: επει υμεις γε, ει μη εγω προφυλαττοιμι υμας, ουδ' αν νεμεσθαι δυναισθε, φοβουμεναι μη απολησθε. ουτω δη λεγεται και τα προβατα συγχωρησαι τον κυνα προτιμασθαι. και συ ουν εκειναις λεγε οτι αντι κυνος ει φυλαξ και επιμελητης, και δια σε ουδ' υφ' ενος αδικουμεναι ασφαλως τε και ηδεως εργαζομεναι ζωσιν. αλλον δε ποτε αρχαιον εταιρον δια χρονου ιδων, ποθεν, εφη, ευθηρε, φαινηι; υπο μεν την καταλυσιν του πολεμου, εφη, ω σωκρατες, εκ της αποδημιας, νυνι μεντοι αυτοθεν. επειδη γαρ αφηιρεθημεν τα εν τηι υπεροριαι κτηματα, εν δε τηι αττικηι ο πατηρ μοι ουδεν κατελιπεν, αναγκαζομαι νυν επιδημησας τωι σωματι εργαζομενος τα επιτηδεια ποριζεσθαι. δοκει δε μοι τουτο κρειττον ειναι η δεισθαι τινος ανθρωπων, αλλως τε και μηδεν εχοντα εφ' οτωι αν δανειζοιμην. και ποσον χρονον οιει σοι, εφη, το σωμα ικανον ειναι μισθου τα επιτηδεια εργαζεσθαι; μα τον δι', εφη, ου πολυν χρονον. και μην, εφη, οταν γε πρεσβυτερος γενηι, δηλον οτι δαπανης μεν δεησηι, μισθον δε ουδεις σοι θελησει των του σωματος εργων διδοναι. αληθη λεγεις, εφη. ουκουν, εφη, κρειττον εστιν αυτοθεν τοις τοιουτοις των εργων επιτιθεσθαι, α και πρεσβυτερωι γενομενωι επαρκεσει, και προσ ελθοντα τωι των πλειω χρηματα κεκτημενων, τωι δεομενωι του συνεπιμελησομενου, εργων τε επιστατουντα και συγκομιζοντα τους καρπους και συμφυλαττοντα την ουσιαν, ωφελουντα αντωφελεισθαι. χαλεπως αν, εφη, εγω, ω σωκρατες, δουλειαν υπομειναιμι. και μην οι γε εν ταις πολεσι προστατευοντες και των δημοσιων επιμελουμενοι ου δουλοπρεπεστεροι ενεκα τουτου, αλλ' ελευθεριωτεροι νομιζονται. ολως, εφη, ω σωκρατες, το υπαιτιον ειναι τινι ου πανυ προσιεμαι. και μην, εφη, ευθηρε, ου πανυ γε ραιδιον εστιν ευρειν εργον εφ' ωι ουκ αν τις αιτιαν εχοι. χαλεπον γαρ ουτω τι ποιησαι ωστε μηδεν αμαρτειν, χαλεπον δε και αναμαρτητως τι ποιησαντα μη αγνωμονι κριτηι περιτυχειν: επει και οις νυν εργαζεσθαι φηις θαυμαζω ει ραιδιον εστιν ανεγκλητον διαγιγνεσθαι. χρη ουν πειρασθαι τους φιλαιτιους φευγειν και τους ευγνωμονας διωκειν, και των πραγματων οσα μεν δυνασαι ποιειν υπομενειν, οσα δε μη δυνασαι φυλαττεσθαι, ο τι δ' αν πραττηις, τουτου ως καλλιστα και προθυμοτατα επιμελεισθαι. ουτω γαρ ηκιστ' αν μεν σε οιμαι εν αιτιαι ειναι, μαλιστα δε τηι αποριαι βοηθειαν ευρειν, ραιστα δε και ακινδυνοτατα ζην και εις το γηρας διαρκεστατα. οιδα δε ποτε αυτον και κριτωνος ακουσαντα, ως χαλεπον ο βιος αθηνησιν ειη ανδρι βουλομενωι τα εαυτου πραττειν. νυν γαρ, εφη, εμε τινες εις δικας αγουσιν, ουχ οτι αδικουνται υπ' εμου, αλλ' οτι νομιζουσιν ηδιον αν με αργυριον τελεσαι η πραγματα εχειν. και ο σωκρατης, ειπε μοι, εφη, ω κριτων, κυνας δε τρεφεις, ινα σοι τους λυκους απο των προβατων απερυκωσι; και μαλα, εφη: μαλλον γαρ μοι λυσιτελει τρεφειν η μη. ουκ αν ουν θρεψαις και ανδρα, οστις εθελοι τε και δυναιτο σου απερυκειν τους επιχειρουντας αδικειν σε; ηδεως γ' αν, εφη, ει μη φοβοι μην οπως μη επ' αυτον με τραποιτο. τι δ'; εφη, ουχ οραις οτι πολλωι ηδιον εστι χαριζομενον οιωι σοι ανδρι η απεχθομενον ωφελεισθαι; ευ ισθι οτι εισιν ενθαδε των τοιουτων ανδρων, οι πανυ αν φιλοτιμηθειεν φιλωι σοι χρησθαι. και εκ τουτων ανευρισκουσιν αρχεδημον, πανυ μεν ικανον ειπειν τε και πραξαι, πενητα δε: ου γαρ ην οιος απο παντος κερδαινειν, αλλα φιλοχρηστος τε και εφη ραιστον ειναι απο των συκοφαντων λαμβανειν. τουτωι ουν ο κριτων, οποτε συγκομιζοι η σιτον η ελαιον η οινον η ερια η τι αλλο των εν αγρωι γιγνομενων χρησιμων προς τον βιον, αφελων <αν> εδωκε: και οποτε θυοι, εκαλει, και τα τοιαυτα παντα επεμελειτο. νομισας δε ο αρχεδημος αποστροφην οι τον κριτωνος οικον μαλα περιειπεν αυτον. και ευθυς† των συκοφαντουντων τον κριτωνα ανευρισκει πολλα μεν αδικηματα, πολλους δ' εχθρους: και προσεκαλεσατο εις δικην δημοσιαν, εν ηι αυτον εδει κριθηναι ο τι δει παθειν η αποτεισαι. ο δε συνειδως αυτωι πολλα και πονηρα παντ' εποιει ωστε απαλλαγηναι του αρχεδημου. ο δε αρχεδημος ουκ απηλλαττετο, εως τον τε κριτωνα αφηκε και αυτωι χρηματα εδωκεν. επει δε τουτο τε και αλλα τοιαυτα ο αρχεδημος διεπραξατο, ηδη τοτε, ωσπερ οταν νομευς αγαθον κυνα εχηι και οι αλλοι νομεις βουλονται πλησιον αυτου τας αγελας ισταναι, ινα του κυνος απολαυωσιν, ουτω δη και κριτωνος πολλοι των φιλων εδεοντο και σφισι παρεχειν φυλακα τον αρχεδημον. ο δε αρχεδημος τωι κριτωνι ηδεως εχαριζετο, και ουχ οτι μονος ο κριτων εν ησυχιαι ην, αλλα και οι φιλοι αυτου. ει δε τις αυτωι τουτων οις απηχθετο ονειδιζοι ως υπο κριτωνος ωφελου μενος κολακευοι αυτον, ποτερον ουν, εφη ο αρχεδημος, αισχρον εστιν ευεργετουμενον υπο χρηστων ανθρωπων και αντευεργετουντα τους μεν τοιουτους φιλους ποιεισθαι, τοις δε πονηροις διαφερεσθαι, η τους μεν καλους καγαθους αδικειν πειρωμενον εχθρους ποιεισθαι, τοις δε πονηροις συνεργουντα πειρασθαι φιλους ποιεισθαι και χρησθαι τουτοις αντ' εκεινων; εκ δε τουτου εις τε των κριτωνος φιλων αρχεδημος ην και υπο των αλλων κριτωνος φιλων ετιματο. οιδα δε και διοδωρωι αυτον εταιρωι οντι τοιαδε διαλεχθεντα: ειπε μοι, εφη, ω διοδωρε, αν τις σοι των οικετων αποδραι, επιμεληι, οπως ανασωσηι; και αλλους γε νη δι', εφη, παρακαλω, σωστρα τουτου ανακηρυττων. τι γαρ; εφη, εαν τις σοι καμνηι των οικετων, τουτου επιμεληι και παρακαλεις ιατρους, οπως μη αποθανηι; σφοδρα γ', εφη. ει δε τις σοι των γνωριμων, εφη, πολυ των οικετων χρησιμωτερος ων κινδυνευει δι' ενδειαν απολεσθαι, ουκ οιει σοι αξιον ειναι επιμεληθηναι οπως διασωθηι; και μην οισθα γε οτι ουκ αγνωμων εστιν ερμογενης, αισχυνοιτο δ' αν, ει ωφελουμενος υπο σου μη αντωφελοιη σε: καιτοι το υπηρετην εκοντα τε και ευνουν και παραμονιμον και το κελευομενον ικανον ποιειν εχειν, και μη μονον το κελευομενον ικανον οντα ποιειν, αλλα δυναμενον και αφ' εαυτου χρησιμον ειναι και προνοειν και προβουλευεσθαι πολλων οικετων οιμαι ανταξιον ειναι. οι μεντοι αγαθοι οικονομοι, οταν το πολλου αξιον μικρου εξηι πριασθαι, τοτε φασι δειν ωνεισθαι: νυν δε δια τα πραγματα ευωνοτατους εστι φιλους αγαθους κτησασθαι. και ο διοδωρος, αλλα καλως γε, εφη, λεγεις, ω σωκρατες, και κελευσον ελθειν ως εμε τον ερμογενην. μα δι', εφη, ουκ εγωγε: νομιζω γαρ ουτε σοι καλλιον ειναι το καλεσαι εκεινον του αυτον ελθειν προς εκεινον ουτ' εκεινωι μειζον αγαθον το πραχθηναι ταυτα η σοι. ουτω δη ο διοδωρος ωιχετο προς τον ερμογενην: και ου πολυ τελεσας εκτησατο φιλον, ος εργον ειχε σκοπειν ο τι αν η λεγων η πραττων ωφελοιη τε και ευφραινοι διοδωρον. {απομνημονευματων γ} οτι δε τους ορεγομενους των καλων επιμελεις ων ορεγοιντο ποιων ωφελει, νυν τουτο διηγησομαι. ακουσας γαρ ποτε διονυσοδωρον εις την πολιν ηκειν επαγγελλομενον στρατηγειν διδαξειν, ελεξε προς τινα των συνοντων, ον ηισθανετο βουλομενον της τιμης ταυτης εν τηι πολει τυχειν: αισχρον μεντοι, ω νεανια, τον βουλομενον εν τηι πολει στρατηγειν, εξον τουτο μαθειν, αμελησαι αυτου: και δικαιως αν ουτος υπο της πολεως ζημιοιτο πολυ μαλλον η ει τις ανδριαντας εργολαβοιη μη μεμαθηκως ανδριαντοποιειν. ολης γαρ της πολεως εν τοις πολεμικοις κινδυνοις επιτρεπομενης τωι στρατηγωι, μεγαλα τα τε αγαθα κατορθουντος αυτου και τα κακα διαμαρτανοντος εικος γιγνεσθαι. πως ουν ουκ αν δικαιως ο του μεν μανθανειν τουτο αμελων, του δε αιρεθηναι επιμελομενος ζημιοιτο; τοιαυτα μεν δη λεγων επεισεν αυτον ελθοντα μανθανειν. επει δε μεμαθηκως ηκε, προσεπαιζεν αυτωι λεγων: ου δοκει υμιν, ω ανδρες, ωσπερ ομηρος τον αγαμεμνονα γεραρον εφη ειναι, ουτω και οδε στρατηγειν μαθων γεραρωτερος φαινεσθαι; και γαρ, ωσπερ ο κιθαριζειν μαθων, και εαν μη κιθαριζηι, κιθαριστης εστι, και ο μαθων ιασθαι, καν μη ιατρευηι, ομως ιατρος εστιν, ουτω και οδε απο τουδε του χρονου διατελει στρατηγος ων, καν μηδεις αυτον εληται. ο δε μη επισταμενος ουτε στρατηγος ουτε ιατρος εστιν, ουδ' εαν υπο παντων ανθρωπων αιρεθηι. αταρ, εφη, ινα και, εαν ημων τις η ταξιαρχηι η λοχαγηι σοι, επιστημονεστεροι των πολεμικων ωμεν, λεξον ημιν ποθεν ηρξατο σε διδασκειν την στρατηγιαν. και ος, εκ του αυτου, εφη, εις οπερ και ετελευτα: τα γαρ τακτικα εμε γε και αλλ' ουδεν εδιδαξεν. αλλα μην, εφη ο σωκρατης, τουτο γε πολλοστον μερος εστι στρατηγιας. και γαρ παρασκευαστικον των εις τον πολεμον τον στρατηγον ειναι χρη, και ποριστικον των επιτηδειων τοις στρατιωταις, και μηχανικον και εργαστικον και επιμελη και καρτερικον και αγχινουν, και φιλοφρονα τε και ωμον, και απλουν τε και επιβουλον, και φυλακτικον τε και κλεπτην, και προετικον και αρπαγα και φιλοδωρον και πλεονεκτην και ασφαλη και επιθετικον, και αλλα πολλα και φυσει και επιστημηι δει τον ευ στρατηγησοντα εχειν. καλον δε και το τακτικον ειναι: πολυ γαρ διαφερει στρατευμα τεταγμενον ατακτου, ωσπερ λιθοι τε και πλινθοι και ξυλα και κεραμος ατακτως μεν ερριμμενα ουδεν χρησιμα εστιν, επειδαν δε ταχθηι κατω μεν και επιπολης τα μητε σηπομενα μητε τηκομενα, οι τε λιθοι και ο κεραμος, εν μεσωι δε αι τε πλινθοι και τα ξυλα, ωσπερ εν οικοδομιαι συντιθεται, τοτε γιγνεται πολλου αξιον κτημα, οικια. αλλα πανυ, εφη ο νεανισκος, ομοιον, ω σωκρατες, ειρηκας. και γαρ εν τωι πολεμωι τους αριστους δει πρωτους ταττειν και τελευταιους, εν μεσωι δε τους χειριστους, ινα υπο μεν των αγωνται, υπο δε των ωθωνται. ει μεν τοινυν, εφη, και διαγιγνωσκειν σε τους αγαθους και τους κακους εδιδαξεν: ει δε μη, τι σοι οφελος ων εμαθες; ουδε γαρ ει σε αργυριον εκελευσε πρωτον μεν και τελευταιον το καλλιστον ταττειν, εν μεσωι δε το χειριστον, μη διδαξας διαγιγνωσκειν το τε καλον και το κιβδηλον, ουδεν αν σοι οφελος ην. αλλα μα δι', εφη, ουκ εδιδαξεν: ωστε αυτους αν ημας δεοι τους τε αγαθους και τους κακους κρινειν. τι ουν ου σκοπουμεν, εφη, πως αν αυτων μη διαμαρτανοιμεν; βουλομαι, εφη ο νεανισκος. ουκουν, εφη, ει μεν αργυριον δεοι αρπαζειν, τους φιλαργυρωτατους πρωτους καθισταντες ορθως αν ταττοιμεν; εμοιγε δοκει. τι δε τους κινδυνευειν μελλοντας; αρα τους φιλοτιμοτατους προτακτεον; ουτοι γουν εισιν, εφη, οι ενεκα επαινου κινδυνευειν εθελοντες. ου τοινυν ουτοι γε αδηλοι, αλλ' επιφανεις πανταχου οντες ευαιρετοι αν ειεν. αταρ, εφη, ποτερα σε ταττειν μονον εδιδαξεν, η και οπηι και οπως χρηστεον εκαστωι των ταγματων; ου πανυ, εφη. και μην πολλα γ' εστι προς α ουτε ταττειν ουτε αγειν ωσαυτως προσηκει. αλλα μα δι', εφη, ου διεσαφηνιζε ταυτα. νη δι', εφη, παλιν τοινυν ελθων επανερωτα: αν γαρ επιστηται και μη αναιδης ηι, αισχυνειται αργυριον ειληφως ενδεα σε αποπεμψασθαι. εντυχων δε ποτε στρατηγειν ηιρημενωι τωι, του ενεκεν, εφη, ομηρον οιει τον αγαμεμνονα προσαγορευσαι ποιμενα λαων; αρα γε οτι, ωσπερ τον ποιμενα δει επιμελεισθαι, οπως σωαι τε εσονται αι οιες και τα επιτηδεια εξουσι και, ου ενεκα τρεφονται, τουτο εσται, ουτω και τον στρατηγον επιμελεισθαι δει, οπως σωοι τε οι στρατιωται εσονται και τα επιτηδεια εξουσι και, ου ενεκα στρατευονται, τουτο εσται; στρατευονται δε, ινα κρατουντες των πολεμιων ευδαιμονεστεροι ωσιν. η τι δηποτε ουτως επηινεσε τον αγαμεμνονα ειπων: αμφοτερον, βασιλευς τ' αγαθος κρατερος τ' αιχμητης; αρα γε οτι αιχμητης τε κρατερος αν ειη, ουκ ει μονος αυτος ευ αγωνιζοιτο προς τους πολεμιους, αλλ' ει και παντι τωι στρατοπεδωι τουτου αιτιος ειη, και βασιλευς αγαθος, ουκ ει μονον του εαυτου βιου καλως προεστηκοι, αλλ' ει και, ων βασιλευοι, τουτοις ευδαιμονιας αιτιος ειη; και γαρ βασιλευς αιρειται ουχ ινα εαυτου καλως επιμεληται, αλλ' ινα και οι ελομενοι δι' αυτον ευ πραττωσι: και στρατευονται δε παντες, ινα ο βιος αυτοις ως βελτιστος ηι, και στρατηγους αιρουνται τουτου ενεκα, ινα προς τουτο αυτοις ηγεμονες ωσι. δει ουν τον στρατηγουντα τουτο παρασκευαζειν τοις ελομενοις αυτον στρατηγον: και γαρ ουτε καλλιον τουτου αλλο ραιδιον ευρειν ουτε αισχιον του εναντιου. και ουτως επισκοπων τις ειη αγαθου ηγεμονος αρετη τα μεν αλλα περιηιρει, κατελιπε δε το ευδαιμονας ποιειν ων αν ηγηται. και ιππαρχειν δε τινι ηιρημενωι οιδα ποτε αυτον τοιαδε διαλεχθεντα: εχοις αν, εφη, ω νεανια, ειπειν ημιν οτου ενεκα επεθυμησας ιππαρχειν; ου γαρ δη του πρωτος των ιππεων ελαυνειν: και γαρ οι ιπποτοξοται τουτου γε αξιουνται: προελαυνουσι γουν και των ιππαρχων. αληθη λεγεις, εφη. αλλα μην ουδε του γνωσθηναι γε: επει και οι μαινομενοι γε υπο παντων γιγνωσκονται. αληθες, εφη, και τουτο λεγεις. αλλ' αρα οτι το ιππικον οιει τηι πολει βελτιον αν ποιησας παραδουναι και, ει τις χρεια γιγνοιτο ιππεων, τουτων ηγουμενος αγαθου τινος αιτιος γενεσθαι τηι πολει; και μαλα, εφη. και εστι γε νη δι', εφη ο σωκρατης, καλον, εαν δυνηι ταυτα ποιησαι. η δε αρχη που εφ' ης ηιρησαι ιππων τε και αμβατων εστιν. εστι γαρ ουν, εφη. ιθι δη λεξον ημιν τουτο πρωτον, οπως διανοηι τους ιππους βελτιους ποιησαι. και ος, αλλα τουτο μεν, εφη, ουκ εμον οιμαι το εργον ειναι, αλλα ιδιαι εκαστον δειν του εαυτου ιππου επιμελεισθαι. εαν ουν, εφη ο σωκρατης, παρεχωνται σοι τους ιππους οι μεν ουτω κακοποδας η κακοσκελεις η ασθενεις, οι δε ουτως ατροφους, ωστε μη δυνασθαι ακολουθειν, οι δε ουτως αναγωγους ωστε μη μενειν οπου αν συ ταξηις, οι δε ουτω λακτιστας ωστε μηδε ταξαι δυνατον ειναι, τι σοι του ιππικου οφελος εσται; η πως δυνησηι τοιουτων ηγουμενος αγαθον τι ποιησαι την πολιν; και ος, αλλα καλως τε λεγεις, εφη, και πειρασομαι των ιππων εις το δυνατον επιμελεισθαι. τι δε; τους ιππεας ουκ επιχειρησεις, εφη, βελτιονας ποιησαι; εγωγ', εφη. ουκουν πρωτον μεν αναβατικωτερους επι τους ιππους ποιησεις αυτους; δει γουν, εφη: και γαρ ει τις αυτων καταπεσοι, μαλλον αν ουτω σωιζοιτο. τι γαρ; εαν που κινδυνευειν δεηι, ποτερον επαγειν τους πολεμιους επι την αμμον κελευσεις, ενθαπερ ειωθατε ιππευειν, η πειρασηι τας μελετας εν τοιουτοις ποιεισθαι χωριοις εν οιοισπερ οι πολεμοι γιγνονται; βελτιον γουν, εφη. τι γαρ; του βαλλειν ως πλειστους απο των ιππων επιμελειαν τινα ποιησει; βελτιον γουν, εφη, και τουτο. θηγειν δε τας ψυχας των ιππεων και εξοργιζειν προς τους πολεμιους, απερ αλκιμωτερους ποιει, διανενοησαι; ει δε μη, αλλα νυν γε πειρασομαι, εφη. οπως δε σοι πειθωνται οι ιππεις πεφροντικας τι; ανευ γαρ δη τουτου ουτε ιππων ουτε ιππεων αγαθων και αλκιμων ουδεν οφελος. αληθη λεγεις, εφη: αλλα πως αν τις μαλιστα, ω σωκρατες, επι τουτο αυτους προτρεψαιτο; εκεινο μεν δηπου οισθα, οτι εν παντι πραγματι οι ανθρωποι τουτοις μαλιστα εθελουσι πειθεσθαι ους αν ηγωνται βελτιστους ειναι. και γαρ εν νοσωι, ον αν ηγωνται ιατρικωτατον ειναι, τουτωι μαλιστα πειθονται, και εν πλοιωι οι πλεοντες, ον αν κυβερνητικωτατον, και εν γεωργιαι, ον αν γεωργικωτατον. και μαλα, εφη. ουκουν εικος, εφη, και εν ιππικηι, ος αν μαλιστα ειδως φαινηται α δει ποιειν, τουτωι μαλιστα εθελειν τους αλλους πειθεσθαι. εαν ουν, εφη, εγω, ω σωκρατες, βελτιστος ων αυτων δηλος ω, αρκεσει μοι τουτο εις το πειθεσθαι αυτους εμοι; εαν γε προς τουτωι, εφη, διδαξηις αυτους ως το πειθεσθαι σοι καλλιον τε και σωτηριωτερον αυτοις εσται. πως ουν, εφη, τουτο διδαξω; πολυ νη δι', εφη, ραιον η ει σοι δεοι διδασκειν ως τα κακα των αγαθων αμεινω και λυσιτελεστερα εστι. λεγεις, εφη, συ τον ιππαρχον προς τοις αλλοις επιμελεισθαι δειν και του λεγειν δυνασθαι; συ δ' ωιου, εφη, χρηναι σιωπηι ιππαρχειν; η ουκ εντεθυμησαι οτι, οσα τε νομωι μεμαθηκαμεν καλλιστα οντα, δι' ων γε ζην επισταμεθα, ταυτα παντα δια λογου εμαθομεν, και ει τι αλλο καλον μανθανει τις μαθημα, δια λογου μανθανει, και οι αριστα διδασκοντες μαλιστα λογωι χρωνται και οι τα σπουδαιοτατα μαλιστα επισταμενοι καλλιστα διαλεγονται; η τοδε ουκ εντεθυμησαι, ως, οταν γε χορος εις εκ τησδε της πολεως γιγνηται, ωσπερ <ο> εις δηλον πεμπομενος, ουδεις αλλοθεν ουδαμοθεν τουτωι εφαμιλλος γιγνεται ουδε ευανδρια εν αλληι πολει ομοια τηι ενθαδε συναγεται; αληθη λεγεις, εφη. αλλα μην ουτε ευφωνιαι τοσουτον διαφερουσιν αθηναιοι των αλλων ουτε σωματων μεγεθει και ρωμηι, οσον φιλοτιμιαι, ηπερ μαλιστα παροξυνει προς τα καλα και εντιμα. αληθες, εφη, και τουτο. ουκουν οιει, εφη, και του ιππικου του ενθαδε ει τις επιμεληθειη, ως πολυ αν και τουτωι διενεγκοιεν των αλλων οπλων τε και ιππων παρασκευηι και ευταξιαι και τωι ετοιμως κινδυνευειν προς τους πολεμιους, ει νομισειαν ταυτα ποιουντες επαινου και τιμης τευξεσθαι; εικος γε, εφη. μη τοινυν οκνει, εφη, αλλα πειρω τους ανδρας επι ταυτα προτρεπειν, αφ' ων αυτος τε ωφελησηι και οι αλλοι πολιται δια σε. αλλα νη δια πειρασομαι, εφη. ιδων δε ποτε νικομαχιδην εξ αρχαιρεσιων απιοντα ηρετο: τινες, ω νικομαχιδη, στρατηγοι ηιρηνται; και ος, ου γαρ, εφη, ω σωκρατες, τοιουτοι εισιν αθηναιοι, ωστε εμε μεν ουχ ειλοντο, ος εκ καταλογου στρατευομενος κατατετριμμαι και λοχαγων και ταξιαρχων και τραυματα υπο των πολεμιων τοσαυτα εχων_αμα δε και τας ουλας των τραυματων απογυμνουμενος επεδεικνυεν_αντισθενη δε, εφη, ειλοντο τον ουτε οπλιτην πωποτε στρατευσαμενον εν τε τοις ιππευσιν ουδεν περιβλεπτον ποιησαντα επισταμενον τε αλλο ουδεν η χρηματα συλλεγειν; ουκουν, εφη ο σωκρατης, τουτο μεν αγαθον, ει γε τοις στρατιωταις ικανος εσται τα επιτηδεια ποριζειν; και γαρ οι εμποροι, εφη ο νικομαχιδης, χρηματα συλλεγειν ικανοι εισιν. αλλ' ουχ ενεκα τουτου και στρατηγειν δυναιντ' αν. και ο σωκρατης εφη: αλλα και φιλονικος αντισθενης εστιν, ο στρατηγωι προσειναι επιτηδειον εστιν: ουχ οραις οτι και οσακις κεχορηγηκε πασι τοις χοροις νενικηκε; μα δι', εφη ο νικομαχιδης, αλλ' ουδεν ομοιον εστι χορου τε και στρατευματος προεσταναι. και μην, εφη ο σωκρατης, ουδε ωιδης γε ο αντισθενης ουδε χορων διδασκαλιας εμπειρος ων ομως εγενετο ικανος ευρειν τους κρατιστους ταυτα. και εν τηι στρατηγιαι ουν, εφη ο νικομαχιδης, αλλους μεν ευρησει τους ταξοντας ανθ' εαυτου, αλλους δε τους μαχουμενους. ουκουν, εφη ο σωκρατης, εαν γε και εν τοις πολεμικοις τους κρατιστους, ωσπερ εν τοις χορικοις, εξευρισκηι τε και προαιρηται, εικοτως αν και τουτου νικηφορος ειη: και δαπαναν δ' αυτον εικος μαλλον αν εθελειν εις την συν οληι τηι πολει των πολεμικων νικην η εις την συν τηι φυληι των χορικων. λεγεις συ, εφη, ω σωκρατες, ως του αυτου ανδρος εστι χορηγειν τε καλως και στρατηγειν; λεγω εγωγ', εφη, ως, οτου αν τις προστατευηι, εαν γιγνωσκηι τε ων δει και ταυτα ποριζεσθαι δυνηται, αγαθος αν ειη προστατης, ειτε χορου ειτε οικου ειτε πολεως ειτε στρατευματος προστατευοι. και ο νικομαχιδης, μα δι', εφη, ω σωκρατες, ουκ αν ποτε ωιμην εγω σου ακουσαι ως οι αγαθοι οικονομοι αγαθοι στρατηγοι αν ειεν. ιθι δη, εφη, εξετασωμεν τα εργα εκατερου αυτων, ινα ειδωμεν ποτερον τα αυτα εστιν η διαφερει τι. πανυ γε, εφη. ουκουν, εφη, το μεν τους αρχομενους κατηκοους τε και ευπειθεις εαυτοις παρασκευαζειν αμφοτερων εστιν εργον; και μαλα, εφη. τι δε; το προσταττειν εκαστα τοις επιτηδειοις πραττειν; και τουτ', εφη. και μην το τους κακους κολαζειν και τους αγαθους τιμαν αμφοτεροις οιμαι προσηκειν. πανυ μεν ουν, εφη. το δε τους υπηκοους ευμενεις ποιεισθαι πως ου καλον αμφοτεροις; και τουτ', εφη. συμμαχους δε και βοηθους προσαγεσθαι δοκει σοι συμφερειν αμφοτεροις η ου; πανυ μεν ουν, εφη. αλλα φυλακτικους των οντων ουκ αμφοτερους ειναι προσηκει; σφοδρα γ', εφη. ουκουν και επιμελεις και φιλοπονους αμφοτερους ειναι προσηκει περι τα αυτων εργα; ταυτα μεν, εφη, παντα ομοιως αμφοτερων εστιν: αλλα το μαχεσθαι ουκετι αμφοτερων. αλλ' εχθροι γε τοι αμφοτεροις γιγνονται; και μαλα, εφη, τουτο γε. ουκουν το περιγενεσθαι τουτων αμφοτεροις συμφερει; πανυ γ', εφη: αλλ' εκεινο παριης, αν δεηι μαχεσθαι, τι ωφελησει η οικονομικη; ενταυθα δηπου και πλειστον, εφη: ο γαρ αγαθος οικονομος, ειδως οτι ουδεν ουτω λυσιτελες τε και κερδαλεον εστιν, ως το μαχομενον τους πολεμιους νικαν, ουδε ουτως αλυσιτελες τε και ζημιωδες, ως το ηττασθαι, προθυμως μεν τα προς το νικαν συμφεροντα ζητησει και παρασκευασεται, επιμελως δε τα προς το ηττα σθαι φεροντα σκεψεται και φυλαξεται, ενεργως δ', αν την παρασκευην οραι νικητικην ουσαν, μαχειται, ουχ ηκιστα δε τουτων, εαν απαρασκευος ηι, φυλαξεται συναπτειν μαχην. μη καταφρονει, εφη, ω νικομαχιδη, των οικονομικων ανδρων: η γαρ των ιδιων επιμελεια πληθει μονον διαφερει της των κοινων, τα δε αλλα παραπλησια εχει, το <δε> μεγιστον, οτι ουτε ανευ ανθρωπων ουδετερα γιγνεται ουτε δι' αλλων μεν ανθρωπων τα ιδια πραττεται, δι' αλλων δε τα κοινα. ου γαρ αλλοις τισιν ανθρωποις οι των κοινων επιμελομενοι χρωνται η οισπερ τα ιδια οικονομουντες: οις οι επισταμενοι χρησθαι και τα ιδια και τα κοινα καλως πραττουσιν, οι δε μη επισταμενοι αμφοτερωθι πλημμελουσι. περικλει δε ποτε τωι του πανυ περικλεους υιωι διαλεγομενος, εγω τοι, εφη, ω περικλεις, ελπιδα εχω σου στρατηγησαντος αμεινω τε και ενδοξοτεραν την πολιν εις τα πολεμικα εσεσθαι και των πολεμιων κρατησειν. και ο περικλης, βουλοιμην αν, εφη, ω σωκρατες, α λεγεις: οπως δε ταυτα γενοιτ' αν, ου δυναμαι γνωναι. βουλει ουν, εφη ο σωκρατης, διαλογιζομενοι περι αυτων επισκοπωμεν οπου ηδη το δυνατον εστι; βουλομαι, εφη. ουκουν οισθα, εφη, οτι πληθει μεν ουδεν μειους εισιν αθηναιοι βοιωτων; οιδα γαρ, εφη. σωματα δε αγαθα και καλα ποτερον εκ βοιωτων οιει πλειω αν εκλεχθηναι η εξ αθηνων; ουδε ταυτηι μοι δοκουσι λειπεσθαι. ευμενεστερους δε ποτερους εαυτοις ειναι νομιζεις; αθηναιους εγωγε: βοιωτων μεν γαρ πολλοι πλεονεκτουμενοι υπο θηβαιων δυσμενως αυτοις εχουσιν, αθηνησι δε ουδεν ορω τοιουτον. αλλα μην φιλοτιμοτατοι γε και φιλοφρονεστατοι παντων εισιν: απερ ουχ ηκιστα παροξυνει κινδυνευειν υπερ ευδοξιας τε και πατριδος. ουδε εν τουτοις αθηναιοι μεμπτοι. και μην προγονων γε καλα εργα ουκ εστιν οις μειζω και πλειω υπαρχει η αθηναιοις: ωι πολλοι επαιρομενοι προτρεπονται τε αρετης επιμελεισθαι και αλκιμοι γιγνεσθαι. ταυτα μεν αληθη λεγεις παντα, ω σωκρατες: αλλ' οραις, οτι, αφ' ου η τε συν τολμιδηι των χιλιων εν λεβαδειαι συμφορα εγενετο και η μεθ' ιπποκρατους επι δηλιωι, εκ τουτων τεταπεινωται μεν η των αθηναιων δοξα προς τους βοιωτους, επηρται δε το των θηβαιων φρονημα προς τους αθηναιους: ωστε βοιωτοι μεν, οι προσθεν ουδ' εν τηι εαυτων τολμωντες αθηναιοις ανευ λακεδαιμονιων τε και των αλλων πελοποννησιων αντιταττεσθαι, νυν απειλουσιν αυτοι καθ' αυτους εμβαλειν εις την αττικην, αθηναιοι δε, οι προτερον [οτε βοιωτοι μονοι εγενοντο] πορθουντες την βοιωτιαν, φοβουνται μη βοιωτοι δηιωσωσι την αττικην. και ο σωκρατης, αλλ' αισθανομαι μεν, εφη, ταυτα ουτως εχοντα: δοκει δε μοι ανδρι αγαθωι αρχοντι νυν ευαρεστοτερως διακεισθαι η πολις. το μεν γαρ θαρσος αμελειαν τε και ραιθυμιαν και απειθειαν εμβαλλει, ο δε φοβος προσεκτικωτερους τε και ευπειθεστερους και ευτακτοτερους ποιει. τεκμηραιο δ' αν τουτο και απο των εν ταις ναυσιν: οταν μεν γαρ δηπου μηδεν φοβωνται, μεστοι εισιν αταξιας: εστ' αν δε η χειμωνα η πολεμιους δεισωσιν, ου μονον τα κελευομενα παντα ποιουσιν, αλλα και σιγωσι καραδοκουντες τα προσταχθησομενα, ωσπερ χορευται. αλλα μην, εφη ο περικλης, ει γε νυν μαλιστα πειθοιντο, ωρα αν ειη λεγειν, πως αν αυτους προτρεψαιμεθα παλιν ανερασθηναι της αρχαιας αρετης τε και ευκλειας και ευδαιμονιας. ουκουν, εφη ο σωκρατης, ει μεν εβουλομεθα χρηματων αυτους ων οι αλλοι ειχον αντιποιεισθαι, αποδεικνυντες αυτοις ταυτα πατρωια τε οντα και προσηκοντα μαλιστ' αν ουτως αυτους εξωρμωμεν αντεχεσθαι τουτων: επει δε του μετ' αρετης πρωτευειν αυτους επιμελεισθαι βουλομεθα, τουτ' αυ δεικτεον εκ παλαιου μαλιστα προσηκον αυτοις, και ως τουτου επιμελομενοι παντων αν ειεν κρατιστοι. πως ουν αν τουτο διδασκοιμεν; οιμαι μεν, ει τους γε παλαιτατους ων ακουομεν προγονους αυτων αναμιμνηισκοιμεν αυτους ακηκοοτας αριστους γεγονεναι. αρα λεγεις την των θεων κρισιν, ην οι περι κεκροπα δι' αρετην εκριναν; λεγω γαρ, και την ερεχθεως γε τροφην και γενεσιν, και τον πολεμον τον επ' εκεινου γενομενον προς τους εκ της εχομενης ηπειρου πασης, και τον εφ' ηρακλειδων προς τους εν πελοποννησωι, και παντας τους επι θησεως πολεμηθεντας, εν οις πασιν εκεινοι δηλοι γεγονασι των καθ' εαυτους ανθρωπων αριστευσαντες: ει δε βουλει, α υστερον οι εκεινων μεν απογονοι, ου πολυ δε προ ημων γεγονοτες επραξαν, τα μεν αυτοι καθ' αυτους αγωνιζομενοι προς τους κυριευοντας της τε ασιας πασης και της ευρωπης μεχρι μακεδονιας και πλειστην των προγεγονοτων δυναμιν και αφορμην κεκτημενους και μεγιστα εργα κατειργασμενους, τα δε και μετα πελοποννησιων αριστευοντες και κατα γην και κατα θαλατταν: οι δη και λεγονται πολυ διενεγκειν των καθ' αυτους ανθρωπων. λεγονται γαρ, εφη. τοιγαρουν πολλων μεν μεταναστασεων εν τηι ελλαδι γεγονυιων διεμειναν εν τηι εαυτων, πολλοι δε υπερ δικαιων αντιλεγοντες επετρεπον εκεινοις, πολλοι δε υπο κρειττονων υβριζομενοι κατεφευγον προς εκεινους. και ο περικλης, και θαυμαζω γ', εφη, ω σωκρατες, η πολις οπως ποτ' επι το χειρον εκλινεν. εγω μεν, εφη, οιμαι, ο σωκρατης, ωσπερ και αθληται τινες δια το πολυ υπερενεγκειν και κρατιστευσαι καταρραιθυμησαντες υστεριζουσι των αντιπαλων, ουτω και αθηναιους πολυ διενεγκοντας αμελησαι εαυτων και δια τουτο χειρους γεγονεναι. νυν ουν, εφη, τι αν ποιουντες αναλαβοιεν την αρχαιαν αρετην; και ο σωκρατης: ουδεν αποκρυφον δοκει μοι ειναι, αλλ' ει μεν εξευροντες τα των προγονων επιτηδευματα μηδεν χειρον εκεινων επιτηδευοιεν, ουδεν αν χειρους εκεινων γενεσθαι: ει δε μη, τους γε νυν πρωτευοντας μιμουμενοι και τουτοις τα αυτα επιτηδευοντες, ομοιως μεν τοις αυτοις χρωμενοι ουδεν αν χειρους εκεινων ειεν, ει δ' επιμελεστερον, και βελτιους. λεγεις, εφη, πορρω που ειναι τηι πολει την καλοκαγαθιαν. ποτε γαρ ουτως αθηναιοι ωσπερ λακεδαιμονιοι η πρεσβυτερους αιδεσονται, οι απο των πατερων αρχονται καταφρονειν των γεραιτερων, η σωμασκησουσιν ουτως, οι ου μονον αυτοι ευεξιας αμελουσιν, αλλα και των επιμελομενων καταγελωσι; ποτε δε ουτω πεισονται τοις αρχουσιν, οι και αγαλλονται επι τωι καταφρονειν των αρχοντων; η ποτε ουτως ομονοησουσιν, οι γε αντι μεν του συνεργειν εαυτοις τα συμφεροντα επηρεαζουσιν αλληλοις και φθονουσιν εαυτοις μαλλον η τοις αλλοις ανθρωποις, μαλιστα δε παντων εν τε ταις ιδιαις συνοδοις και ταις κοιναις διαφερονται και πλειστας δικας αλληλοις δικαζονται και προαιρουνται μαλλον ουτω κερδαινειν απ' αλληλων η συνωφελουντες αυτους, τοις δε κοινοις ωσπερ αλλοτριοις χρωμενοι περι τουτων αυ μαχονται και ταις εις τα τοιαυτα δυναμεσι μαλιστα χαιρουσιν; εξ ων πολλη μεν ατηρια και κακια τηι πολει εμφυεται, πολλη δε εχθρα και μισος αλληλων τοις πολιταις εγγιγνεται, δι' α εγωγε μαλα φοβουμαι αει, μη τι μειζον η ωστε φερειν δυνασθαι κακον τηι πολει συμβηι. μηδαμως, εφη ο σωκρατης, ω περικλεις, ουτως ηγου ανηκεστωι πονηριαι νοσειν αθηναιους. ουχ οραις, ως ευτακτοι μεν εισιν εν τοις ναυτικοις, ευτακτως δ' εν τοις γυμνικοις αγωσι πειθονται τοις επισταταις, ουδενων δε καταδεεστερον εν τοις χοροις υπηρετουσι τοις διδασκαλοις; τουτο γαρ τοι, εφη, και θαυμαστον εστι, το τους μεν τοιουτους πειθαρχειν τοις εφεστωσι, τους δε οπλιτας και τους ιππεας, οι δοκουσι καλοκαγαθιαι προκεκρισθαι των πολιτων, απειθεστατους ειναι παντων. και ο σωκρατης εφη: η δε εν αρειωι παγωι βουλη, ω περικλεις, ουκ εκ των δεδοκιμασμενων καθισταται; και μαλα, εφη. οισθα ουν τινας, εφη, καλλιον η νομιμωτερον η σεμνοτερον η δικαιοτερον τας τε δικας δικαζοντας και ταλλα παντα πραττοντας; ου μεμφομαι, εφη, τουτοις. ου τοινυν, εφη, δει αθυμειν ως ουκ ευτακτων οντων αθηναιων. και μην εν γε τοις στρατιωτικοις, εφη, ενθα μαλιστα δει σωφρονειν τε και ευτακτειν και πειθαρχειν, ουδενι τουτων προσεχουσιν. ισως γαρ, εφη ο σωκρατης, εν τουτοις οι ηκιστα επισταμενοι αρχουσιν αυτων. ουχ οραις οτι κιθαριστων μεν και χορευτων και ορχηστων ουδε εις επιχειρει αρχειν μη επισταμενος, ουδε παλαιστων ουδε παγκρατιαστων; αλλα παντες οι τουτων αρχοντες εχουσι δειξαι οποθεν εμαθον ταυτα εφ' οις εφεστασι: των δε στρατηγων οι πλειστοι αυτοσχεδιαζουσιν. ου μεντοι σε γε τοιουτον εγω νομιζω ειναι, αλλ' οιμαι σε ουδεν ηττον εχειν ειπειν οποτε στρατηγειν η οποτε παλαιειν ηρξω μανθανειν. και πολλα μεν οιμαι σε των πατρωιων στρατηγηματων παρειληφοτα διασωιζειν, πολλα δε πανταχοθεν συνηχεναι, οποθεν οιον τε ην μαθειν τι ωφελιμον εις στρατηγιαν. οιμαι δε σε πολλα μεριμναν, οπως μη λαθηις σεαυτον αγνοων τι των εις στρατηγιαν ωφελιμων, και εαν τι τοιουτον αισθηι σεαυτον μη ειδοτα, ζητειν τους επισταμενους ταυτα, ουτε δωρων ουτε χαριτων φειδομενον, οπως μαθηις παρ' αυτων α μη επιστασαι και συνεργους αγαθους εχηις. και ο περικλης, ου λανθανεις με, ω σωκρατες, εφη, οτι ουδ' οιομενος με τουτων επιμελεισθαι ταυτα λεγεις, αλλ' εγχειρων με διδασκειν οτι τον μελλοντα στρατηγειν τουτων απαντων επιμελεισθαι δει. ομολογω μεντοι καγω σοι ταυτα. τουτο δ', εφη, ω περικλεις, κατανενοηκας, οτι προκειται της χωρας ημων ορη μεγαλα, καθηκοντα επι την βοιωτιαν, δι' ων εις την χωραν εισοδοι στεναι τε και προσαντεις εισι, και οτι μεση διεζωται ορεσιν ερυμνοις; και μαλα, εφη. τι δε; εκεινο ακηκοας, οτι μυσοι και πισιδαι εν τηι βασιλεως χωραι κατεχοντες ερυμνα πανυ χωρια και κουφως ωπλισμενοι δυνανται πολλα μεν την βασιλεως χωραν καταθεοντες κακοποιειν, αυτοι δε ζην ελευθεροι; και τουτο γ', εφη, ακουω. αθηναιους δ' ουκ αν οιει, εφη, μεχρι της ελαφρας ηλικιας ωπλισμενους κουφοτεροις οπλοις και τα προκειμενα της χωρας ορη κατεχοντας βλαβερους μεν τοις πολεμιοις ειναι, μεγαλην δε προβολην τοις πολιταις της χωρας κατεσκευασθαι; και ο περικλης, παντ' οιμαι, εφη, ω σωκρατες, και ταυτα χρησιμα ειναι. ει τοινυν, εφη ο σωκρατης, αρεσκει σοι ταυτα, επιχειρει αυτοις, ω αριστε: ο τι μεν γαρ αν τουτων καταπραξηις, και σοι καλον εσται και τηι πολει αγαθον, εαν δε τι αυτων αδυνατηις, ουτε την πολιν βλαψεις ουτε σαυτον καταισχυνεις. γλαυκωνα δε τον αριστωνος, οτ' επεχειρει δημηγορειν, επιθυμων προστατευειν της πολεως ουδεπω εικοσιν ετη γεγονως, των αλλων οικειων τε και φιλων ουδεις εδυνατο παυσαι ελκομενον τε απο του βηματος και καταγελαστον οντα: σωκρατης δε, ευνους ων αυτωι δια τε χαρμιδην τον γλαυκωνος και δια πλατωνα, μονος επαυσεν. εντυχων γαρ αυτωι πρωτον μεν εις το εθελησαι ακουειν τοιαδε λεξας κατεσχεν, ω γλαυκων, εφη, προστατευειν ημιν διανενοησαι της πολεως; εγωγ', εφη, ω σωκρατες. νη δι', εφη, καλον γαρ, ειπερ τι και αλλο των εν ανθρωποις. δηλον γαρ οτι, εαν τουτο διαπραξηι, δυνατος μεν εσει αυτος τυγχανειν οτου αν επιθυμηις, ικανος δε τους φιλους ωφελειν, επαρεις δε τον πατρωιον οικον, αυξησεις δε την πατριδα, ονομαστος δ' εσει πρωτον μεν εν τηι πολει, επειτα εν τηι ελλαδι, ισως δ', ωσπερ θεμιστοκλης, και εν τοις βαρβαροις: οπου δ' αν ηις, πανταχου περιβλεπτος εσει. ταυτ' ουν ακουων ο γλαυκων εμεγαλυνετο και ηδεως παρεμενε. μετα δε ταυτα ο σωκρατης, ουκουν, εφη, τουτο μεν, ω γλαυκων, δηλον, οτι, ειπερ τιμασθαι βουλει, ωφελητεα σοι η πολις εστι; πανυ μεν ουν, εφη. προς θεων, εφη, μη τοινυν αποκρυψηι, αλλ' ειπον ημιν εκ τινος αρξηι την πολιν ευεργετειν. επει δε ο γλαυκων διεσιωπησεν, ως αν τοτε σκοπων οποθεν αρχοιτο, αρ', εφη ο σωκρατης, ωσπερ φιλου οικον ει αυξησαι βουλοιο, πλουσιωτερον αυτον επιχειροιης αν ποιειν, ουτω και την πολιν πειρασηι πλουσιωτεραν ποιησαι; πανυ μεν ουν, εφη. ουκουν πλουσιωτερα γ' αν ειη προσοδων αυτηι πλειονων γενομενων; εικος γουν, εφη. λεξον δη, εφη, εκ τινων νυν αι προσοδοι τηι πολει και ποσαι τινες εισι; δηλον γαρ οτι εσκεψαι, ινα, ει μεν τινες αυτων ενδεως εχουσιν, εκπληρωσηις, ει δε παραλειπονται, προσπορισηις. αλλα μα δι', εφη ο γλαυκων, ταυτα γε ουκ επεσκεμμαι. αλλ' ει τουτο, εφη, παρελιπες, τας γε δαπανας της πολεως ημιν ειπε: δηλον γαρ οτι και τουτων τας περιττας αφαιρειν διανοηι. αλλα μα τον δι', εφη, ουδε προς ταυτα πω εσχολασα. ουκουν, εφη, το μεν πλουσιωτεραν την πολιν ποιειν αναβαλουμεθα: πως γαρ οιον τε μη ειδοτα γε τα αναλωματα και τας προσοδους επιμεληθηναι τουτων; αλλ', ω σωκρατες, εφη ο γλαυκων, δυνατον εστι και απο πολεμιων την πολιν πλουτιζειν. νη δια σφοδρα γ', εφη ο σωκρατης, εαν τις αυτων κρειττων ηι: ηττων δε ων και τα οντα προσαποβαλοι αν. αληθη λεγεις, εφη. ουκουν, εφη, τον γε βουλευσομενον, προς ουστινας δει πολεμειν, την τε της πολεως δυναμιν και την των εναντιων ειδεναι δει, ινα, εαν μεν η της πολεως κρειττων ηι, συμβουλευηι επιχειρειν τωι πολεμωι, εαν δε ηττων των εναντιων, ευλαβεισθαι πειθηι. ορθως λεγεις, εφη. πρωτον μεν τοινυν, εφη, λεξον ημιν της πολεως την τε πεζικην και την ναυτικην δυναμιν, ειτα την των εναντιων. αλλα μα τον δι', εφη, ουκ αν εχοιμι σοι ουτω γε απο στοματος ειπειν. αλλ' ει γεγραπται σοι, ενεγκε, εφη: πανυ γαρ ηδεως αν τουτο ακουσαιμι. αλλα μα τον δι', εφη, ουδε γεγραπται μοι πω. ουκουν, εφη, και περι πολεμου συμβουλευειν την γε πρωτην επισχησομεν: ισως γαρ και δια το μεγεθος αυτων αρτι αρχομενος της προστατειας ουπω εξητακας. αλλα τοι περι γε φυλακης της χωρας οιδ' οτι ηδη σοι μεμεληκε, και οισθα οποσαι τε φυλακαι επικαιροι εισι και οποσαι μη, και οποσοι τε φρουροι ικανοι εισι και οποσοι μη εισι: και τας μεν επικαιρους φυλακας συμβουλευσεις μειζονας ποιειν, τας δε περιττας αφαιρειν. νη δι', εφη ο γλαυκων, απασας μεν ουν εγωγε, ενεκα γε του ουτως αυτας φυλαττεσθαι ωστε κλεπτεσθαι τα εκ της χωρας. εαν δε τις αφεληι γ', εφη, τας φυλακας, ουκ οιει και αρπαζειν εξουσιαν εσεσθαι τωι βουλομενωι; αταρ, εφη, ποτερον ελθων αυτος εξητακας τουτο, η πως οισθα οτι κακως φυλαττονται; εικαζω, εφη. ουκουν, εφη, και περι τουτων, οταν μηκετι εικαζωμεν, αλλ' ηδη ειδωμεν, τοτε συμβουλευσομεν; ισως, εφη ο γλαυκων, βελτιον. εις γε μην, εφη, ταργυρεια οιδ' οτι ουκ αφιξαι, ωστ' εχειν ειπειν δι' ο τι νυν ελαττω η προσθεν προσερχεται αυτοθεν. ου γαρ ουν εληλυθα, εφη. και γαρ νη δι', εφη ο σωκρατης, λεγεται βαρυ το χωριον ειναι, ωστε, οταν περι τουτου δεηι συμβουλευειν, αυτη σοι η προφασις αρκεσει. σκωπτομαι, εφη ο γλαυκων. αλλ' εκεινου γε τοι, εφη, οιδ' οτι ουκ ημεληκας, αλλ' εσκεψαι, ποσον χρονον ικανος εστιν ο εκ της χωρας γιγνομενος σιτος διατρεφειν την πολιν, και ποσου εις τον ενιαυτον προσδειται, ινα μη τουτο γε λαθηι σε ποτε η πολις ενδεης γενομενη, αλλ' ειδως εχηις υπερ των αναγκαιων συμβουλευων τηι πολει βοηθειν τε και σωιζειν αυτην. λεγεις, εφη ο γλαυκων, παμμεγεθες πραγμα, ει γε και των τοιουτων επιμελεισθαι δεησει. αλλα μεντοι, εφη ο σωκρατης, ουδ' αν τον εαυτου ποτε οικον καλως τις οικησειεν, ει μη παντα μεν εισεται ων προσδειται, παντων δε επιμελομενος εκπληρωσει. αλλ' επει η μεν πολις εκ πλειονων η μυριων οικιων συνεστηκε, χαλεπον δ' εστιν αμα τοσουτων οικων επιμελεισθαι, πως ουχ ενα τον του θειου πρωτον επειραθης αυξησαι; δειται δε. καν μεν τουτον δυνηι, και πλειοσιν επιχειρησεις: ενα δε μη δυναμενος ωφελησαι πως αν πολλους γε δυνηθειης; ωσπερ, ει τις εν ταλαντον μη δυναιτο φερειν, πως ου φανερον οτι πλειω γε φερειν ουδ' επειχειρητεον αυτωι; αλλ' εγωγ', εφη ο γλαυκων, ωφελοιην αν τον του θειου οικον, ει μοι εθελοι πειθεσθαι. ειτα, εφη ο σωκρατης, τον θειον ου δυναμενος πεισαι, αθηναιους παντας μετα του θειου νομιζεις δυνησεσθαι ποιησαι πειθεσθαι σοι; φυλαττου, εφη, ω γλαυκων, οπως μη του ευδοξειν επιθυμων εις τουναντιον ελθηις. η ουχ οραις ως σφαλερον εστι το, α μη οιδε τις, ταυτα η λεγειν η πραττειν; ενθυμου δε των αλλων, οσους οισθα τοιουτους, οιοι φαινονται και λεγοντες α μη ισασι και πραττοντες, ποτερα σοι δοκουσιν επι τοις τοιουτοις επαινου μαλλον η ψογου τυγχανειν και ποτερον θαυμαζεσθαι μαλλον η καταφρονεισθαι: ενθυμου δε και των ειδοτων ο τι τε λεγουσι και ο τι ποιουσι: και, ως εγω νομιζω, ευρησεις εν πασιν εργοις τους μεν ευδοκιμουντας τε και θαυμαζομενους εκ των μαλιστα επισταμενων οντας, τους δε κακοδοξουντας τε και καταφρονουμενους εκ των αμαθεστατων. ει ουν επιθυμεις ευδοκιμειν τε και θαυμαζεσθαι εν τηι πολει, πειρω κατεργασασθαι ως μαλιστα το ειδεναι α βουλει πραττειν: εαν γαρ τουτωι διενεγκας των αλλων επιχειρηις τα της πολεως πραττειν, ουκ αν θαυμασαιμι ει πανυ ραιδιως τυχοις ων επιθυμεις. χαρμιδην δε τον γλαυκωνος ορων αξιολογον μεν ανδρα οντα και πολλωι δυνατωτερον των τα πολιτικα τοτε πραττοντων, οκνουντα δε προσιεναι τωι δημωι και των της πολεως πραγματων επιμελεισθαι, ειπε μοι, εφη, ω χαρμιδη, ει τις ικανος ων τους στεφανιτας αγωνας νικαν και δια τουτο αυτος τε τιμασθαι και την πατριδα εν τηι ελλαδι ευδοκιμωτεραν ποιειν μη θελοι αγωνιζεσθαι, ποιον τινα τουτον νομιζοις αν τον ανδρα ειναι; δηλον οτι, εφη, μαλακον τε και δειλον. ει δε τις, εφη, δυνατος ων των της πολεως πραγματων επιμελομενος την τε πολιν αυξειν και αυτος δια τουτο τιμασθαι, οκνοιη δη τουτο πραττειν, ουκ αν εικοτως δειλος νομιζοιτο; ισως, εφη: αταρ προς τι με ταυτ' ερωταις; οτι, εφη, οιμαι σε δυνατον οντα οκνειν επιμελεισθαι, και ταυτα ων αναγκη σοι μετεχειν πολιτηι γε οντι. την δε εμην δυναμιν, εφη ο χαρμιδης, εν ποιωι εργωι καταμαθων ταυτα μου καταγιγνωσκεις; εν ταις συνουσιαις, εφη, αις συνει τοις τα της πολεως πραττουσι: και γαρ οταν τι ανακοινωνται σοι, ορω σε καλως συμβουλευοντα, και οταν τι αμαρτανωσιν, ορθως επιτιμωντα. ου ταυτον εστιν, εφη, ω σωκρατες, ιδιαι τε διαλεγεσθαι και εν τωι πληθει αγωνιζεσθαι. και μην, εφη, ο γε αριθμειν δυναμενος ουδεν ηττον εν τωι πληθει η μονος αριθμει, και οι κατα μονας αριστα κιθαριζοντες ουτοι και εν τωι πληθει κρατιστευουσιν. αιδω δε και φοβον, εφη, ουχ οραις εμφυτα τε ανθρωποις οντα και πολλωι μαλλον εν τοις οχλοις η εν ταις ιδιαις ομιλιαις παρισταμενα; και σε γε διδαξων, εφη, ωρμημαι: ουτε τους φρονιμωτατους αιδουμενος ουτε τους ισχυροτατους φοβουμενος εν τοις αφρονεστατοις τε και ασθενεστατοις αισχυνει λεγειν. ποτερον γαρ τους γναφεας αυτων η τους σκυτεας η τους τεκτονας η τους χαλκεας η τους γεωργους η τους εμπορους η τους εν τηι αγορωι μεταβαλλομενους και φροντιζοντας ο τι ελαττονος πριαμενοι πλειονος αποδωνται αισχυνει; εκ γαρ τουτων απαντων η εκκλησια συνισταται. τι δε οιει διαφερειν ο συ ποιεις η των ασκητων οντα κρειττω τους ιδιωτας φοβεισθαι; συ γαρ τοις πρωτευουσιν εν τηι πολει, ων ενιοι καταφρονουσι σου, ραιδιως διαλεγομενος και των επιμελομενων του τηι πολει διαλεγεσθαι πολυ περιων, εν τοις μηδεπωποτε φροντισασι των πολιτικων μηδε σου καταπεφρονηκοσιν οκνεις λεγειν, δεδιως μη καταγελασθηις. τι δ'; εφη, ου δοκουσι σοι πολλακις οι εν τηι εκκλησιαι των ορθως λεγοντων καταγελαν; και γαρ οι ετεροι, εφη: δι' ο και θαυμαζω σου ει, εκεινους, οταν τουτο ποιωσι, ραιδιως χειρουμενος, τουτοις μηδενα τροπον οιει δυνησεσθαι προσενεχθηναι. ωγαθε, μη αγνοει σεαυτον, μηδε αμαρτανε α οι πλειστοι αμαρτανουσιν: οι γαρ πολλοι ωρμηκοτες επι το σκοπειν τα των αλλων πραγματα ου τρεπονται επι το εαυτους εξεταζειν. μη ουν απορραιθυμει τουτου, αλλα διατεινου μαλλον προς το σαυτωι προσεχειν. και μη αμελει των της πολεως, ει τι δυνατον εστι δια σε βελτιον εχειν: τουτων γαρ καλως εχοντων ου μονον οι αλλοι πολιται, αλλα και οι σοι φιλοι και αυτος συ ουκ ελαχιστα ωφελησηι. αριστιππου δε επιχειρουντος ελεγχειν τον σωκρατην, ωσπερ αυτος υπ' εκεινου το προτερον ηλεγχετο, βουλομενος τους συνοντας ωφελειν ο σωκρατης απεκρινατο ουχ ωσπερ οι φυλαττομενοι μη πηι ο λογος επαλλαχθηι, αλλ' ως αν πεπεισμενοι μαλιστα πραττειν τα δεοντα. ο μεν γαρ αυτον ηρετο ει τι ειδειη αγαθον, ινα, ει τι ειποι των τοιουτων, οιον η σιτιον η ποτον η χρηματα η υγιειαν η ρωμην η τολμαν, δεικνυοι δη τουτο κακον ενιοτε ον. ο δε ειδως οτι, εαν τι ενοχληι ημας, δεομεθα του παυσοντος, απεκρινατο ηιπερ και ποιειν κρατιστον, αρα γε, εφη, ερωταις με, ει τι οιδα πυρετου αγαθον; ουκ εγωγ', εφη. αλλ' οφθαλμιας; ουδε τουτο. αλλα λιμου; ουδε λιμου. αλλα μην, εφη, ει γ' ερωταις με ει τι αγαθον οιδα ο μηδενος αγαθον εστιν, ουτ' οιδα, εφη, ουτε δεομαι. παλιν δε του αριστιππου ερωτωντος αυτον ει τι ειδειη καλον, και πολλα, εφη. αρ' ουν, εφη, παντα ομοια αλληλοις; ως οιον τε μεν ουν, εφη, ανομοιοτατα ενια. πως ουν, εφη, το τωι καλωι ανομοιον καλον αν ειη; οτι νη δι', εφη, εστι μεν τωι καλωι προς δρομον ανθρωπωι αλλος ανομοιος καλος προς παλην, εστι δε ασπις καλη προς το προβαλλεσθαι ως ενι ανομοιοτατη τωι ακοντιωι, καλωι προς το σφοδρα τε και ταχυ φερεσθαι. ουδεν διαφεροντως, εφη, αποκρινηι μοι η οτε σε ηρωτησα ει τι αγαθον ειδειης. συ δ' οιει, εφη, αλλο μεν αγαθον, αλλο δε καλον ειναι; ουκ οισθ' οτι προς ταυτα παντα καλα τε καγαθα εστι; πρωτον μεν γαρ η αρετη ου προς αλλα μεν αγαθον, προς αλλα δε καλον εστιν, επειτα οι ανθρωποι το αυτο τε και προς τα αυτα καλοι τε καγαθοι λεγονται, προς τα αυτα δε και τα σωματα των ανθρωπων καλα τε καγαθα φαινεται, προς ταυτα δε και ταλλα παντα οις ανθρωποι χρωνται καλα τε καγαθα νομιζεται, προς απερ αν ευχρηστα ηι. αρ' ουν, εφη, και κοφινος κοπροφορος καλον εστι; νη δι', εφη, και χρυση γε ασπις αισχρον, εαν προς τα εαυτων εργα ο μεν καλως πεποιημενος ηι, η δε κακως. λεγεις συ, εφη, καλα τε και αισχρα τα αυτα ειναι; και νη δι' εγωγ', εφη, αγαθα τε και κακα: πολλακις γαρ το γε λιμου αγαθον πυρετου κακον εστι και το πυρετου αγαθον λιμου κακον εστι: πολλακις δε το μεν προς δρομον καλον προς παλην αισχρον, το δε προς παλην καλον προς δρομον αισχρον: παντα γαρ αγαθα μεν και καλα εστι προς α αν ευ εχηι, κακα δε και αισχρα προς α αν κακως. και οικιας δε λεγων τας αυτας καλας τε ειναι και χρησιμους παιδευειν εμοιγ' εδοκει, οιας χρη, οικοδομεισθαι. επεσκοπει δε ωδε: αρα γε τον μελλοντα οικιαν, οιαν χρη, εχειν τουτο δει μηχανασθαι, οπως ηδιστη τε ενδιαιτασθαι και χρησιμωτατη εσται; τουτου δε ομολογουμενου, ουκουν ηδυ μεν θερους ψυχεινην εχειν, ηδυ δε χειμωνος αλεεινην; επειδη δε και τουτο συμφαιεν, ουκουν εν ταις προς μεσημβριαν βλεπουσαις οικιαις του μεν χειμωνος ο ηλιος εις τας πασταδας υπολαμπει, του δε θερους υπερ ημων αυτων και των στεγων πορευομενος σκιαν παρεχει. ουκουν, ει γε καλως εχει ταυτα ουτω γιγνεσθαι, οικοδομειν δει υψηλοτερα μεν τα προς μεσημβριαν, ινα ο χειμερινος ηλιος μη αποκλειηται, χθαμαλωτερα δε τα προς αρκτον, ινα οι ψυχροι μη εμπιπτωσιν ανεμοι: ως δε συνελοντι ειπειν, οποι πασας ωρας αυτος τε αν ηδιστα καταφευγοι και τα οντα ασφαλεστατα τιθοιτο, αυτη αν εικοτως ηδιστη τε και καλλιστη οικησις ειη: γραφαι δε και ποικιλιαι πλειονας ευφροσυνας αποστερουσιν η παρεχουσι. ναοις γε μην και βωμοις χωραν εφη ειναι πρεπωδεστατην ητις εμφανεστατη ουσα αστιβεστατη ειη: ηδυ μεν γαρ ιδοντας προσευξασθαι, ηδυ δε αγνως εχοντας προσιεναι. παλιν δε ερωτωμενος η ανδρεια ποτερον ειη διδακτον η φυσικον, οιμαι μεν, εφη, ωσπερ σωμα σωματος ισχυροτερον προς τους πονους φυεται, ουτω και ψυχην ψυχης ερρωμενε στεραν προς τα δεινα φυσει γιγνεσθαι: ορω γαρ εν τοις αυτοις νομοις τε και εθεσι τρεφομενους πολυ διαφεροντας αλληλων τολμηι. νομιζω μεντοι πασαν φυσιν μαθησει και μελετηι προς ανδρειαν αυξεσθαι: δηλον μεν γαρ οτι σκυθαι και θραικες ουκ αν τολμησειαν ασπιδας και δορατα λαβοντες λακεδαιμονιοις διαμαχεσθαι: φανερον δ' οτι λακεδαιμονιοι ουτ' αν θραιξι πελταις και ακοντιοις ουτε σκυθαις τοξοις εθελοιεν αν διαγωνιζεσθαι. ορω δ' εγωγε και επι των αλλων παντων ομοιως και φυσει διαφεροντας αλληλων τους ανθρωπους και επιμελειαι πολυ επιδιδοντας. εκ δε τουτων δηλον εστιν οτι παντας χρη και τους ευφυεστερους και τους αμβλυτερους την φυσιν, εν οις αν αξιολογοι βουλωνται γενεσθαι, ταυτα και μανθανειν και μελεταν. σοφιαν δε και σωφροσυνην ου διωριζεν, αλλα †τον τα μεν καλα τε καγαθα γιγνωσκοντα χρησθαι αυτοις και τον† τα αισχρα ειδοτα ευλαβεισθαι σοφον τε και σωφρονα εκρινε. προσερωτωμενος δε ει τους επισταμενους μεν α δει πραττειν, ποιουντας δε ταναντια σοφους τε και ακρατεις ειναι νομιζοι, ουδεν γε μαλλον, εφη, η ασοφους τε και ακρατεις: παντας γαρ οιμαι προαιρουμενους εκ των ενδεχομενων α οιονται συμφορωτατα αυτοις ειναι, ταυτα πραττειν: νομιζω ουν τους μη ορθως πραττοντας ουτε σοφους ουτε σωφρονας ειναι. εφη δε και την δικαιοσυνην και την αλλην πασαν αρετην σοφιαν ειναι. τα τε γαρ δικαια και παντα οσα αρετηι πραττεται καλα τε καγαθα ειναι: και ουτ' αν τους ταυτα ειδοτας αλλο αντι τουτων ουδεν προελεσθαι ουτε τους μη επισταμενους δυνασθαι πραττειν, αλλα και εαν εγχειρωσιν, αμαρτανειν: ουτω [και] τα καλα τε καγαθα τους μεν σοφους πραττειν, τους δε μη σοφους ου δυνασθαι, αλλα και εαν εγχειρωσιν, αμαρτανειν. επει ουν τα τε δικαια και ταλλα καλα τε καγαθα παντα αρετηι πραττεται, δηλον ειναι οτι και δικαιοσυνη και η αλλη πασα αρετη σοφια εστι. μανιαν γε μην εναντιον μεν εφη ειναι σοφιαι, ου μεντοι γε την ανεπιστημοσυνην μανιαν ενομιζε: το δε αγνοειν εαυτον και α μη οιδε δοξαζειν τε και οιεσθαι γιγνωσκειν εγγυτατω μανιας ελογιζετο ειναι. τους μεντοι πολλους εφη, α μεν οι πλειστοι αγνοουσι, τους διημαρτηκοτας τουτων ου φασκειν μαινεσθαι, τους δε διημαρτηκοτας ων οι πολλοι γιγνωσκουσι μαινομενους καλειν: εαν τε γαρ τις μεγας ουτως οιηται ειναι ωστε κυπτειν τας πυλας του τειχους διεξιων, εαν τε ουτως ισχυρος ωστ' επιχειρειν οικιας αιρεσθαι η αλλωι τωι επιθεσθαι των πασι δηλων οτι αδυνατα εστι, τουτον μαινεσθαι φασκειν, τους δε μικρον διαμαρτανοντας ου δοκειν τοις πολλοις μαινεσθαι, αλλ', ωσπερ την ισχυραν επιθυμιαν ερωτα καλουσιν, ουτω και την μεγαλην παρανοιαν μανιαν αυτους καλειν. φθονον δε σκοπων, ο τι ειη, λυπην μεν τινα εξηυρισκεν αυτον οντα, ουτε μεντοι την επι φιλων ατυχιαις ουτε την επ' εχθρων ευτυχιαις γιγνομενην, αλλα μονους εφη φθονειν τους επι ταις των φιλων ευπραξιαις ανιωμενους. θαυμαζοντων δε τινων ει τις φιλων τινα επι τηι ευπραξιαι αυτου λυποιτο, υπεμιμνηισκεν οτι πολλοι ουτω προς τινας εχουσιν, ωστε κακως μεν πραττοντας μη δυνασθαι περιοραν, αλλα βοηθειν ατυχουσιν, ευτυχουντων δε λυπεισθαι. τουτο μεντοι φρονιμωι μεν ανδρι ουκ αν συμβηναι, τους ηλιθιους δε αει πασχειν αυτο. σχολην δε σκοπων, τι ειη, ποιουντας μεν τι τους πλειστους ευρισκειν εφη: και γαρ τους πεττευοντας και τους γελωτοποιουντας ποιειν τι: παντας δε τουτους εφη σχολαζειν: εξειναι γαρ αυτοις ιεναι πραξοντας τα βελτιω τουτων. απο μεντοι των βελτιονων επι τα χειρω ιεναι ουδενα σχολαζειν: ει δε τις ιοι, τουτον ασχολιας αυτωι ουσης κακως εφη τουτο πραττειν. βασιλεας δε και αρχοντας ου τους τα σκηπτρα εχοντας εφη ειναι ουδε τους υπο των τυχοντων αιρεθεντας ουδε τους κληρωι λαχοντας ουδε τους βιασαμενους ουδε τους εξαπατησαντας, αλλα τους επισταμενους αρχειν. οποτε γαρ τις ομολογησειε του μεν αρχοντος ειναι το προσταττειν ο τι χρη ποιειν, του δε αρχομενου το πειθεσθαι, επεδεικνυεν εν τε νηι τον μεν επισταμενον αρχοντα, τον δε ναυκληρον και τους αλλους τους εν τηι νηι παντας πειθομενους τωι επισταμενωι, και εν γεωργιαι τους κεκτημενους αγρους, και εν νοσωι τους νοσουντας, και εν σωμασκιαι τους σωμασκουντας, και τους αλλους παντας οις υπαρχει τι επιμελειας δεομενον, αν μεν αυτοι ηγωνται επιστασθαι επιμελεισθαι_: ει δε μη, τοις επισταμενοις ου μονον παρουσι πειθομενους, αλλα και αποντας μεταπεμπομενους, οπως εκεινοις πειθομενοι τα δεοντα πραττωσιν: εν δε ταλασιαι και τας γυναικας επεδεικνυεν αρχουσας των ανδρων δια το τας μεν ειδεναι οπως χρη ταλασιουργειν, τους δε μη ειδεναι. ει δε τις προς ταυτα λεγοι οτι τωι τυραννωι εξεστι μη πειθεσθαι τοις ορθως λεγουσι, και πως αν, εφη, εξειη μη πειθεσθαι, επικειμενης γε ζημιας, εαν τις τωι ευ λεγοντι μη πειθηται; εν ωι γαρ αν τις πραγματι μη πειθηται τωι ευ λεγοντι, αμαρτησεται δηπου, αμαρτανων δε ζημιωθησεται. ει δε φαιη τις τωι τυραννωι εξειναι και αποκτειναι τον ευ φρονουντα, τον δε αποκτεινοντα, εφη, τους κρατιστους των συμμαχων οιει αζημιον γιγνεσθαι η ως ετυχε ζημιουσθαι; ποτερα γαρ αν μαλλον οιει σωιζεσθαι τον τουτο ποιουντα η ουτω και ταχιστ' αν απολεσθαι; ερομενου δε τινος αυτον τι δοκοιη αυτωι κρατιστον ανδρι επιτηδευμα ειναι, απεκρινατο: ευπραξια. ερομενου δε παλιν ει και την ευτυχιαν επιτηδευμα νομιζοι ειναι, παν μεν ουν τουναντιον εγωγ', εφη, τυχην και πραξιν ηγουμαι: το μεν γαρ μη ζητουντα επιτυχειν τινι των δεοντων ευτυχιαν οιμαι ειναι, το δε μαθοντα τε και μελετησαντα τι ευ ποιειν ευπραξιαν νομιζω, και οι τουτο επιτηδευοντες δοκουσι μοι ευ πραττειν. και αριστους δε και θεοφιλεστατους εφη ειναι εν μεν γεωργιαι τους τα γεωργικα ευ πραττοντας, εν δ' ιατρειαι τους τα ιατρικα, εν δε πολιτειαι τους τα πολιτικα: τον δε μηδεν ευ πραττοντα ουτε χρησιμον ουδεν εφη ειναι ουτε θεοφιλη. αλλα μην και ει ποτε των τας τεχνας εχοντων και εργασιας ενεκα χρωμενων αυταις διαλεγοιτο τινι, και τουτοις ωφελιμος ην. εισελθων μεν γαρ ποτε προς παρρασιον τον ζωγραφον και διαλεγομενος αυτωι, αρα, εφη, ω παρρασιε, γραφικη εστιν εικασια των ορωμενων; τα γουν κοιλα και τα υψηλα και τα σκοτεινα και τα φωτεινα και τα σκληρα και τα μαλακα και τα τραχεα και τα λεια και τα νεα και τα παλαια σωματα δια των χρωματων απεικαζοντες εκμιμεισθε. αληθη λεγεις, εφη. και μην τα γε καλα ειδη αφομοιουντες, επειδη ου ραιδιον ενι ανθρωπωι περιτυχειν αμεμπτα παντα εχοντι, εκ πολλων συναγοντες τα εξ εκαστου καλλιστα ουτως ολα τα σωματα καλα ποιειτε φαινεσθαι. ποιουμεν γαρ, εφη, ουτως. τι γαρ; εφη, το πιθανωτατον και ηδιστον και φιλικωτατον και ποθεινοτατον και ερασμιωτατον απομιμεισθε της ψυχης ηθος; η ουδε μιμητον εστι τουτο; πως γαρ αν, εφη, μιμητον ειη, ω σωκρατες, ο μητε συμμετριαν μητε χρωμα μητε ων συ ειπας αρτι μηδεν εχει μηδε ολως ορατον εστιν; αρ' ουν, εφη, γιγνεται εν ανθρωπωι το τε φιλοφρονως και το εχθρως βλεπειν προς τινας; εμοιγε δοκει, εφη. ουκουν τουτο γε μιμητον εν τοις ομμασι; και μαλα, εφη. επι δε τοις των φιλων αγαθοις και τοις κακοις ομοιως σοι δοκουσιν εχειν τα προσωπα οι τε φροντιζοντες και οι μη; μα δι' ου δητα, εφη: επι μεν γαρ τοις αγαθοις φαιδροι, επι δε τοις κακοις σκυθρωποι γιγνονται. ουκουν, εφη, και ταυτα δυνατον απεικαζειν; και μαλα, εφη. αλλα μην και το μεγαλοπρεπες τε και ελευθεριον και το ταπεινον τε και ανελευθερον και το σωφρονικον τε και φρονιμον και το υβριστικον τε και απειροκαλον και δια του προσωπου και δια των σχηματων και εστωτων και κινουμενων ανθρωπων διαφαινει. αληθη λεγεις, εφη. ουκουν και ταυτα μιμητα; και μαλα, εφη. ποτερον ουν, εφη, νομιζεις ηδιον οραν τους ανθρωπους δι' ων τα καλα τε καγαθα και αγαπητα ηθη φαινεται η δι' ων τα αισχρα τε και πονηρα και μισητα; πολυ νη δι', εφη, διαφερει, ω σωκρατες. προς δε κλειτωνα τον ανδριαντοποιον εισελθων ποτε και διαλεγομενος αυτωι, οτι μεν, εφη, ω κλειτων, καλοι ους ποιεις δρομεας τε και παλαιστας και πυκτας και παγκρατιαστας, ορω τε και οιδα: ο δε μαλιστα ψυχαγωγει δια της οψεως τους ανθρωπους, το ζωτικον φαινεσθαι, πως τουτο ενεργαζηι τοις ανδριασιν; επει δε απορων ο κλειτων ου ταχυ απεκρινατο, αρ', εφη, τοις των ζωντων ειδεσιν απεικαζων το εργον ζωτικωτερους ποιεις φαινεσθαι τους ανδριαντας; και μαλα, εφη. ουκουν τα τε υπο των σχηματων κατασπωμενα και τανασπωμενα εν τοις σωμασι και τα συμπιεζομενα και τα διελκομενα και τα εντεινομενα και τα ανιεμενα απεικαζων ομοιοτερα τε τοις αληθινοις και πιθανωτερα ποιεις φαινεσθαι; πανυ μεν ουν, εφη. το δε και τα παθη των ποιουντων τι σωματων απομιμεισθαι ου ποιει τινα τερψιν τοις θεωμενοις; εικος γουν, εφη. ουκουν και των μεν μαχομενων απειλητικα τα ομματα απεικαστεον, των δε νενικηκοτων ευφραινομενων η οψις μιμητεα; σφοδρα γ', εφη. δει αρα, εφη, τον ανδριαντοποιον τα της ψυχης εργα τωι ειδει προσεικαζειν. προς δε πιστιαν τον θωρακοποιον εισελθων, επιδειξαντος αυτου τωι σωκρατει θωρακας ευ ειργασμενους, νη την ηραν, εφη, καλον γε, ω πιστια, το ευρημα το τα μεν δεομενα σκεπης του ανθρωπου σκεπαζειν τον θωρακα, ταις δε χερσι μη κωλυειν χρησθαι. αταρ, εφη, λεξον μοι, ω πιστια, δια τι ουτ' ισχυροτερους ουτε πολυτελεστερους των αλλων ποιων τους θωρακας πλειονος πωλεις; οτι, εφη, ω σωκρατες, ευρυθμοτερους ποιω. τον δε ρυθμον, εφη, ποτερα μετρωι η σταθμωι αποδεικνυων πλειονος τιμαι; ου γαρ δη ισους γε παντας ουδε ομοιους οιμαι σε ποιειν, ει γε αρμοττοντας ποιεις. αλλα νη δι', εφη, ποιω: ουδεν γαρ οφελος εστι θωρακος ανευ τουτου. ουκουν, εφη, σωματα γε ανθρωπων τα μεν ευρυθμα εστι, τα δε αρρυθμα; πανυ μεν ουν, εφη. πως ουν, εφη, τωι αρρυθμωι σωματι αρμοττοντα τον θωρακα ευρυθμον ποιεις; ωσπερ και αρμοττοντα, εφη: ο αρμοττων γαρ εστιν ευρυθμος. δοκεις μοι, εφη ο σωκρατης, το ευρυθμον ου καθ' εαυτο λεγειν, αλλα προς τον χρωμενον, ωσπερ αν ει φαιης ασπιδα, ωι αν αρμοττηι, τουτωι ευρυθμον ειναι, και χλαμυδα, και ταλλα ωσαυτως εοικεν εχειν τωι σωι λογωι. ισως δε και αλλο τι ου μικρον αγαθον τωι αρμοττειν προσεστι. διδαξον, εφη, ω σωκρατες, ει τι εχεις. ηττον, εφη, τωι βαρει πιεζουσιν οι αρμοττοντες των αναρμοστων τον αυτον σταθμον εχοντες. οι μεν γαρ αναρμοστοι η ολοι εκ των ωμων κρεμαμενοι η και αλλο τι του σωματος σφοδρα πιεζοντες δυσφοροι και χαλεποι γιγνονται: οι δε αρμοττοντες, διειλημμενοι το βαρος το μεν υπο των κλειδων και επωμιδων, το δ' υπο των ωμων, το δε υπο του στηθους, το δε υπο του νωτου, το δε υπο της γαστρος, ολιγου δειν ου φορηματι, αλλα προσθηματι εοικασιν. ειρηκας, εφη, αυτο δι' οπερ εγωγε τα εμα εργα πλειστου αξια νομιζω ειναι. ενιοι μεντοι τους ποικιλους και τους επιχρυσους θωρακας μαλλον ωνουνται. αλλα μην, εφη, ει γε δια ταυτα μη αρμοττοντας ωνουνται, κακον εμοιγε δοκουσι ποικιλον τε και επιχρυσον ωνεισθαι. αταρ, εφη, του σωματος μη μενοντος, αλλα τοτε μεν κυρτουμενου, τοτε δε ορθουμενου, πως αν ακριβεις θωρακες αρμοττοιεν; ουδαμως, εφη. λεγεις, εφη, αρμοττειν ου τους ακριβεις, αλλα τους μη λυπουντας εν τηι χρειαι. αυτος, εφη, τουτο λεγεις, ω σωκρατες, και πανυ ορθως αποδεχηι. γυναικος δε ποτε ουσης εν τηι πολει καλης, ηι ονομα ην θεοδοτη, και οιας συνειναι τωι πειθοντι, μνησθεντος αυτης των παροντων τινος και ειποντος οτι κρειττον ειη λογου το καλλος της γυναικος, και ζωγραφους φησαντος εισιεναι προς αυτην απεικασομενους, οις εκεινην επιδεικνυειν εαυτης οσα καλως εχοι, ιτεον αν ειη θεασομενους, εφη ο σωκρατης: ου γαρ δη ακουσασι γε το λογου κρειττον εστι καταμαθειν. και ο διηγησαμενος, ουκ αν φθανοιτ', εφη, ακολουθουντες. ουτω μεν δη πορευθεντες προς την θεοδοτην και καταλαβοντες ζωγραφωι τινι παρεστηκυιαν εθεασαντο. παυσαμενου δε του ζωγραφου, ω ανδρες, εφη ο σωκρατης, ποτερον ημας δει μαλλον θεοδοτηι χαριν εχειν, οτι ημιν το καλλος εαυτης επεδειξεν, η ταυτην ημιν, οτι εθεασαμεθα; αρ' ει μεν ταυτηι ωφελιμωτερα εστιν η επιδειξις, ταυτην ημιν χαριν εκτεον, ει δε ημιν η θεα, ημας ταυτηι; ειποντος δε τινος οτι δικαια λεγοι, ουκουν, εφη, αυτη μεν ηδη τε παρ' ημων επαινον κερδαινει και, επειδαν εις πλειους διαγγειλωμεν, πλειω ωφελησεται: ημεις δε ηδη τε ων εθεασαμεθα επιθυμουμεν αψασθαι και απιμεν υποκνιζομενοι και απελθοντες ποθησομεν. εκ δε τουτων εικος ημας μεν θεραπευειν, ταυτην δε θεραπευεσθαι. και η θεοδοτη, νη δι', εφη, ει τοινυν ταυθ' ουτως εχει, εμε αν δεοι υμιν της θεας χαριν εχειν. εκ δε τουτου ο σωκρατης ορων αυτην τε πολυτελως κεκοσμημενην και μητερα παρουσαν αυτηι εν εσθητι τε και θεραπειαι ου τηι τυχουσηι, και θεραπαινας πολλας και ευειδεις και ουδε ταυτας ημελημενως εχουσας, και τοις αλλοις την οικιαν αφθονως κατεσκευασμενην, ειπε μοι, εφη, ω θεοδοτη, εστι σοι αγρος; ουκ εμοιγ', εφη. αλλ' αρα οικια προσοδους εχουσα; ουδε οικια, εφη. αλλα μη χειροτεχναι τινες; ουδε χειροτεχναι, εφη. ποθεν ουν, εφη, τα επιτηδεια εχεις; εαν τις, εφη, φιλος μοι γενομενος ευ ποιειν εθεληι, ουτος μοι βιος εστι. νη την ηραν, εφη, ω θεοδοτη, καλον γε το κτημα και πολλωι κρειττον <η> οιων τε και αιγων και βοων φιλων αγελην κεκτησθαι. αταρ, εφη, ποτερον τηι τυχηι επιτρεπεις, εαν τις σοι φιλος ωσπερ μυια προσπτηται, η και αυτη τι μηχαναι; πως δ' αν, εφη, εγω τουτου μηχανην ευροιμι; πολυ νη δι', εφη, προσηκοντως μαλλον η αι φαλαγγες: οισθα γαρ ως εκειναι θηρωσι τα προς τον βιον: αραχνια γαρ δηπου λεπτα υφηναμεναι, ο τι αν ενταυθα εμπεσηι, τουτωι τροφηι χρωνται. και εμοι ουν, εφη, συμβουλευεις υφηνασθαι τι θηρατρον; ου γαρ δη ουτω γε ατεχνως οιεσθαι χρη το πλειστου αξιον αγρευμα, φιλους, θηρασειν. ουχ οραις οτι και το μικρου αξιον, τους λαγως, θηρωντες πολλα τεχναζουσιν; οτι μεν γαρ της νυκτος νεμονται, κυνας νυκτερευτικας πορισαμενοι, ταυταις αυτους θηρωσιν: οτι δε μεθ' ημεραν αποδιδρασκουσιν, αλλας κτωνται κυνας, αιτινες, ηι αν εκ της νομης εις την ευνην απελθωσι, τηι οσμηι αισθανομεναι ευρισκουσιν αυτους: οτι δε ποδωκεις εισιν ωστε και εκ του φανερου τρεχοντες αποφευγειν, αλλας αυ κυνας ταχειας παρασκευαζονται, ινα κατα ποδας αλισκωνται: οτι δε και ταυτας αυτων τινες αποφευγουσι, δικτυα ιστασιν εις τας ατραπους, ηι φευγουσιν, ιν' εις ταυτα εμπιπτοντες συμποδιζωνται. τινι ουν, εφη, τοιουτωι φιλους αν εγω θηρωιην; εαν νη δι', εφη, αντι κυνος κτησηι, οστις σοι ιχνευων μεν τους φιλοκαλους και πλουσιους ευρησει, ευρων δε μηχανησεται οπως εμβαληι αυτους εις τα σα δικτυα. και ποια, εφη, εγω δικτυα εχω; εν μεν δηπου, εφη, και μαλα ευ περιπλεκομενον, το σωμα: εν δε τουτωι ψυχην, ηι καταμανθανεις και ως αν εμβλεπουσα χαριζοιο και ο τι αν λεγουσα ευφραινοις, και οτι δει τον μεν επιμελομενον ασμενως υποδεχεσθαι, τον δε τρυφωντα αποκλειειν, και αρρωστησαντος γε φιλου φροντιστικως επισκεψασθαι και καλον τι πραξαντος σφοδρα συνησθηναι και τωι σφοδρα σου φροντιζοντι οληι τηι ψυχηι κεχαρισθαι: φιλειν γε μην ευ οιδ' οτι επιστασαι ου μονον μαλακως, αλλα και ευνοικως: και οτι αρεστοι σοι εισιν οι φιλοι, οιδ' οτι ου λογωι αλλ' εργωι αναπειθεις. μα τον δι', εφη η θεοδοτη, εγω τουτων ουδεν μηχανωμαι. και μην, εφη, πολυ διαφερει το κατα φυσιν τε και ορθως ανθρωπωι προσφερεσθαι. και γαρ δη βιαι μεν ουτ' αν ελοις ουτε κατασχοις φιλον, ευεργεσιαι δε και ηδονηι το θηριον τουτο αλωσιμον τε και παραμονιμον εστιν. αληθη λεγεις, εφη. δει τοινυν, εφη, πρωτον μεν τους φροντιζοντας σου τοιαυτα αξιουν, οια ποιουσιν αυτοις μικροτατα μελησει, επειτα δε αυτην αμειβεσθαι χαριζομενην τον αυτον τροπον: ουτω γαρ αν μαλιστα φιλοι γιγνοιντο και πλειστον χρονον φιλοιεν και μεγιστα ευεργετοιεν. χαριζοιο δ' αν μαλιστα, ει δεομενοις δωροιο τα παρα σεαυτης: οραις γαρ οτι και των βρωματων τα ηδιστα, εαν μεν τις προσφερηι πριν επιθυμειν, αηδη φαινεται, κεκορεσμενοις δε και βδελυγμιαν παρεχει, εαν δε τις προσφερηι λιμον εμποιησας, καν φαυλοτερα ηι, πανυ ηδεα φαινεται. πως ουν αν, εφη, εγω λιμον εμποιειν των παρ' εμοι δυναιμην; ει νη δι', εφη, πρωτον μεν τοις κεκορεσμενοις μητε προσφεροις μητε υπομιμνηισκοις, εως αν της πλησμονης παυσαμενοι παλιν δεωνται, επειτα τους δεομενους υπομιμνηισκοις ως κοσμιωτατηι τε ομιλιαι και τωι <μη> φαινεσθαι βουλομενη χαριζεσθαι και διαφευγουσα, εως αν ως μαλιστα δεηθωσι: τηνικαυτα γαρ πολυ διαφερει τα αυτα δωρα η πριν επιθυμησαι διδοναι. και η θεοδοτη, τι ουν ου συ μοι, εφη, ω σωκρατες, εγενου συνθηρατης των φιλων; εαν γε νη δι', εφη, πειθηις με συ. πως ουν αν, εφη, πεισαιμι σε; ζητησεις, εφη, τουτο αυτη και μηχανησει, εαν τι μου δεηι. εισιθι τοινυν, εφη, θαμινα. και ο σωκρατης επισκωπτων την αυτου απραγμοσυνην, αλλ', ω θεοδοτη, εφη, ου πανυ μοι ραιδιον εστι σχολασαι: και γαρ ιδια πραγματα πολλα και δημοσια παρεχει μοι ασχολιαν: εισι δε και φιλαι μοι, αι ουτε ημερας ουτε νυκτος αφ' αυτων εασουσι με απιεναι, φιλτρα τε μανθανουσαι παρ' εμου και επωιδας. επιστασαι γαρ, εφη, και ταυτα, ω σωκρατες; αλλα δια τι οιει, εφη, απολλοδωρον τε τονδε και αντισθενη ουδεποτε μου απολειπεσθαι; δια τι δε και κεβητα και σιμιαν θηβηθεν παραγιγνεσθαι; ευ ισθι οτι ταυτα ουκ ανευ πολλων φιλτρων τε και επωιδων και ιυγγων εστι. χρησον τοινυν μοι, εφη, την ιυγγα, ινα επι σοι πρωτον ελκω αυτην. αλλα μα δι', εφη, ουκ αυτος ελκεσθαι προς σε βουλομαι, αλλα σε προς εμε πορευεσθαι. αλλα πορευσομαι, εφη: μονον υποδεχου. αλλ' υποδεξομαι σε, εφη, αν μη τις φιλωτερα σου ενδον ηι. επιγενην δε των συνοντων τινα νεον τε οντα και το σωμα κακως εχοντα ιδων, ως ιδιωτικως, εφη, το σωμα εχεις, ω επιγενες. και ος, ιδιωτης γαρ, εφη, ειμι, ω σωκρατες. ουδεν γε μαλλον, εφη, των εν ολυμπιαι μελλοντων αγωνιζεσθαι: η δοκει σοι μικρος ειναι ο περι της ψυχης προς τους πολεμιους αγων, ον αθηναιοι θησουσιν, οταν τυχωσι; και μην ουκ ολιγοι μεν δια την του σωματος καχεξιαν αποθνηισκουσι τε εν τοις πολεμικοις κινδυνοις και αισχρως σωιζονται: πολλοι δε δι' αυτο τουτο ζωντες τε αλισκονται και αλοντες ητοι δουλευουσι τον λοιπον βιον, εαν ουτω τυχωσι, την χαλεπωτατην δουλειαν η εις τας αναγκας τας αλγεινοτατας εμπεσοντες και εκτεισαντες ενιοτε πλειω των υπαρχοντων αυτοις τον λοιπον βιον ενδεεις των αναγκαιων οντες και κακοπαθουντες διαζωσι: πολλοι δε δοξαν αισχραν κτωνται δια την του σωματος αδυναμιαν δοκουντες αποδειλιαν. η καταφρονεις των επιτιμιων της καχεξιας τουτων, και ραιδιως αν οιει φερειν τα τοιαυτα; και μην οιμαι γε πολλωι ραιω και ηδιω τουτων ειναι α δει υπομενειν τον επιμελομενον της του σωματος ευεξιας. η υγιεινοτερον τε και εις ταλλα χρησιμωτερον νομιζεις ειναι την καχεξιαν της ευεξιας, η των δια την ευεξιαν γιγνομενων καταφρονεις; και μην παντα γε ταναντια συμβαινει τοις ευ τα σωματα εχουσιν η τοις κακως. και γαρ υγιαινουσιν οι τα σωματα ευ εχοντες και ισχυουσι: και πολλοι μεν δια τουτο εκ των πολεμικων αγωνων σωιζονται τε ευσχημονως και τα δεινα παντα διαφευγουσι, πολλοι δε φιλοις τε βοηθουσι και την πατριδα ευεργετουσι και δια ταυτα χαριτος τε αξιουνται και δοξαν μεγαλην κτωνται και τιμων καλλιστων τυγχανουσι και δια ταυτα τον τε λοιπον βιον ηδιον και καλλιον δια ζωσι και τοις εαυτων παισι καλλιους αφορμας εις τον βιον καταλειπουσιν. ουτοι χρη, οτι ουκ ασκει δημοσιαι η πολις τα προς τον πολεμον, δια τουτο και ιδιαι αμελειν, αλλα μηδεν ηττον επιμελεισθαι. ευ γαρ ισθι οτι ουδε εν αλλωι ουδενι αγωνι ουδε εν πραξει ουδεμιαι μειον εξεις δια το βελτιον το σωμα παρεσκευασθαι: προς παντα γαρ οσα πραττουσιν ανθρωποι χρησιμον το σωμα εστιν: εν πασαις δε ταις του σωματος χρειαις πολυ διαφερει ως βελτιστα το σωμα εχειν: επει και εν ωι δοκει ελαχιστη σωματος χρεια ειναι, εν τωι διανοεισθαι, τις ουκ οιδεν οτι και εν τουτωι πολλοι μεγαλα σφαλλονται δια το μη υγιαινειν το σωμα; και ληθη δε και αθυμια και δυσκολια και μανια πολλακις πολλοις δια την του σωματος καχεξιαν εις την διανοιαν εμπιπτουσιν ουτως ωστε και τας επιστημας εκβαλλειν. τοις δε τα σωματα ευ εχουσι πολλη ασφαλεια και ουδεις κινδυνος δια γε την του σωματος καχεξιαν τοιουτον τι παθειν, εικος δε μαλλον προς τα εναντια των δια την καχεξιαν γιγνομενων [και] την ευεξιαν χρησιμον ειναι: καιτοι των γε τοις ειρημενοις εναντιων ενεκα τι ουκ αν τις νουν εχων υπομεινειεν; αισχρον δε και το δια την αμελειαν γηραναι, πριν ιδειν εαυτον ποιος αν καλλιστος και κρατιστος τωι σωματι γενοιτο: ταυτα δε ουκ εστιν ιδειν αμελουντα: ου γαρ εθελει αυτοματα γιγνεσθαι. οργιζομενου δε ποτε τινος, οτι προσειπων τινα χαιρειν ουκ αντιπροσερρηθη, γελοιον, εφη, το, ει μεν το σωμα κακιον εχοντι απηντησας τωι, μη αν οργιζεσθαι, οτι δε την ψυχην αγροικοτερως διακειμενωι περιετυχες, τουτο σε λυπει. αλλου δε λεγοντος οτι αηδως εσθιοι, ακουμενος, εφη, τουτου φαρμακον αγαθον διδασκει. ερομενου δε, ποιον; παυσασθαι εσθιοντα, εφη: και ηδιον τε και ευτελεστερον και υγιεινοτερον διαξειν παυσαμενον. αλλου δ' αυ λεγοντος οτι θερμον ειη παρ' εαυτωι το υδωρ ο πινοι, οταν αρ', εφη, βουληι θερμωι λουσασθαι, ετοιμον εσται σοι. αλλα ψυχρον, εφη, εστιν ωστε λουσασθαι. αρ' ουν, εφη, και οι οικεται σου αχθονται πινοντες τε αυτο και λουμενοι αυτωι; μα τον δι', εφη: αλλα και πολλακις τεθαυμακα ως ηδεως αυτωι προς αμφοτερα ταυτα χρωνται. ποτερον δε, εφη, το παρα σοι υδωρ θερμοτερον πιειν εστιν η το εν ασκληπιου; το εν ασκληπιου, εφη. ποτερον δε λουσασθαι ψυχροτερον το παρα σοι η το εν αμφιαραου; το εν αμφιαραου, εφη. ενθυμου ουν, εφη, οτι κινδυνευεις δυσαρεστοτερος ειναι των τε οικετων και των αρρωστουντων. κολασαντος δε τινος ισχυρως ακολουθον, ηρετο τι χαλεπαινοι τωι θεραποντι, οτι, εφη, οψοφαγιστατος τε ων βλακοτατος εστι και φιλαργυρωτατος ων αργοτατος. ηδη ποτε ουν επεσκεψω, ποτερος πλειονων πληγων δειται, συ η ο θεραπων; φοβουμενου δε τινος την εις ολυμπιαν οδον, τι, εφη, φοβηι την πορειαν; ου και οικοι σχεδον ολην την ημεραν περιπατεις; και εκεισε πορευομενος περιπατησας αριστησεις, περιπατησας δειπνησεις και αναπαυσηι. ουκ οισθα οτι, ει εκτειναις τους περιπατους, ους εν πεντε η εξ ημεραις περιπατεις, ραιδιως αν αθηνηθεν εις ολυμπιαν αφικοιο; χαριεστερον δε και προεξορμαν ημεραι μιαι μαλλον η υστεριζειν. το μεν γαρ αναγκαζεσθαι περαιτερω του μετριου μηκυνειν τας οδους χαλεπον, το δε μιαι ημεραι πλειους πορευθηναι πολλην ραιστωνην παρεχει. κρειττον ουν εν τηι ορμηι σπευδειν η εν τηι οδωι. αλλου δε λεγοντος ως παρεταθη μακραν οδον πορευθεις, ηρετο αυτον ει και φορτιον εφερε, μα δι' ουκ εγωγ', εφη, αλλα το ιματιον. μονος δ' επορευου, εφη, η και ακολουθος σοι ηκολουθει; ηκολουθει, εφη. ποτερον κενος, εφη, η φερων τι; φερων νη δι', εφη, τα τε στρωματα και ταλλα σκευη. και πως [τι], εφη, απηλλαχεν εκ της οδου; εμοι μεν δοκει, εφη, βελτιον εμου. τι ουν; εφη, ει το εκεινου φορτιον εδει σε φερειν, πως αν οιει διατεθηναι; κακως νη δι', εφη: μαλλον δε ουδ' αν εδυνηθην κομισαι. το ουν τοσουτωι ηττον του παιδος δυνασθαι πονειν πως ησκημενου δοκει σοι ανδρος ειναι; οποτε δε των συνιοντων επι δειπνον οι μεν μικρον οψον, οι δε πολυ φεροιεν, εκελευεν ο σωκρατης τον παιδα το μικρον η εις το κοινον τιθεναι η διανεμειν εκαστωι το μερος. οι ουν το πολυ φεροντες ηισχυνοντο <το> τε μη κοινωνειν του εις το κοινον τιθεμενου και το μη αντιτιθεναι το εαυτων: ετιθεσαν ουν και το εαυτων εις το κοινον. και επει ουδεν πλεον ειχον των μικρον φερομενων, επαυοντο πολλου οψωνουντες. καταμαθων δε ποτε των συνδειπνουντων τινα του μεν σιτου πεπαυμενον, το δε οψον αυτο καθ' αυτο εσθιοντα, λογου οντος περι ονοματων, εφ' οιωι εργωι εκαστον ειη, εχοιμεν αν, εφη, ω ανδρες, ειπειν, επι ποιωι ποτε εργωι ανθρωπος οψοφαγος καλειται; εσθιουσι μεν γαρ δη παντες επι τωι σιτωι οψον, οταν παρηι: αλλ' ουκ οιμαι πω επι τουτωι γε οψοφαγοι καλουνται. ου γαρ ουν, εφη τις των παροντων. τι γαρ; εφη, εαν τις ανευ του σιτου το οψον αυτο εσθιηι, μη ασκησεως, αλλ' ηδονης ενεκα, ποτερον οψοφαγος ειναι δοκει η ου; σχοληι γ' αν, εφη, αλλος τις οψοφαγος ειη. και τις αλλος των παροντων, ο δε μικρωι σιτωι, εφη, πολυ οψον επεσθιων; εμοι μεν, εφη ο σωκρατης, και ουτος δοκει δικαιως αν οψοφαγος καλεισθαι: και οταν γε οι αλλοι ανθρωποι τοις θεοις ευχωνται πολυκαρπιαν, εικοτως αν ουτος πολυοψιαν ευχοιτο. ταυτα δε του σωκρατους ειποντος, νομισας ο νεανισκος εις αυτον ειρησθαι τα λεχθεντα το μεν οψον ουκ επαυσατο εσθιων, αρτον δε προσελαβε. και ο σωκρατης καταμαθων, παρατηρειτ', εφη, τουτον οι πλησιον, οποτερα τωι σιτωι οψωι η τωι οψωι σιτωι χρησεται. αλλον δε ποτε των συνδειπνων ιδων επι τωι ενι ψωμωι πλειονων οψων γευομενον, αρα γενοιτ' αν, εφη, πολυτελεστερα οψοποιια η μαλλον τα οψα λυμαινομενη, η ην οψοποιειται ο αμα πολλα εσθιων και αμα παντοδαπα ηδυσματα εις το στομα λαμβανων; πλειω μεν γε των οψοποιων συμμιγνυων πολυτελεστερα ποιει: α δε εκεινοι μη συμμιγνυουσιν, ως ουχ αρμοττοντα, ο συμμιγνυων, ειπερ εκεινοι ορθως ποιουσιν, αμαρτανει τε και καταλυει την τεχνην αυτων. καιτοι πως ου γελοιον εστι παρασκευαζεσθαι μεν οψοποιους τους αριστα επισταμενους, αυτον δε μηδ' αντιποιουμενον της τεχνης ταυτης τα υπ' εκεινων ποιουμενα μετατιθεναι; και αλλο δε τι προσγιγνεται τωι αμα πολλα εσθιειν εθισθεντι: μη παροντων γαρ πολλων μειονεκτειν αν τι δοκοιη ποθων το συνηθες: ο δε συνεθισθεις τον ενα ψωμον ενι οψωι προπεμπειν, οτε μη παρειη πολλα, δυναιτ' αν αλυπως τωι ενι χρησθαι. ελεγε δε και ως το ευωχεισθαι εν τηι αθηναιων γλωττηι εσθιειν καλοιτο: το δε ευ προσκεισθαι εφη επι τωι ταυτα εσθιειν, α μητε την ψυχην μητε το σωμα λυποιη μηδε δυσευρετα ειη: ωστε και το ευωχεισθαι τοις κοσμιως διαιτωμενοις ανετιθει. {απομνημονευματων δ} ουτω δε σωκρατης ην εν παντι πραγματι και παντα τροπον ωφελιμος, ωστε τωι σκοπουμενωι τουτο και [ει] μετριως αισθανομενωι φανερον ειναι οτι ουδεν ωφελιμωτερον ην του σωκρατει συνειναι και μετ' εκεινου διατριβειν οπουουν και εν οτωιουν πραγματι: επει και το εκεινου μεμνησθαι μη παροντος ου μικρα ωφελει τους ειωθοτας τε αυτωι συνειναι και αποδεχομενους εκεινον. και γαρ παιζων ουδεν ηττον η σπουδαζων ελυσιτελει τοις συνδιατριβουσι. πολλακις γαρ εφη μεν αν τινος εραν, φανερος δ' ην ου των τα σωματα προς ωραν, αλλα των τας ψυχας προς αρετην ευ πεφυκοτων εφιεμενος. ετεκμαιρετο δε τας αγαθας φυσεις εκ του ταχυ τε μανθανειν οις προσεχοιεν και μνημονευειν α [αν] μαθοιεν και επιθυμειν των μαθηματων παντων δι' ων εστιν οικον τε καλως οικειν και πολιν και το ολον ανθρωποις τε και τοις ανθρωπινοις πραγμασιν ευ χρησθαι: τους γαρ τοιουτους ηγειτο παιδευθεντας ουκ αν μονον αυτους τε ευδαιμονας ειναι και τους εαυτων οικους καλως οικειν, αλλα και αλλους ανθρωπους και πολεις δυνασθαι ευδαιμονας ποιειν. ου τον αυτον δε τροπον επι παντας ηιει, αλλα τους μεν οιομενους φυσει αγαθους ειναι, μαθησεως δε καταφρονουντας εδιδασκεν οτι αι αρισται δοκουσαι ειναι φυσεις μαλιστα παιδειας δεονται, επιδεικνυων των τε ιππων τους ευφυεστατους, θυμοειδεις τε και σφοδρους οντας, ει μεν εκ νεων δαμασθειεν, ευχρηστοτατους και αριστους γιγνομενους, ει δε αδαμαστοι γενοιντο, δυσκαθεκτοτατους και φαυλοτατους: και των κυνων των ευφυεστατων, φιλοπονων τε ουσων και επιθετικων τοις θηριοις, τας μεν καλως αχθεισας αριστας γιγνεσθαι προς τας θηρας και χρησιμωτατας, αναγωγους δε γιγνομενας ματαιους τε και μανιωδεις και δυσπειθεστατας. ομοιως δε και των ανθρωπων τους ευφυεστατους, ερρωμενεστατους τε ταις ψυχαις οντας και εξεργαστικωτατους ων αν εγχειρωσι, παιδευθεντας μεν και μαθοντας α δει πραττειν, αριστους τε και ωφελιμωτατους γιγνεσθαι: πλειστα γαρ και μεγιστα αγαθα εργαζεσθαι: απαιδευτους δε και αμαθεις γενομενους κακιστους τε και βλαβερωτατους γιγνεσθαι: κρινειν γαρ ουκ επισταμενους α δει πραττειν, πολλακις πονηροις επιχειρειν πραγμασι, μεγαλειους δε και σφοδρους οντας δυσκαθεκτους τε και δυσαποτρεπτους ειναι, δι' ο πλειστα και μεγιστα κακα εργαζεσθαι. τους δ' επι πλουτωι μεγα φρονουντας και νομιζοντας ουδεν προσδεισθαι παιδειας, εξαρκεσειν δε σφισι τον πλουτον οιομενους προς το διαπραττεσθαι τε ο τι αν βουλωνται και τιμασθαι υπο των ανθρωπων εφρενου λεγων οτι μωρος μεν ειη, ει τις οιεται μη μαθων τα τε ωφελιμα και τα βλαβερα των πραγματων διαγνωσεσθαι, μωρος δ', ει τις μη διαγιγνωσκων μεν ταυτα, δια δε τον πλουτον ο τι αν βουληται ποριζομενος οιεται δυνησεσθαι τα συμφεροντα πραττειν, ηλιθιος δ', ει τις μη δυναμενος τα συμφεροντα πραττειν ευ τε πραττειν οιεται και τα προς τον βιον αυτωι [η] καλως η ικανως παρεσκευασθαι, ηλιθιος δε και ει τις οιεται δια τον πλουτον, μηδεν επισταμενος, δοξειν τι αγαθος ειναι η, μηδεν αγαθος ειναι δοκων, ευδοκιμησειν. τοις δε νομιζουσι παιδειας τε της αριστης τετυχηκεναι και μεγα φρονουσιν επι σοφιαι ως προσεφερετο νυν διηγησομαι. καταμαθων γαρ ευθυδημον τον καλον γραμματα πολλα συνειλεγμενον ποιητων τε και σοφιστων των ευδοκιμωτατων και εκ τουτων ηδη τε νομιζοντα διαφερειν των ηλικιωτων εν σοφιαι και μεγαλας ελπιδας εχοντα παντων διοισειν τωι δυνασθαι λεγειν τε και πραττειν, πρωτον μεν, αισθανομενος αυτον δια νεοτητα ουπω εις την αγοραν εισιοντα, ει δε τι βουλοιτο διαπραξασθαι, καθιζοντα εις ηνιοποιειον τι των εγγυς της αγορας, εις τουτο και αυτος ηιει των μεθ' εαυτου τινας εχων. και πρωτον μεν πυνθανομενου τινος ποτερον θεμιστοκλης δια συνουσιαν τινος των σοφων η φυσει τοσουτον διηνεγκε των πολιτων, ωστε προς εκεινον αποβλεπειν την πολιν, οποτε σπουδαιου ανδρος δεηθειη, ο σωκρατης βουλομενος κινειν τον ευθυδημον ευηθες εφη ειναι το οιεσθαι τας μεν ολιγου αξιας τεχνας μη γιγνεσθαι σπουδαιους ανευ διδασκαλων ικανων, το δε προεσταναι πολεως, παντων εργων μεγιστον ον, απο ταυτοματου παραγιγνεσθαι τοις ανθρωποις. παλιν δε ποτε παροντος του ευθυδημου, ορων αυτον αποχωρουντα της συνεδριας και φυλαττομενον μη δοξηι τον σωκρατην θαυμαζειν επι σοφιαι, οτι μεν, εφη, ω ανδρες, ευθυδημος ουτοσι εν ηλικιαι γενομενος, της πολεως λογον περι τινος προτιθεισης, ουκ αφεξεται του συμβουλευειν, ευδηλον εξ ων επιτηδευει: δοκει δε μοι καλον προοιμιον των δημηγοριων παρασκευασασθαι φυλαττομενος μη δοξηι μανθανειν τι παρα του. δηλον γαρ οτι λεγειν αρχομενος ωδε προοιμιασεται: ‘παρ' ουδενος μεν πωποτε, ω ανδρες αθηναιοι, ουδεν εμαθον, ουδ' ακουων τινας ειναι λεγειν τε και πραττειν ικανους εζητησα τουτοις εντυχειν, ουδ' επεμεληθην του διδασκαλον τινα μοι γενεσθαι των επισταμενων, αλλα και ταναντια: διατετελεκα γαρ φευγων ου μονον το μανθανειν τι παρα τινος, αλλα και το δοξαι. ομως δε ο τι αν απο ταυτοματου επιηι μοι συμβουλευσω υμιν.’ αρμοσειε δ' αν ουτω προοιμιαζεσθαι και τοις βουλομενοις παρα της πολεως ιατρικον εργον λαβειν: επιτηδειον γ' αν αυτοις ειη του λογου αρχεσθαι εντευθεν: ‘παρ' ουδενος μεν πωποτε, ω ανδρες αθηναιοι, την ιατρικην τεχνην εμαθον, ουδ' εζητησα διδασκαλον εμαυτωι γενεσθαι των ιατρων ουδενα: διατετελεκα γαρ φυλαττομενος ου μονον το μαθειν τι παρα των ιατρων, αλλα και το δοξαι μεμαθηκεναι την τεχνην ταυτην. ομως δε μοι το ιατρικον εργον δοτε: πειρασομαι γαρ εν υμιν αποκινδυνευων μανθανειν.’ παντες ουν οι παροντες εγελασαν επι τωι προοιμιωι. επει δε φανερος ην ο ευθυδημος ηδη μεν οις ο σωκρατης λεγοι προσεχων, ετι δε φυλαττομενος αυτος τι φθεγγεσθαι και νομιζων τηι σιωπηι σωφροσυνης δοξαν περιβαλλεσθαι, τοτε ο σωκρατης βουλομενος αυτον παυσαι τουτου, θαυμαστον γαρ, εφη, τι ποτε οι βουλομενοι κιθαριζειν η αυλειν η ιππευειν η αλλο τι των τοιουτων ικανοι γενεσθαι πειρωνται ως συνεχεστατα ποιειν ο τι αν βουλωνται δυνατοι γενεσθαι, και ου καθ' εαυτους, αλλα παρα τοις αριστοις δοκουσιν ειναι, παντα ποιουντες και υπομενοντες ενεκα του μηδεν ανευ της εκεινων γνωμης ποιειν, ως ουκ αν αλλως αξιολογοι γενομενοι: των δε βουλομενων δυνατων γενεσθαι λεγειν τε και πραττειν τα πολιτικα νομιζουσι τινες ανευ παρασκευης και επιμελειας αυτοματοι εξαιφνης δυνατοι ταυτα ποιειν εσεσθαι. καιτοι γε τοσουτωι ταυτα εκεινων δυσκατεργαστοτερα φαινεται, οσωιπερ πλειονων περι ταυτα πραγματευομενων ελαττους οι κατεργα ζομενοι γιγνονται. δηλον ουν οτι και επιμελειας δεονται πλειονος και ισχυροτερας οι τουτων εφιεμενοι η οι εκεινων. κατ' αρχας μεν ουν ακουοντος ευθυδημου τοιουτους λογους ελεγε σωκρατης: ως δ' ηισθετο αυτον ετοιμοτερον υπομενοντα, οτε διαλεγοιτο, και προθυμοτερον ακουοντα, μονος ηλθεν εις το ηνιοποιειον, παρακαθεζομενου δ' αυτωι του ευθυδημου, ειπε μοι, εφη, ω ευθυδημε, τωι οντι, ωσπερ εγω ακουω, πολλα γραμματα συνηχας των λεγομενων σοφων ανδρων γεγονεναι; και ο ευθυδημος, νη τον δι', εφη, ω σωκρατες: και ετι γε συναγω, εως αν κτησωμαι ως αν δυνωμαι πλειστα. νη την ηραν, εφη ο σωκρατης, αγαμαι γε σου, διοτι ουκ αργυριου και χρυσιου προειλου θησαυρους κεκτησθαι μαλλον η σοφιας: δηλον γαρ οτι νομιζεις αργυριον και χρυσιον ουδεν βελτιους ποιειν τους ανθρωπους, τας δε των σοφων ανδρων γνωμας αρετηι πλουτιζειν τους κεκτημενους. και ο ευθυδημος εχαιρεν ακουων ταυτα, νομιζων δοκειν τωι σωκρατει ορθως μετιεναι την σοφιαν. ο δε καταμαθων αυτον ησθεντα τωι επαινωι τουτωι, τι δε δη βουλομενος αγαθος γενεσθαι, εφη, ω ευθυδημε, συλλεγεις τα γραμματα; επει δε διεσιωπησεν ο ευθυδημος σκοπων ο τι αποκριναιτο, παλιν ο σωκρατης, αρα μη ιατρος; εφη: πολλα γαρ και ιατρων εστι συγγραμματα. και ο ευθυδημος, μα δι', εφη, ουκ εγωγε. αλλα μη αρχιτεκτων βουλει γενεσθαι; γνωμονικου γαρ ανδρος και τουτο δει. ουκουν εγωγ', εφη. αλλα μη γεωμετρης επιθυμεις, εφη, γενεσθαι αγαθος, ωσπερ ο θεοδωρος; ουδε γεωμετρης, εφη. αλλα μη αστρολογος, εφη, βουλει γενεσθαι; ως δε και τουτο ηρνειτο, αλλα μη ραψωιδος; εφη: και γαρ τα ομηρου σε φασιν επη παντα κεκτησθαι. μα δι' ουκ εγωγ', εφη: τους γαρ τοι ραψωιδους οιδα τα μεν επη ακριβουντας, αυτους δε πανυ ηλιθιους οντας. και ο σωκρατης εφη: ου δηπου, ω ευθυδημε, ταυτης της αρετης εφιεσαι, δι' ην ανθρωποι πολιτικοι γιγνονται και οικονομικοι και αρχειν ικανοι και ωφελιμοι τοις τε αλλοις ανθρωποις και εαυτοις; και ο ευθυδημος, σφοδρα γ', εφη, ω σωκρατες, ταυτης της αρετης δεομαι. νη δι', εφη ο σωκρατης, της καλλιστης αρετης και μεγιστης εφιεσαι τεχνης: εστι γαρ των βασιλεων αυτη και καλειται βασιλικη. αταρ, εφη, κατανενοηκας, ει οιον τε εστι μη οντα δικαιον αγαθον ταυτα γενεσθαι; και μαλα, εφη: και ουχ οιον τε γε ανευ δικαιοσυνης αγαθον πολιτην γενεσθαι. τι ουν; εφη, συ δη τουτο κατειργασαι; οιμαι γ', εφη, ω σωκρατες, ουδενος αν ηττον φανηναι δικαιος. αρ' ουν, εφη, των δικαιων εστιν εργα ωσπερ των τεκτονων; εστι μεντοι, εφη. αρ' ουν, εφη, ωσπερ οι τεκτονες εχουσι τα εαυτων εργα επιδειξαι, ουτως οι δικαιοι τα αυτων εχοιεν αν εξηγησασθαι; μη ουν, εφη ο ευθυδημος, ου δυναμαι εγω τα της δικαιοσυνης εργα εξηγησασθαι; και νη δι' εγωγε τα της αδικιας: επει ουκ ολιγα εστι καθ' εκαστην ημεραν τοιαυτα οραν τε και ακουειν. βουλει ουν, εφη ο σωκρατης, γραψωμεν ενταυθοι μεν δελτα, ενταυθοι δε αλφα, ειτα ο τι μεν αν δοκηι ημιν της δικαιοσυνης εργον ειναι, προς το δελτα τιθωμεν, ο τι δ' αν της αδικιας, προς το αλφα; ει τι σοι δοκει, εφη, προσδειν τουτων, ποιει ταυτα. και ο σωκρατης γραψας ωσπερ ειπεν, ουκουν, εφη, εστιν εν ανθρωποις ψευδεσθαι; εστι μεντοι, εφη. ποτερωσε ουν, εφη, θωμεν τουτο; δηλον, εφη, οτι προς την αδικιαν. ουκουν, εφη, και εξαπαταν εστι; και μαλα, εφη. τουτο ουν ποτερωσε θωμεν; και τουτο δηλον οτι, εφη, προς την αδικιαν. τι δε το κακουργειν; και τουτο, εφη. το δε ανδραποδιζεσθαι; και τουτο. προς δε τηι δικαιοσυνηι ουδεν ημιν τουτων κεισεται, ω ευθυδημε; δεινον γαρ αν ειη, εφη. τι δ'; εαν τις στρατηγος αιρεθεις αδικον τε και εχθραν πολιν εξανδραποδισηται, φησομεν τουτον αδικειν; ου δητα, εφη. δικαια δε ποιειν ου φησομεν; και μαλα. τι δ'; εαν εξαπαται πολεμων αυτοις; δικαιον, εφη, και τουτο. εαν δε κλεπτηι τε και αρπαζηι τα τουτων, ου δικαια ποιησει; και μαλα, εφη: αλλ' εγω σε το πρωτον υπελαμβανον προς τους φιλους μονον ταυτα ερωταν. ουκουν, εφη, οσα προς τηι αδικιαι εθηκαμεν, ταυτα και προς τηι δικαιοσυνηι θετεον αν ειη; εοικεν, εφη. βουλει ουν, εφη, ταυτα ουτω θεντες διορισωμεθα παλιν προς μεν τους πολεμιους δικαιον ειναι τα τοιαυτα ποιειν, προς δε τους φιλους αδικον, αλλα δειν προς γε τουτους ως απλουστατον ειναι; πανυ μεν ουν, εφη ο ευθυδημος. τι ουν; εφη ο σωκρατης, εαν τις στρατηγος ορων αθυμως εχον το στρατευμα ψευσαμενος φησηι συμμαχους προσιεναι και τωι ψευδει τουτωι παυσηι της αθυμιας τους στρατιωτας, ποτερωθι την απατην ταυτην θησομεν; δοκει μοι, εφη, προς την δικαιοσυνην. εαν δε τις υιον εαυτου δεομενον φαρμακειας και μη προσιεμενον φαρμακον εξαπατησας ως σιτιον το φαρμακον δωι και τωι ψευδει χρησαμενος ουτως υγια ποιησηι, ταυτην αυ την απατην ποι θετεον; δοκει μοι, εφη, και ταυτην εις το αυτο. τι δ'; εαν τις, εν αθυμιαι οντος φιλου, δεισας μη διαχρησηται εαυτον, κλεψηι η αρπασηι η ξιφος η αλλο τι τοιουτον, τουτο αυ ποτερωσε θετεον; και τουτο νη δι', εφη, προς την δικαιοσυνην. λεγεις, εφη, συ ουδε προς τους φιλους απαντα δειν απλοιζεσθαι; μα δι' ου δητα, εφη: αλλα μετατιθεμαι τα ειρημενα, ειπερ εξεστι. δει γε τοι, εφη ο σωκρατης, εξειναι πολυ μαλλον η μη ορθως τιθεναι. των δε δη τους φιλους εξαπατωντων επι βλαβηι, ινα μηδε τουτο παραλιπωμεν ασκεπτον, ποτερος αδικωτερος εστιν, ο εκων η ο ακων; αλλ', ω σωκρατες, ουκετι μεν εγωγε πιστευω οις αποκρινομαι: και γαρ τα προσθεν παντα νυν αλλως εχειν δοκει μοι, η ως εγω τοτε ωιμην: ομως δε ειρησθω μοι αδικωτερον ειναι τον εκοντα ψευδομενον του ακοντος. δοκει δε σοι μαθησις και επιστημη του δικαιου ειναι ωσπερ των γραμματων; εμοιγε. ποτερον δε γραμματικωτερον κρινεις, ος αν εκων μη ορθως γραφηι και αναγιγνωσκηι η ος αν ακων; ος αν εκων, εγωγε: δυναιτο γαρ αν, οποτε βουλοιτο, και ορθως αυτα ποιειν. ουκουν ο μεν εκων μη ορθως γραφων γραμματικος αν ειη, ο δε ακων αγραμματος; πως γαρ ου; τα δικαια δε ποτερον ο εκων ψευδομενος και εξαπατων οιδεν η ο ακων; δηλον οτι ο εκων. ουκουν γραμματικωτερον μεν τον επισταμενον γραμματα του μη επισταμενου φηις ειναι; ναι. δικαιοτερον δε τον επισταμενον τα δικαια του μη επισταμενου; φαινομαι: δοκω δε μοι και ταυτα ουκ οιδ' οπως λεγειν. τι δε δη, ος αν βουλομενος ταληθη λεγειν μηδεποτε τα αυτα περι των αυτων λεγηι, αλλ' οδον τε φραζων την αυτην τοτε μεν προς εω, τοτε δε προς εσπεραν φραζηι, και λογισμον αποφαινομενος τον αυτον τοτε μεν πλειω, τοτε δ' ελαττω αποφαινηται, τι σοι δοκει ο τοιουτος; δηλος νη δι' ειναι οτι α ωιετο ειδεναι ουκ οιδεν. οισθα δε τινας ανδραποδωδεις καλουμενους; εγωγε. ποτερον δια σοφιαν η δι' αμαθιαν; δηλον οτι δι' αμαθιαν. αρ' ουν δια την του χαλκευειν αμαθιαν του ονοματος τουτου τυγχανουσιν; ου δητα. αλλ' αρα δια την του τεκταινεσθαι; ουδε δια ταυτην. αλλα δια την του σκυτευειν; ουδε δι' εν τουτων, εφη, αλλα και τουναντιον: οι γαρ πλειστοι των γε τα τοιαυτα επισταμενων ανδραποδωδεις εισιν. αρ' ουν των τα καλα και αγαθα και δικαια μη ειδοτων το ονομα τουτ' εστιν; εμοιγε δοκει, εφη. ουκουν δει παντι τροπωι διατειναμενους φευγειν οπως μη ανδραποδα ωμεν. αλλα νη τους θεους, εφη, ω σωκρατες, πανυ ωιμην φιλοσοφειν φιλοσοφιαν δι' ης αν μαλιστα ενομιζον παιδευθηναι τα προσηκοντα ανδρι καλοκαγαθιας ορεγομενωι: νυν δε πως οιει με αθυμως εχειν, ορωντα εμαυτον δια μεν τα προπεπονημενα ουδε το ερωτωμενον αποκρινεσθαι δυναμενον υπερ ων μαλιστα χρη ειδεναι, αλλην δε οδον ουδεμιαν εχοντα ην αν πορευομενος βελτιων γενοιμην; και ο σωκρατης, ειπε μοι, εφη, ω ευθυδημε: εις δελφους δε ηδη πωποτε αφικου; και δις γε νη δι', εφη. κατεμαθες ουν προς τωι ναωι που γεγραμμενον το γνωθι σαυτον; εγωγε. ποτερον ουν ουδεν σοι του γραμματος εμελησεν η προσεσχες τε και επεχειρησας σαυτον επισκοπειν οστις ειης; μα δι' ου δητα, εφη: και γαρ δη πανυ τουτο γε ωιμην ειδεναι: σχοληι γαρ αν αλλο τι ηιδειν, ει γε μηδ' εμαυτον εγιγνωσκον. ποτερα δε σοι δοκει γιγνωσκειν εαυτον, οστις τουνομα το εαυτου μονον οιδεν, η οστις, ωσπερ οι τους ιππους ωνουμενοι ου προτερον οιονται γιγνωσκειν ον αν βουλωνται γνωναι, πριν αν επισκεψωνται ποτερον ευπειθης εστιν η δυσπειθης, και ποτερον ισχυρος η ασθενης, και ποτερον ταχυς η βραδυς, και ταλλα τα προς την του ιππου χρειαν επιτηδεια τε και ανεπιτηδεια οπως εχει, ουτως εαυτον επισκεψαμενος, οποιος εστι προς την ανθρωπινην χρειαν, εγνωκε την αυτου δυναμιν; ουτως εμοιγε δοκει, εφη, ο μη ειδως την αυτου δυναμιν αγνοειν εαυτον. εκεινο δε ου φανερον, εφη, οτι δια μεν το ειδεναι εαυτους πλειστα αγαθα πασχουσιν ανθρωποι, δια δε το εψευσθαι εαυτων πλειστα κακα; οι μεν γαρ ειδοτες εαυτους τα τε επιτηδεια εαυτοις ισασι και διαγιγνωσκουσιν α τε δυνανται και α μη: και α μεν επιστανται πραττοντες ποριζονται τε ων δεονται και ευ πραττουσιν, ων δε μη επιστανται απεχομενοι αναμαρτητοι γιγνονται και διαφευγουσι το κακως πραττειν: δια τουτο δε και τους αλλους ανθρωπους δυναμενοι δοκιμαζειν και δια της των αλλων χρειας τα τε αγαθα ποριζονται και τα κακα φυλαττονται. οι δε μη ειδοτες, αλλα διεψευσμενοι της εαυτων δυναμεως, προς τε τους αλλους ανθρωπους και ταλλα ανθρωπινα πραγματα ομοιως διακεινται, και ουτε ων δεονται ισασιν ουτε ο τι πραττουσιν ουτε οις χρωνται, αλλα παντων τουτων διαμαρτανοντες των τε αγαθων αποτυγχανουσι και τοις κακοις περιπιπτουσι. και οι μεν ειδοτες ο τι ποιουσιν, επιτυγχανοντες ων πραττουσιν, ευδοξοι τε και τιμιοι γιγνονται: και οι τε ομοιοι τουτοις ηδεως χρωνται, οι τε αποτυγχανοντες των πραγματων επιθυμουσι τουτους υπερ αυτων βουλευεσθαι, και προιστασθαι γε αυτων τουτους, και τας ελπιδας των αγαθων εν τουτοις εχουσι, και δια παντα ταυτα παντων μαλιστα τουτους αγαπωσιν. οι δε μη ειδοτες ο τι ποιουσι, κακως τε αιρουμενοι και οις αν επιχειρησωσιν αποτυγχανοντες, ου μονον εν αυτοις τουτοις ζημιουνται τε και κολαζονται, αλλα και αδοξουσι δια ταυτα και καταγελαστοι γιγνονται και καταφρονουμενοι και ατιμαζομενοι ζωσιν. οραις δε και των πολεων οτι οσαι αν αγνοησασαι την εαυτων δυναμιν κρειττοσι πολεμησωσιν, αι μεν αναστατοι γιγνονται, αι δ' εξ ελευθερων δουλαι. και ο ευθυδημος, ως πανυ μοι δοκουν, εφη, ω σωκρατες, περι πολλου ποιητεον ειναι το εαυτον γιγνωσκειν, ουτως ισθι: οποθεν δε χρη αρξασθαι επισκοπειν εαυτον, τουτο προς σε αποβλεπω ει μοι εθελησαις αν εξηγησασθαι. ουκουν, εφη ο σωκρατης, τα μεν αγαθα και τα κακα οποια εστι παντως που γιγνωσκεις; νη δι', εφη, ει γαρ μηδε ταυτα οιδα, και των ανδραποδων φαυλοτερος αν ειην. ιθι δη, εφη, και εμοι εξηγησαι αυτα. αλλ' ου χαλεπον, εφη: πρωτον μεν γαρ αυτο το υγιαινειν αγαθον ειναι νομιζω, το δε νοσειν κακον: επειτα και τα αιτια εκατερου αυτων και ποτα και βρωτα και επιτηδευματα τα μεν προς το υγιαινειν φεροντα αγαθα, τα δε προς το νοσειν κακα. ουκουν, εφη, και το υγιαινειν και το νοσειν, οταν μεν αγαθου τινος αιτια γιγνηται, αγαθα αν ειη, οταν δε κακου, κακα. ποτε δ' αν, εφη, το μεν υγιαινειν κακου αιτιον γενοιτο, το δε νοσειν αγαθου; οταν νη δι', εφη, στρατειας τε αισχρας και ναυτιλιας βλαβερας και αλλων πολλων τοιουτων οι μεν δια ρωμην μετασχοντες απολωνται, οι δε δι' ασθενειαν απολειφθεντες σωθωσιν. αληθη λεγεις: αλλ' οραις, εφη, οτι και των ωφελιμων οι μεν δια ρωμην μετεχουσιν, οι δε δι' ασθενειαν απολειπονται. ταυτα ουν, εφη, ποτε μεν ωφελουντα, ποτε δε βλαπτοντα, μαλλον αγαθα η κακα εστιν; ουδεν μα δια φαινεται κατα γε τουτον τον λογον. αλλ' η γε τοι σοφια, ω σωκρατες, αναμφισβητητως αγαθον εστι: ποιον γαρ αν τις πραγμα ου βελτιον πραττοι σοφος ων η αμαθης; τι δε; τον δαιδαλον, εφη, ουκ ακηκοας οτι ληφθεις υπο μινω δια την σοφιαν ηναγκαζετο εκεινωι δουλευειν και της τε πατριδος αμα και της ελευθεριας εστερηθη και επιχειρων αποδιδρασκειν μετα του υιου τον τε παιδα απωλεσε και αυτος ουκ εδυνηθη σωθηναι, αλλ' απενεχθεις εις τους βαρβαρους παλιν εκει εδουλευε; λεγεται νη δι', εφη, ταυτα. τα δε παλαμηδους ουκ ακηκοας παθη; τουτον γαρ δη παντες υμνουσιν ως δια σοφιαν φθονηθεις υπο του οδυσσεως απολλυται. λεγεται και ταυτα, εφη. αλλους δε ποσους οιει δια σοφιαν ανασπαστους προς βασιλεα γεγονεναι και εκει δουλευειν; κινδυνευει, εφη, ω σωκρατες, αναμφιλογωτατον αγαθον ειναι το ευδαιμονειν. ει γε μη τις αυτο, εφη, ω ευθυδημε, εξ αμφιλογων αγαθων συντιθειη. τι δ' αν, εφη, των ευδαιμονικων αμφιλογον ειη; ουδεν, εφη, ει γε μη προσθησομεν αυτωι καλλος η ισχυν η πλουτον η δοξαν η και τι αλλο των τοιουτων. αλλα νη δια προσθησομεν, εφη: πως γαρ αν τις ανευ τουτων ευδαιμονοιη; νη δι', εφη, προσθησομεν αρα, εξ ων πολλα και χαλεπα συμβαινει τοις ανθρωποις: πολλοι μεν γαρ δια το καλλος υπο των επι τοις ωραιοις παρακεκινηκοτων διαφθειρονται, πολλοι δε δια την ισχυν μειζοσιν εργοις επιχειρουντες ου μικροις κακοις περιπιπτουσι, πολλοι δε δια τον πλουτον διαθρυπτομενοι τε και επιβουλευομενοι απολλυνται, πολλοι δε δια δοξαν και πολιτικην δυναμιν μεγαλα κακα πεπονθασιν. αλλα μην, εφη, ει γε μηδε το ευδαιμονειν επαινων ορθως λεγω, ομολογω μηδ' ο τι προς τους θεους ευχεσθαι χρη ειδεναι. αλλα ταυτα μεν, εφη ο σωκρατης, ισως δια το σφοδρα πιστευειν ειδεναι ουδ' εσκεψαι: επει δε πολεως δημοκρατουμενης παρασκευαζηι προεσταναι, δηλον οτι δημοκρατιαν γε οισθα τι εστι. παντως δηπου, εφη. δοκει ουν σοι δυνατον ειναι δημοκρατιαν ειδεναι μη ειδοτα δημον; μα δι' ουκ εμοιγε. και δημον αρ' οισθα τι εστιν; οιμαι εγωγε. και τι νομιζεις δημον ειναι; τους πενητας των πολιτων εγωγε. και τους πενητας αρα οισθα; πως γαρ ου; αρ' ουν και τους πλουσιους οισθα; ουδεν γε ηττον η και τους πενητας. ποιους δε πενητας και ποιους πλουσιους καλεις; τους μεν, οιμαι, μη ικανα εχοντας εις α δει τελειν πενητας, τους δε πλειω των ικανων πλουσιους. καταμεμαθηκας ουν οτι ενιοις μεν πανυ ολιγα εχουσιν ου μονον αρκει ταυτα, αλλα και περιποιουνται απ' αυτων, ενιοις δε πανυ πολλα ουχ ικανα εστι; και νη δι', εφη ο ευθυδημος, ορθως γαρ με αναμιμνηισκεις, οιδα [γαρ] και τυραννους τινας, οι δι' ενδειαν ωσπερ οι απορωτατοι αναγκαζονται αδικειν. ουκουν, εφη ο σωκρατης, ει γε ταυτα ουτως εχει, τους μεν τυραννους εις τον δημον θησομεν, τους δε ολιγα κεκτημενους, εαν οικονομικοι ωσιν, εις τους πλουσιους. και ο ευθυδημος εφη: αναγκαζει με και ταυτα ομολογειν δηλον οτι η εμη φαυλοτης: και φροντιζω μη κρατιστον ηι μοι σιγαν: κινδυνευω γαρ απλως ουδεν ειδεναι. και πανυ αθυμως εχων απηλθε και καταφρονησας εαυτου και νομισας τωι οντι ανδραποδον ειναι. πολλοι μεν ουν των ουτω διατεθεντων υπο σωκρατους ουκετι αυτωι προσηισαν, ους και βλακοτερους ενομιζεν: ο δε ευθυδημος υπελαβεν ουκ αν αλλως ανηρ αξιολογος γενεσθαι, ει μη οτι μαλιστα σωκρατει συνειη: και ουκ απελειπετο ετι αυτου, ει μη τι αναγκαιον ειη: ενια δε και εμιμειτο ων εκεινος επετηδευεν. ο δ', ως εγνω αυτον ουτως εχοντα, ηκιστα μεν διεταραττεν, απλουστατα δε και σαφεστατα εξηγειτο α τε ενομιζεν ειδεναι δειν και επιτηδευειν κρατιστα ειναι. το μεν ουν λεκτικους και πρακτικους και μηχανικους γιγνεσθαι τους συνοντας ουκ εσπευδεν, αλλα προτερον τουτων ωιετο χρηναι σωφροσυνην αυτοις εγγενεσθαι. τους γαρ ανευ του σωφρονειν ταυτα δυναμενους αδικωτερους τε και δυνατωτερους κακουργειν ενομιζεν ειναι. πρωτον μεν δη περι θεους επειρατο σωφρονας ποιειν τους συνοντας. αλλοι μεν ουν αυτωι προς αλλους ουτως ομιλουντι παραγενομενοι διηγουντο: εγω δε, οτε προς ευθυδημον τοιαδε διελεγετο, παρεγενομην. ειπε μοι, εφη, ω ευθυδημε, ηδη ποτε σοι επηλθεν ενθυμηθηναι ως επιμελως οι θεοι ων οι ανθρωποι δεονται κατεσκευακασι; και ος, μα τον δι', εφη, ουκ εμοιγε. αλλ' οισθα γ', εφη, οτι πρωτον μεν φωτος δεομεθα, ο ημιν οι θεοι παρεχουσι; νη δι', εφη, ο γ' ει μη ειχομεν, ομοιοι τοις τυφλοις αν ημεν ενεκα γε των ημετερων οφθαλμων. αλλα μην και αναπαυσεως γε δεομενοις ημιν νυκτα παρεχουσι καλλιστον αναπαυτηριον. πανυ γ', εφη, και τουτο χαριτος αξιον. ουκουν και επειδη ο μεν ηλιος φωτεινος ων τας τε ωρας της ημερας ημιν και ταλλα παντα σαφηνιζει, η δε νυξ δια το σκοτεινη ειναι ασαφεστερα εστιν, αστρα εν τηι νυκτι ανεφηναν, α ημιν της νυκτος τας ωρας εμφανιζει, και δια τουτο πολλα ων δεομεθα πραττομεν; εστι ταυτα, εφη. αλλα μην η γε σεληνη ου μονον της νυκτος, αλλα και του μηνος τα μερη φανερα ημιν ποιει. πανυ μεν ουν, εφη. το δ', επει τροφης δεομεθα, ταυτην ημιν εκ της γης αναδιδοναι και ωρας αρμοττουσας προς τουτο παρεχειν, αι ημιν ου μονον ων δεομεθα πολλα και παντοια παρασκευαζουσιν, αλλα και οις ευφραινομεθα; πανυ, εφη, και ταυτα φιλανθρωπα. το δε και υδωρ ημιν παρεχειν ουτω πολλου αξιον, ωστε συμφυειν τε και συναυξειν τηι γηι και ταις ωραις παντα τα χρησιμα ημιν, συντρεφειν δε και αυτους ημας και μιγνυμενον πασι τοις τρεφουσιν ημας ευκατεργαστοτερα τε και ωφελιμωτερα και ηδιω ποιειν αυτα, και επειδη πλειστου δεομεθα τουτου, αφθονεστατον αυτο παρεχειν ημιν; και τουτο, εφη, προνοητικον. το δε και το πυρ πορισαι ημιν, επικουρον μεν ψυχους, επικουρον δε σκοτους, συνεργον δε προς πασαν τεχνην και παντα οσα ωφελειας ενεκα ανθρωποι κατασκευαζονται; ως γαρ συνελοντι ειπειν ουδεν αξιολογον ανευ πυρος ανθρωποι των προς τον βιον χρησιμων κατασκευαζονται. υπερβαλλει, εφη, και τουτο φιλανθρωπιαι. το δε τον ηλιον, επειδαν εν χειμωνι τραπηται, προσιεναι τα μεν αδρυνοντα, τα δε ξηραινοντα, ων καιρος διεληλυθε, και ταυτα διαπραξαμενον μηκετι εγγυτερω προσιεναι, αλλ' αποτρεπεσθαι φυλαττομενον μη τι ημας μαλλον του δεοντος θερμαινων βλαψηι, και οταν αυ παλιν απιων γενηται ενθα και ημιν δηλον εστιν οτι, ει προσωτερω απεισιν, αποπαγησομεθα υπο του ψυχους, παλιν αυ τρεπεσθαι και προσχωρειν, και ενταυθα του ουρανου αναστρεφεσθαι ενθα ων μαλιστ' <αν> ημας ωφελοιη; νη τον δι', εφη, και ταυτα πανταπασιν εοικεν ανθρωπων ενεκα γιγνομενοις. το δ', επειδη και τουτο φανερον οτι ουκ αν υπενεγκαιμεν ουτε το καυμα ουτε το ψυχος, ει εξαπινης γιγνοιτο, ουτω μεν κατα μικρον προσιεναι τον ηλιον, ουτω δε κατα μικρον απιεναι, ωστε λανθανειν ημας εις εκατερα τα ισχυροτατα καθισταμενους; εγω μεν, εφη ο ευθυδημος, ηδη τουτο σκοπω, ει αρα τι εστι τοις θεοις εργον η ανθρωπους θεραπευειν: εκεινο δε μονον εμποδιζει με, οτι και ταλλα ζωια τουτων μετεχει. ου γαρ και τουτ', εφη ο σωκρατης, φανερον οτι και ταυτα ανθρωπων ενεκα γιγνεται τε και ανατρεφεται; τι γαρ αλλο ζωιον αιγων τε και οιων και βοων και ιππων και ονων και των αλλων ζωιων τοσαυτα αγαθα απολαυει οσα ανθρωποι; εμοι μεν γαρ δοκει, πλειω <η> των φυτων: τρεφονται γουν και χρηματιζονται ουδεν ηττον απο τουτων η απ' εκεινων: πολυ δε γενος ανθρωπων τοις μεν εκ της γης φυομενοις εις τροφην ου χρηται, απο δε βοσκηματων γαλακτι και τυρωι και κρεασι τρεφομενοι ζωσι: παντες δε τιθασευοντες και δαμαζοντες τα χρησιμα των ζωιων εις τε πολεμον και εις αλλα πολλα συνεργοις χρωνται. ομογνωμονω σοι και τουτ', εφη: ορω γαρ αυτων και τα πολυ ισχυροτερα ημων ουτως υποχειρια γιγνομενα τοις ανθρωποις ωστε χρησθαι αυτοις ο τι αν βουλωνται. το δ', επειδη πολλα μεν καλα και ωφελιμα, διαφεροντα δε αλληλων εστι, προσθειναι τοις ανθρωποις αισθησεις αρμοττουσας προς εκαστα, δι' ων απολαυομεν παντων των αγαθων: το δε και λογισμον ημιν εμφυσαι, ωι περι ων αισθανομεθα λογιζομενοι τε και μνημονευοντες καταμανθανομεν οπηι εκαστα συμφερει, και πολλα μηχανωμεθα, δι' ων των τε αγαθων απολαυομεν και τα κακα αλεξομεθα: το δε και ερμηνειαν δουναι, δι' ης παντων των αγαθων μεταδιδομεν τε αλληλοις διδασκοντες και κοινωνουμεν και νομους τιθεμεθα και πολιτευομεθα; πανταπασιν εοικασιν, ω σωκρατες, οι θεοι πολλην των ανθρωπων επιμελειαν ποιεισθαι. το δε και, ηι αδυνατουμεν τα συμφεροντα προνοεισθαι υπερ των μελλοντων, ταυτηι αυτους ημιν συνεργειν, δια μαντικης τοις πυνθανομενοις φραζοντας τα αποβησομενα και διδασκοντας ηι αν αριστα γιγνοιτο; σοι δ', εφη, ω σωκρατες, εοικασιν ετι φιλικωτερον η τοις αλλοις χρησθαι, ει γε μηδε επερωτωμενοι υπο σου προσημαινουσι σοι α τε χρη ποιειν και α μη. οτι δε γε αληθη λεγω, και συ γνωσηι, αν μη αναμενηις εως αν τας μορφας των θεων ιδηις, αλλ' εξαρκηι σοι τα εργα αυτων ορωντι σεβεσθαι και τιμαν τους θεους. εννοει δε οτι και αυτοι οι θεοι ουτως υποδεικνυουσιν: οι τε γαρ αλλοι ημιν ταγαθα διδοντες ουδεν τουτων εις το εμφανες ιοντες διδοασι, και ο τον ολον κοσμον συνταττων τε και συνεχων, εν ωι παντα καλα και αγαθα εστι, και αει μεν χρωμενοις ατριβη τε και υγια και αγηρατα παρεχων, θαττον δε νοηματος υπηρετουντα αναμαρτητως, ουτος τα μεγιστα μεν πραττων οραται, ταδε δε οικονομων αορατος ημιν εστιν. εννοει δ' οτι και ο πασι φανερος δοκων ειναι ηλιος ουκ επιτρεπει τοις ανθρωποις εαυτον ακριβως οραν, αλλ', εαν τις αυτον αναιδως εγχειρηι θεασασθαι, την οψιν αφαιρειται. και τους υπηρετας δε των θεων ευρησεις αφανεις οντας: κεραυνος τε γαρ οτι μεν ανωθεν αφιεται, δηλον, και οτι οις αν εντυχηι παντων κρατει, οραται δ' ουτ' επιων ουτ' εγκατασκηψας ουτε απιων: και ανεμοι αυτοι μεν ουχ ορωνται, α δε ποιουσι φανερα ημιν εστι, και προσιοντων αυτων αισθανομεθα. αλλα μην και ανθρωπου γε ψυχη, η, ειπερ τι και αλλο των ανθρωπινων, του θειου μετεχει, οτι μεν βασιλευει εν ημιν, φανερον, οραται δε ουδ' αυτη. α χρη κατανοουντα μη καταφρονειν των αορατων, αλλ' εκ των γιγνομενων την δυναμιν αυτων καταμανθανοντα τιμαν το δαιμονιον. εγω μεν, ω σωκρατες, εφη ο ευθυδημος, οτι μεν ουδε μικρον αμελησω του δαιμονιου, σαφως οιδα: εκεινο δε αθυμω, οτι μοι δοκει τας των θεων ευεργεσιας ουδ' αν εις ποτε ανθρωπων αξιαις χαρισιν αμειβεσθαι. αλλα μη τουτο αθυμει, εφη, ω ευθυδημε: οραις γαρ οτι ο εν δελφοις θεος, οταν τις αυτον επερωται πως αν τοις θεοις χαριζοιτο, αποκρινεται: νομωι πολεως: νομος δε δηπου πανταχου εστι κατα δυναμιν ιεροις θεους αρεσκεσθαι. πως ουν αν τις καλλιον και ευσεβεστερον τιμωιη θεους η, ως αυτοι κελευουσιν, ουτω ποιων; αλλα χρη της μεν δυναμεως μηδεν υφιεσθαι: οταν γαρ τις τουτο ποιηι, φανερος δηπου εστι τοτε ου τιμων θεους. χρη ουν μηδεν ελλειποντα κατα δυναμιν τιμαν τους θεους θαρρειν τε και ελπιζειν τα μεγιστα αγαθα. ου γαρ παρ' αλλων γ' αν τις μειζω ελπιζων σωφρονοιη η παρα των τα μεγιστα ωφελειν δυναμενων, ουδ' αν αλλως μαλλον η ει τουτοις αρεσκοι: αρεσκοι δε πως αν μαλλον η ει ως μαλιστα πειθοιτο αυτοις; τοιαυτα μεν δη λεγων τε και αυτος ποιων ευσεβεστερους τε και σωφρονεστερους τους συνοντας παρεσκευαζεν. αλλα μην και περι του δικαιου γε ουκ απεκρυπτετο ην ειχε γνωμην, αλλα και εργωι απεδεικνυτο, ιδιαι τε πασι νομιμως τε και ωφελιμως χρωμενος και κοινηι αρχουσι τε α οι νομοι προσταττοιεν πειθομενος και κατα πολιν και εν ταις στρατειαις ουτως ωστε διαδηλος ειναι παρα τους αλλους ευτακτων, και οτε εν ταις εκκλησιαις επιστατης γενομενος ουκ επετρεψε τωι δημωι παρα τους νομους ψηφισασθαι, αλλα συν τοις νομοις ηναντιωθη τοιαυτηι ορμηι του δημου ην ουκ αν οιμαι αλλον ουδενα ανθρωπον υπομειναι: και οτε οι τριακοντα προσεταττον αυτωι παρα τους νομους τι, ουκ επειθετο: τοις τε γαρ νεοις απαγορευοντων αυτων μη διαλεγεσθαι και προσταξαντων εκεινωι τε και αλλοις τισι των πολιτων αγαγειν τινα επι θανατωι, μονος ουκ επεισθη, δια το παρα τους νομους αυτωι προσταττεσθαι: και οτε την υπο μελητου γραφην εφευγε, των αλλων ειωθοτων εν τοις δικαστηριοις προς χαριν τε τοις δικασταις διαλεγεσθαι και κολακευειν και δεισθαι παρα τους νομους, και δια τα τοιαυτα πολλων πολλακις υπο των δικαστων αφιεμενων, εκεινος ουδεν ηθελησε των ειωθοτων εν τωι δικαστηριωι παρα τους νομους ποιησαι, αλλα ραιδιως αν αφεθεις υπο των δικαστων, ει και μετριως τι τουτων εποιησε, προειλετο μαλλον τοις νομοις εμμενων αποθανειν η παρανομων ζην. και ελεγε δε ουτως και προς αλλους μεν πολλακις, οιδα δε ποτε αυτον και προς ιππιαν τον ηλειον περι του δικαιου τοιαδε διαλεχθεντα. δια χρονου γαρ αφικομενος ο ιππιας αθηναζε παρεγενετο τωι σωκρατει λεγοντι προς τινας, ως θαυμαστον ειη το, ει μεν τις βουλοιτο σκυτεα διδαξασθαι τινα η τεκτονα η χαλκεα η ιππεα, μη απορειν οποι αν πεμψας τουτου τυχοι, [φασι δε τινες και ιππον και βουν τωι βουλομενωι δικαιους ποιησασθαι παντα μεστα ειναι των διδαξοντων:] εαν δε τις βουληται η αυτος μαθειν το δικαιον η υιον η οικετην διδαξασθαι, μη ειδεναι οποι αν ελθων τυχοι τουτου. και ο μεν ιππιας ακουσας ταυτα ωσπερ επισκωπτων αυτον, ετι γαρ συ, εφη, ω σωκρατες, εκεινα τα αυτα λεγεις α εγω παλαι ποτε σου ηκουσα; και ο σωκρατης, ο δε γε τουτου δεινοτερον, εφη, ω ιππια, ου μονον αει τα αυτα λεγω, αλλα και περι των αυτων: συ δ' ισως δια το πολυμαθης ειναι περι των αυτων ουδεποτε τα αυτα λεγεις. αμελει, εφη, πειρωμαι καινον τι λεγειν αει. ποτερον, εφη, και περι ων επιστασαι; οιον περι γραμματων εαν τις ερηται σε, ποσα και ποια σωκρατους εστιν, αλλα μεν προτερον, αλλα δε νυν πειραι λεγειν; η περι αριθμων τοις ερωτωσιν ει τα δις πεντε δεκα εστιν, ου τα αυτα νυν α και προτερον αποκρινει; περι μεν τουτων, εφη, ω σωκρατες, ωσπερ συ, και εγω αει τα αυτα λεγω: περι μεντοι του δικαιου πανυ οιμαι νυν εχειν ειπειν, προς α ουτε συ ουτ' αν αλλος ουδεις δυναιτ' αντειπειν. νη την ηραν, εφη, μεγα λεγεις αγαθον ηυρηκεναι, ει παυσονται μεν οι δικασται διχα ψηφιζομενοι, παυσονται δ' οι πολιται περι των δικαιων αντιλεγοντες τε και αντιδικουντες και στασιαζοντες, παυσονται δ' αι πολεις διαφερομεναι περι των δικαιων και πολεμουσαι. και εγω μεν ουκ οιδ' οπως αν απολειφθειην σου προ του ακουσαι τηλικουτον αγαθον ηυρηκοτος. αλλα μα δι', εφη, ουκ ακουσηι, πριν γ' αν αυτος αποφηνηι, ο τι νομιζεις το δικαιον ειναι. αρκει γαρ οτι των αλλων καταγελαις ερωτων μεν και ελεγχων παντας, αυτος δ' ουδενι θελων υπεχειν λογον ουδε γνωμην αποφαινεσθαι περι ουδενος. τι δε, ω ιππια; εφη, ουκ ηισθησαι οτι εγω α δοκει μοι δικαια ειναι ουδεν παυομαι αποδεικνυμενος; και ποιος δη σοι, εφη, ουτος ο λογος εστιν; ει δε μη λογωι, εφη, αλλ' εργωι αποδεικνυμαι: η ου δοκει σοι αξιοτεκμαρτοτερον του λογου το εργον ειναι; πολυ γε νη δι', εφη: δικαια μεν γαρ λεγοντες πολλοι αδικα ποιουσι, δικαια δε πραττων ουδ' αν εις αδικος ειη. ηισθησαι ουν πωποτε μου η ψευδομαρτυρουντος η συκοφαντουντος η φιλους η πολιν εις στασιν εμβαλλοντος η αλλο τι αδικον πραττοντος; ουκ εγωγ', εφη. το δε των αδικων απεχεσθαι ου δικαιον ηγηι; δηλος ει, εφη, ω σωκρατες, και νυν διαφευγειν εγχειρων το αποδεικνυσθαι γνωμην, ο τι νομιζεις το δικαιον: ου γαρ α πραττουσιν οι δικαιοι, αλλ' α μη πραττουσι, ταυτα λεγεις. αλλ' ωιμην εγωγ', εφη ο σωκρατης, το μη θελειν αδικειν ικανον δικαιοσυνης επιδειγμα ειναι. ει δε σοι μη δοκει, σκεψαι εαν τοδε σοι μαλλον αρεσκηι: φημι γαρ εγω το νομιμον δικαιον ειναι. αρα το αυτο λεγεις, ω σωκρατες, νομιμον τε και δικαιον ειναι; εγωγε, εφη. ου γαρ αισθανομαι σου οποιον νομιμον η ποιον δικαιον λεγεις. νομους δε πολεως, εφη, γιγνωσκεις; εγωγε, εφη. και τινας τουτους νομιζεις; α οι πολιται, εφη, συνθεμενοι α τε δει ποιειν και ων απεχεσθαι εγραψαντο. ουκουν, εφη, νομιμος μεν αν ειη ο κατα ταυτα πολιτευομενος, ανομος δε ο ταυτα παραβαινων; πανυ μεν ουν, εφη. ουκουν και δικαια μεν αν πραττοι ο τουτοις πειθομενος, αδικα δ' ο τουτοις απειθων; πανυ μεν ουν. ουκουν ο μεν τα δικαια πραττων δικαιος, ο δε τα αδικα αδικος; πως γαρ ου; ο μεν αρα νομιμος δικαιος εστιν, ο δε ανομος αδικος. και ο ιππιας, νομους δ', εφη, ω σωκρατες, πως αν τις ηγησαιτο σπουδαιον πραγμα ειναι η το πειθεσθαι αυτοις, ους γε πολλακις αυτοι οι θεμενοι αποδοκιμασαντες μετατιθενται; και γαρ πολεμον, εφη ο σωκρατης, πολλακις αραμεναι πολεις παλιν ειρηνην ποιουνται. και μαλα, εφη. διαφορον ουν τι οιει ποιειν, εφη, τους τοις νομοις πειθομενους φαυλιζων, οτι καταλυθειεν αν οι νομοι, η ει τους εν τοις πολεμοις ευτακτουντας ψεγοις, οτι γενοιτ' αν ειρηνη; η και τους εν τοις πολεμοις ταις πατρισι προθυμως βοηθουντας μεμφηι; μα δι' ουκ εγωγ', εφη. λυκουργον δε τον λακεδαιμονιον, εφη ο σωκρατης, καταμεμαθηκας, οτι ουδεν αν διαφορον των αλλων πολεων την σπαρτην εποιησεν, ει μη το πειθεσθαι τοις νομοις μαλιστα ενειργασατο αυτηι; των δε αρχοντων εν ταις πολεσιν ουκ οισθα οτι, οιτινες αν τοις πολιταις αιτιωτατοι ωσι του τοις νομοις πειθεσθαι, ουτοι αριστοι εισι, και πολις, εν ηι μαλιστα οι πολιται τοις νομοις πειθονται, εν ειρηνηι τε αριστα διαγει και εν πολεμωι ανυποστατος εστιν; αλλα μην και ομονοια γε μεγιστον τε αγαθον δοκει ταις πολεσιν ειναι και πλειστακις εν αυταις αι τε γερουσιαι και οι αριστοι ανδρες παρακελευονται τοις πολιταις ομονοειν, και πανταχου εν τηι ελλαδι νομος κειται τους πολιτας ομνυναι ομονοησειν, και πανταχου ομνυουσι τον ορκον τουτον: οιμαι δ' εγω ταυτα γιγνεσθαι ουχ οπως τους αυτους χορους κρινωσιν οι πολιται, ουδ' οπως τους αυτους αυλητας επαινωσιν, ουδ' οπως τους αυτους ποιητας αιρωνται, ουδ' ινα τοις αυτοις ηδωνται, αλλ' ινα τοις νομοις πειθωνται. τουτοις γαρ των πολιτων εμμενοντων, αι πολεις ισχυροταται τε και ευδαιμονεσταται γιγνονται: ανευ δε ομονοιας ουτ' αν πολις ευ πολιτευθειη ουτ' οικος καλως οικηθειη. ιδιαι δε πως μεν αν τις ηττον υπο πολεως ζημιοιτο, πως δ' αν μαλλον τιμωιτο, η ει τοις νομοις πειθοιτο; πως δ' αν ηττον εν τοις δικαστηριοις ηττωιτο η πως αν μαλλον νικωιη; τινι δ' αν τις μαλλον πιστευσειε παρακαταθεσθαι η χρηματα η υιους η θυγατερας; τινα δ' αν η πολις ολη αξιοπιστοτερον ηγησαιτο του νομιμου; παρα τινος δ' αν μαλλον των δικαιων τυχοιεν η γονεις η οικειοι η οικεται η φιλοι η πολιται η ξενοι; τινι δ' αν μαλλον πολεμιοι πιστευσειαν η ανοχας η σπονδας η συνθηκας περι ειρηνης; τινι δ' αν μαλλον η τωι νομιμωι συμμαχοι εθελοιεν γιγνεσθαι; τωι δ' αν μαλλον οι συμμαχοι πιστευσειαν η ηγεμονιαν η φρουραρχιαν η πολεις; τινα δ' αν τις ευεργετησας υπολαβοι χαριν κομιεισθαι μαλλον η τον νομιμον; η τινα μαλλον αν τις ευεργετησειεν η παρ' ου χαριν αποληψεσθαι νομιζει; τωι δ' αν τις βουλοιτο μαλλον φιλος ειναι η τωι τοιουτωι, η τωι ηττον εχθρος; τωι δ' αν τις ηττον πολεμησειεν η ωι μαλιστα μεν φιλος ειναι βουλοιτο, ηκιστα δ' εχθρος, και ωι πλειστοι μεν φιλοι και συμμαχοι βουλοιντο ειναι, ελαχιστοι δ' εχθροι και πολεμιοι; εγω μεν ουν, ω ιππια, το αυτο αποδεικνυμαι νομιμον τε και δικαιον ειναι: συ δ' ει ταναντια γιγνωσκεις, διδασκε. και ο ιππιας, αλλα μα τον δι', εφη, ω σωκρατες, ου μοι δοκω ταναντια γιγνωσκειν οις ειρηκας περι του δικαιου. αγραφους δε τινας οισθα, εφη, ω ιππια, νομους; τους γ' εν πασηι, εφη, χωραι κατα ταυτα νομιζομενους. εχοις αν ουν ειπειν, εφη, οτι οι ανθρωποι αυτους εθεντο; και πως αν, εφη, οι γε ουτε συνελθειν απαντες αν δυνηθειεν ουτε ομοφωνοι εισι; τινας ουν, εφη, νομιζεις τεθεικεναι τους νομους τουτους; εγω μεν, εφη, θεους οιμαι τους νομους τουτους τοις ανθρωποις θειναι: και γαρ παρα πασιν ανθρωποις πρωτον νομιζεται θεους σεβειν. ουκουν και γονεας τιμαν πανταχου νομιζεται; και τουτο, εφη. ουκουν και μητε γονεας παισι μιγνυσθαι μητε παιδας γονευσιν; ουκετι μοι δοκει, εφη, ω σωκρατες, ουτος θεου νομος ειναι. τι δη; εφη. οτι, εφη, αισθανομαι τινας παραβαινοντας αυτον. και γαρ αλλα πολλα, εφη, παρανομουσιν: αλλα δικην γε τοι διδοασιν οι παραβαινοντες τους υπο των θεων κειμενους νομους, ην ουδενι τροπωι δυνατον ανθρωπωι διαφυγειν, ωσπερ τους υπ' ανθρωπων κειμενους νομους ενιοι παραβαινοντες διαφευγουσι το δικην διδοναι, οι μεν λανθανοντες, οι δε βιαζομενοι. και ποιαν, εφη, δικην, ω σωκρατες, ου δυνανται διαφευγειν γονεις τε παισι και παιδες γονευσι μιγνυμενοι; την μεγιστην νη δι', εφη: τι γαρ αν μειζον παθοιεν ανθρωποι τεκνοποιουμενοι του κακως τεκνοποιεισθαι; πως ουν, εφη, κακως ουτοι τεκνοποιουνται, ους γε ουδεν κωλυει αγαθους αυτους οντας εξ αγαθων παιδοποιεισθαι; οτι νη δι', εφη, ου μονον αγαθους δει τους εξ αλληλων παιδοποιουμενους ειναι, αλλα και ακμαζοντας τοις σωμασιν. η δοκει σοι ομοια τα σπερματα ειναι τα των ακμαζοντων τοις των μηπω ακμαζοντων η των παρηκμακοτων; αλλα μα δι', εφη, ουκ εικος ομοια ειναι. ποτερα ουν, εφη, βελτιω; δηλον οτι, εφη, τα των ακμαζοντων. τα των μη ακμαζοντων αρα ου σπουδαια; ουκ εικος μα δι', εφη. ουκουν ουτω γε ου δει παιδοποιεισθαι; ου γαρ ουν, εφη. ουκουν οι γε ουτω παιδοποιουμενοι ως ου δει παιδοποιουνται; εμοιγε δοκει, εφη. τινες ουν αλλοι, εφη, κακως αν παιδοποιοιντο, ει γε μη ουτοι; ομογνωμονω σοι, εφη, και τουτο. τι δε; τους ευ ποιουντας αντευεργετειν ου πανταχου νομιμον εστι; νομιμον, εφη: παραβαινεται δε και τουτο. ουκουν και οι τουτο παραβαινοντες δικην διδοασι, φιλων μεν αγαθων ερημοι γιγνομενοι, τους δε μισουντας εαυτους αναγκαζομενοι διωκειν; η ουχ οι μεν ευ ποιουντες τους χρωμενους εαυτοις αγαθοι φιλοι εισιν, οι δε μη αντευεργετουντες τους τοιουτους δια μεν την αχαριστιαν μισουνται υπ' αυτων, δια δε το μαλιστα λυσιτελειν τοις τοιουτοις χρησθαι τουτους μαλιστα διωκουσι; νη τον δι', ω σωκρατες, εφη, θεοις ταυτα παντα εοικε: το γαρ τους νομους αυτους τοις παραβαινουσι τας τιμωριας εχειν βελτιονος η κατ' ανθρωπον νομοθετου δοκει μοι ειναι. ποτερον ουν, ω ιππια, τους θεους ηγηι τα δικαια νομοθετειν η αλλα των δικαιων; ουκ αλλα μα δι', εφη: σχοληι γαρ αν αλλος γε τις τα δικαια νομοθετησειεν, ει μη θεος. και τοις θεοις αρα, ω ιππια, το αυτο δικαιον τε και νομιμον ειναι αρεσκει. τοιαυτα λεγων τε και πραττων δικαιοτερους εποιει τους πλησιαζοντας. ως δε και πρακτικωτερους εποιει τους συνοντας εαυτωι, νυν αυ τουτο λεξω. νομιζων γαρ εγκρατειαν υπαρχειν αγαθον ειναι τωι μελλοντι καλον τι πραξειν, πρωτον μεν αυτος φανερος ην τοις συνουσιν ησκηκως αυτον μαλιστα παντων ανθρωπων, επειτα διαλεγομενος προετρεπετο παντων μαλιστα τους συνοντας προς εγκρατειαν. αει μεν ουν περι των προς αρετην χρησιμων αυτος τε διετελει μεμνημενος και τους συνοντας παντας υπομιμνηισκων: οιδα δε ποτε αυτον και προς ευθυδημον περι εγκρατειας τοιαδε διαλεχθεντα: ειπε μοι, εφη, ω ευθυδημε, αρα καλον και μεγαλειον νομιζεις ειναι και ανδρι και πολει κτημα ελευθεριαν; ως οιον τε γε μαλιστα, εφη. οστις ουν αρχεται υπο των δια του σωματος ηδονων και δια ταυτας μη δυναται πραττειν τα βελτιστα, νομιζεις τουτον ελευθερον ειναι; ηκιστα, εφη. ισως γαρ ελευθεριον φαινεται σοι το πραττειν τα βελτιστα, ειτα το εχειν τους κωλυσοντας τα τοιαυτα ποιειν ανελευθερον νομιζεις; πανταπασι γ', εφη. πανταπασιν αρα σοι δοκουσιν οι ακρατεις ανελευθεροι ειναι; νη τον δι' εικοτως. ποτερα δε σοι δοκουσιν οι ακρατεις κωλυεσθαι μονον τα καλλιστα πραττειν η και αναγκαζεσθαι τα αισχιστα ποιειν; ουδεν ηττον εμοιγ', εφη, δοκουσι ταυτα αναγκαζεσθαι η εκεινα κωλυεσθαι. ποιους δε τινας δεσποτας ηγηι τους τα μεν αριστα κωλυοντας, τα δε κακιστα αναγκαζοντας; ως δυνατον νη δι', εφη, κακιστους. δουλειαν δε ποιαν κακιστην νομιζεις ειναι; εγω μεν, εφη, την παρα τοις κακιστοις δεσποταις. την κακιστην αρα δουλειαν οι ακρατεις δουλευουσιν; εμοιγε δοκει, εφη. σοφιαν δε το μεγιστον αγαθον ου δοκει σοι απειργουσα των ανθρωπων η ακρασια εις τουναντιον αυτους εμβαλλειν; η ου δοκει σοι προσεχειν τε τοις ωφελουσι και καταμανθανειν αυτα κωλυειν, αφελκουσα επι τα ηδεα, και πολλακις αισθανομενους των αγαθων τε και των κακων εκπληξασα ποιειν το χειρον αντι του βελτιονος αιρεισθαι; γιγνεται τουτ', εφη. σωφροσυνης δε, ω ευθυδημε, τινι αν φαιημεν ηττον η τωι ακρατει προσηκειν; αυτα γαρ δηπου τα εναντια σωφροσυνης και ακρασιας εργα εστιν. ομολογω και τουτο, εφη. του δ' επιμελεισθαι ων προσηκει οιει τι κωλυτικωτερον ειναι ακρασιας; ουκουν εγωγ', εφη. του δε αντι των ωφελουντων τα βλαπτοντα προαιρεισθαι ποιουντος και τουτων μεν επιμελεισθαι, εκεινων δε αμελειν πειθοντος και τοις σωφρονουσι τα εναντια ποιειν αναγκαζοντες οιει τι ανθρωπωι κακιον ειναι; ουδεν, εφη. ουκουν την εγκρατειαν των εναντιων η την ακρασιαν εικος τοις ανθρωποις αιτιαν ειναι; πανυ μεν ουν, εφη. ουκουν και των εναντιων το αιτιον εικος αριστον ειναι; εικος γαρ, εφη. εοικεν αρ', εφη, ω ευθυδημε, αριστον ανθρωπωι εγκρατεια ειναι; εικοτως γαρ, εφη, ω σωκρατες. εκεινο δε, ω ευθυδημε, ηδη πωποτε ενεθυμηθης; ποιον; εφη. οτι και επι τα ηδεα, εφ' απερ μονα δοκει η ακρασια τους ανθρωπους αγειν, αυτη μεν ου δυναται αγειν, η δ' εγκρατεια παντων μαλιστα ηδεσθαι ποιει. πως; εφη. η μεν ακρασια ουκ εωσα καρτερειν ουτε λιμον ουτε διψος ουτε αφροδισιων επιθυμιαν ουτε αγρυπνιαν, δι' ων μονων εστιν ηδεως μεν φαγειν τε και πιειν και αφροδισιασαι, ηδεως δ' αναπαυσασθαι τε και κοιμηθηναι, περιμειναντας και ανασχομενους, εως αν ταυτα ως ενι ηδιστα γενηται, κωλυει τοις αναγκαιοτατοις τε και συνεχεστατοις αξιολογως ηδεσθαι: η δ' εγκρατεια μονη ποιουσα καρτερειν τα ειρημενα μονη και ηδεσθαι ποιει αξιως μνημης επι τοις ειρημενοις. πανταπασιν, εφη, αληθη λεγεις. αλλα μην του μαθειν τι καλον και αγαθον και του επιμεληθηναι των τοιουτων τινος, δι' ων αν τις και το εαυτου σωμα καλως διοικησειε και τον εαυτου οικον καλως οικονομησειε και φιλοις και πολει ωφελιμος γενοιτο και εχθρων κρατησειεν, αφ' ων ου μονον ωφελειαι, αλλα και ηδοναι μεγισται γιγνονται, οι μεν εγκρατεις απολαυουσι πραττοντες αυτα, οι δ' ακρατεις ουδενος μετεχουσι. τωι γαρ αν ηττον φησαιμεν των τοιουτων προσηκειν, η ωι ηκιστα εξεστι ταυτα πραττειν, κατεχομενωι επι τωι σπουδαζειν περι τας εγγυτατω ηδονας; και ο ευθυδημος, δοκεις μοι, εφη, ω σωκρατες, λεγειν ως ανδρι ηττονι των δια του σωματος ηδονων παμπαν ουδεμιας αρετης προσηκει. τι γαρ διαφερει, εφη, ω ευθυδημε, ανθρωπος ακρατης θηριου του αμαθεστατου; οστις γαρ τα μεν κρατιστα μη σκοπει, τα ηδιστα δ' εκ παντος τροπου ζητει ποιειν, τι αν διαφεροι των αφρονε στατων βοσκηματων; αλλα τοις εγκρατεσι μονοις εξεστι σκοπειν τα κρατιστα των πραγματων, και λογωι και εργωι διαλεγοντας κατα γενη τα μεν αγαθα προαιρεισθαι, των δε κακων απεχεσθαι. και ουτως εφη αριστους τε και ευδαιμονεστατους ανδρας γιγνεσθαι και διαλεγεσθαι δυνατωτατους: εφη δε και το διαλεγεσθαι ονομασθηναι εκ του συνιοντας κοινηι βουλευεσθαι διαλεγοντας κατα γενη τα πραγματα. δειν ουν πειρασθαι οτι μαλιστα προς τουτο εαυτον ετοιμον παρασκευαζειν και τουτου μαλιστα επιμελεισθαι: εκ τουτου γαρ γιγνεσθαι ανδρας αριστους τε και ηγεμονικωτατους και διαλεκτικωτατους. ως δε και διαλεκτικωτερους εποιει τους συνοντας, πειρασομαι και τουτο λεγειν. σωκρατης γαρ τους μεν ειδοτας τι εκαστον ειη των οντων ενομιζε και τοις αλλοις αν εξηγεισθαι δυνασθαι: τους δε μη ειδοτας ουδεν εφη θαυμαστον ειναι αυτους τε σφαλλεσθαι και αλλους σφαλλειν: ων ενεκα σκοπων συν τοις συνουσι, τι εκαστον ειη των οντων, ουδεποτ' εληγε. παντα μεν ουν ηι διωριζετο πολυ εργον αν ειη διεξελθειν: εν οσοις δε τον τροπον της επισκεψεως δηλωσειν οιμαι, τοσαυτα λεξω. πρωτον δε περι ευσεβειας ωδε πως εσκοπει: ειπε μοι, εφη, ω ευθυδημε, ποιον τι νομιζεις ευσεβειαν ειναι; και ος, καλλιστον νη δι', εφη. εχεις ουν ειπειν οποιος τις ο ευσεβης εστιν; εμοι μεν δοκει, εφη, ο τους θεους τιμων. εξεστι δε ον αν τις βουληται τροπον τους θεους τιμαν; ουκ αλλα νομοι εισι καθ' ους δει τους θεους τιμαν. ουκουν ο τους νομους τουτους ειδως ειδειη αν ως δει τους θεους τιμαν; οιμαι εγωγ', εφη. αρ' ουν ο ειδως ως δει τους θεους τιμαν ουκ αλλως οιεται δειν τουτο ποιειν η ως οιδεν; ου γαρ ουν, εφη. αλλως δε τις θεους τιμαι η ως οιεται δειν; ουκ οιμαι, εφη. ο αρα τα περι τους θεους νομιμα ειδως νομιμως αν τους θεους τιμωιη; πανυ μεν ουν. ουκουν ο γε νομιμως τιμων ως δει τιμαι; πως γαρ ου; ο δε γε ως δει τιμων ευσεβης εστι; πανυ μεν ουν, εφη. ο αρα τα περι τους θεους νομιμα ειδως ορθως αν ημιν ευσεβης ωρισμενος ειη; εμοι γουν, εφη, δοκει. ανθρωποις δε αρα εξεστιν ον αν τις τροπον βουληται χρησθαι; ουκ αλλα και περι τουτους [ο ειδως α] εστι νομιμα καθ' α δει [πως] αλληλοις χρησθαι[, νομιμος αν ειη]. ουκουν οι κατα ταυτα χρωμενοι αλληλοις ως δει χρωνται; πως γαρ ου; ουκουν οι γε ως δει χρωμενοι καλως χρωνται; πανυ μεν ουν, εφη. ουκουν οι γε τοις ανθρωποις καλως χρωμενοι καλως πραττουσι τα ανθρωπεια πραγματα; εικος γ', εφη. ουκουν οι τοις νομοις πειθομενοι δικαια ουτοι ποιουσι; πανυ μεν ουν, εφη. δικαια δε εφη, οισθα οποια καλειται; α οι νομοι κελευουσιν, εφη. οι αρα ποιουντες α οι νομοι κελευουσι δικαια τε ποιουσι και α δει; πως γαρ ου; ουκουν οι γε τα δικαια ποιουντες δικαιοι εισιν; οιομαι εγωγ', εφη. οιει ουν τινας πειθεσθαι τοις νομοις μη ειδοτας α οι νομοι κελευουσιν; ουκ εγωγ', εφη. ειδοτας δε α δει ποιειν οιει τινας οιεσθαι δειν μη ταυτα ποιειν; ουκ οιμαι, εφη. οιδας δε τινας αλλα ποιουντας η α οιονται δειν; ουκ εγωγ', εφη. οι αρα τα περι ανθρωπους νομιμα ειδοτες ουτοι τα δικαια ποιουσι; πανυ μεν ουν, εφη. ουκουν οι γε τα δικαια ποιουντες δικαιοι εισι; τινες γαρ αλλοι; εφη. ορθως αν ποτε αρα οριζοιμεθα οριζομενοι δικαιους ειναι τους ειδοτας τα περι ανθρωπους νομιμα; εμοιγε δοκει, εφη. σοφιαν δε τι αν φησαιμεν ειναι; ειπε μοι, ποτερα σοι δοκουσιν οι σοφοι, α επιστανται, ταυτα σοφοι ειναι, η εισι τινες α μη επιστανται σοφοι; α επιστανται δηλον οτι, εφη: πως γαρ αν τις, α γε μη επισταιτο, ταυτα σοφος ειη; αρ' ουν οι σοφοι επιστημηι σοφοι εισι; τινι γαρ αν, εφη, αλλωι τις ειη σοφος, ει γε μη επιστημηι; αλλο δε τι σοφιαν οιει ειναι η ωι σοφοι εισιν; ουκ εγωγε. επιστημη αρα σοφια εστιν; εμοιγε δοκει. αρ' ουν δοκει σοι ανθρωπωι δυνατον ειναι τα οντα παντα επιστασθαι; ουδε μα δι' εμοιγε πολλοστον μερος αυτων. παντα μεν αρα σοφον ουχ οιον τε ανθρωπον ειναι; μα δι' ου δητα, εφη. ο αρα επισταται εκαστος, τουτο και σοφος εστιν; εμοιγε δοκει. αρ' ουν, ω ευθυδημε, και ταγαθον ουτω ζητητεον εστι; πως; εφη. δοκει σοι το αυτο πασιν ωφελιμον ειναι; ουκ εμοιγε. τι δε; το αλλωι ωφελιμον ου δοκει σοι ενιοτε αλλωι βλαβερον ειναι; και μαλα, εφη. αλλο δ' αν τι φαιης αγαθον ειναι η το ωφελιμον; ουκ εγωγ', εφη. το αρα ωφελιμον αγαθον εστιν οτωι αν ωφελιμον ηι; δοκει μοι, εφη. το δε καλον εχοιμεν αν πως αλλως ειπειν; †η, ει εστιν, ονομαζεις† καλον η σωμα η σκευος η αλλ' οτιουν, ο οισθα προς παντα καλον ον; μα δι' ουκ εγωγ', εφη. αρ' ουν, προς ο αν εκαστον χρησιμον ηι, προς τουτο εκαστωι καλως εχει χρησθαι; πανυ μεν ουν, εφη. καλον δε προς αλλο τι εστιν εκαστον η προς ο εκαστωι καλως εχει χρησθαι; ουδε προς εν αλλο, εφη. το χρησιμον αρα καλον εστι προς ο αν ηι χρησιμον; εμοιγε δοκει, εφη. ανδρειαν δε, ω ευθυδημε, αρα των καλων νομιζεις ειναι; καλλιστον μεν ουν εγωγ', εφη. χρησιμον αρα ου προς τα ελαχιστα νομιζεις την ανδρειαν; νη δι', εφη, προς τα μεγιστα μεν ουν. αρ' ουν δοκει σοι προς τα δεινα τε και επικινδυνα χρησιμον ειναι το αγνοειν αυτα; ηκιστα γ', εφη. οι αρα μη φοβουμενοι τα τοιαυτα δια το μη ειδεναι τι εστιν ουκ ανδρειοι εισι; νη δι', εφη, πολλοι γαρ αν ουτω γε των τε μαινομενων και των δειλων ανδρειοι ειεν. τι δε οι και τα μη δεινα δεδοικοτες; ετι γε νη δι' ηττον, εφη. αρ' ουν τους μεν αγαθους προς τα δεινα και επικινδυνα οντας ανδρειους ηγηι ειναι, τους δε κακους δειλους; πανυ μεν ουν, εφη. αγαθους δε προς τα τοιαυτα νομιζεις αλλους τινας η τους δυναμενους αυτοις καλως χρησθαι; ουκ αλλα τουτους, εφη. κακους δε αρα τους οιους τουτοις κακως χρησθαι; τινας γαρ αλλους; εφη. αρ' ουν εκαστοι χρωνται ως οιονται δειν; πως γαρ αλλως; εφη. αρ' ουν οι μη δυναμενοι καλως χρησθαι ισασιν ως δει χρησθαι; ου δηπου γε, εφη. οι αρα ειδοτες ως δει χρησθαι, ουτοι και δυνανται; μονοι γ', εφη. τι δε; οι μη διημαρτηκοτες αρα κακως χρωνται τοις τοιουτοις; ουκ οιομαι, εφη. οι αρα κακως χρωμενοι διημαρτηκασιν; εικος γ', εφη. οι μεν αρα επισταμενοι τοις δεινοις τε και επικινδυνοις καλως χρησθαι ανδρειοι εισιν, οι δε διαμαρτανοντες τουτου δειλοι; εμοιγε δοκουσιν, εφη. βασιλειαν δε και τυραννιδα αρχας μεν αμφοτερας ηγειτο ειναι, διαφερειν δε αλληλων ενομιζε. την μεν γαρ εκοντων τε των ανθρωπων και κατα νομους των πολεων αρχην βασιλειαν ηγειτο, την δε ακοντων τε και μη κατα νομους, αλλ' οπως ο αρχων βουλοιτο, τυραννιδα. και οπου μεν εκ των τα νομιμα επιτελουντων αι αρχαι καθιστανται, ταυτην μεν την πολιτειαν αριστοκρατιαν ενομιζεν ειναι, οπου δ' εκ τιμηματων, πλουτοκρατιαν, οπου δ' εκ παντων, δημοκρατιαν. ει δε τις αυτωι περι του αντιλεγοι μηδεν εχων σαφες λεγειν, αλλ' ανευ αποδειξεως ητοι σοφωτερον φασκων ειναι ον αυτος λεγοι η πολιτικωτερον η ανδρειοτερον η αλλο τι των τοιουτων, επι την υποθεσιν επανηγεν αν παντα τον λογον ωδε πως: φηις συ αμεινω πολιτην ειναι ον συ επαινεις η ον εγω; φημι γαρ ουν. τι ουν ουκ εκεινο πρωτον επεσκεψαμεθα, τι εστιν εργον αγαθου πολιτου; ποιωμεν τουτο. ουκουν εν μεν χρηματων διοικησει κρατοιη αν ο χρημασιν ευπορωτεραν την πολιν ποιων; πανυ μεν ουν. εν δε γε πολεμωι ο καθυπερτεραν των αντιπαλων; πως γαρ ου; εν δε πρεσβειαι αρ' ος αν φιλους αντι πολεμιων παρασκευαζηι; εικος γε. ουκουν και εν δημηγοριαι ο στασεις τε παυων και ομονοιαν εμποιων; εμοιγε δοκει. ουτω δε των λογων επαναγομενων και τοις αντιλεγουσιν αυτοις φανερον εγιγνετο ταληθες. οποτε δε αυτος τι τωι λογωι διεξιοι, δια των μαλιστα ομολογουμενων επορευετο, νομιζων ταυτην την ασφαλειαν ειναι λογου. τοιγαρουν πολυ μαλιστα ων εγω οιδα, οτε λεγοι, τους ακουοντας ομολογουντας παρειχε. εφη δε και ομηρον τωι οδυσσει αναθειναι το ασφαλη ρητορα ειναι, ως ικανον αυτον οντα δια των δοκουντων τοις ανθρωποις αγειν τους λογους. οτι μεν ουν απλως την εαυτου γνωμην απεφαινετο σωκρατης προς τους ομιλουντας αυτωι, δοκει μοι δηλον εκ των ειρημενων ειναι: οτι δε και αυταρκεις εν ταις προσηκουσαις πραξεσιν αυτους ειναι επεμελειτο, νυν τουτο λεξω. παντων μεν γαρ ων εγω οιδα μαλιστα εμελεν αυτωι ειδεναι οτου τις επιστημων ειη των συνοντων αυτωι: ων δε προσηκει ανδρι καλωι καγαθωι ειδεναι, ο τι μεν αυτος ειδειη, παντων προθυμοτατα εδιδασκεν: οτου δε αυτος απειροτερος ειη, προς τους επισταμενους ηγεν αυτους. εδιδασκε δε και μεχρι οτου δεοι εμπειρον ειναι εκαστου πραγματος τον ορθως πεπαιδευμενον. αυτικα γεωμετριαν μεχρι μεν τουτου εφη δειν μανθανειν, εως ικανος τις γενοιτο, ει ποτε δεησειε, γην μετρωι ορθως η παραλαβειν η παραδουναι η διανειμαι η εργον αποδειξασθαι: ουτω δε τουτο ραιδιον ειναι μαθειν ωστε τον προσεχοντα τον νουν τηι μετρησει αμα την τε γην οποση εστιν ειδεναι και ως μετρειται επισταμενον απιεναι. το δε μεχρι των δυσσυνετων διαγραμματων γεωμετριαν μανθανειν απεδοκιμαζεν. ο τι μεν γαρ ωφελοιη ταυτα, ουκ εφη οραν: καιτοι ουκ απειρος γε αυτων ην: εφη δε ταυτα ικανα ειναι ανθρωπου βιον κατατριβειν και αλλων πολλων τε και ωφελιμων μαθηματων αποκωλυειν. εκελευε δε και αστρολογιας εμπειρους γιγνεσθαι, και ταυτης μεντοι μεχρι του νυκτος τε ωραν και μηνος και ενιαυτου δυνασθαι γιγνωσκειν ενεκα πορειας τε και πλου και φυλακης, και οσα αλλα η νυκτος η μηνος η ενιαυτου πραττεται, προς ταυτ' εχειν τεκμηριοις χρησθαι, τας ωρας των ειρημενων διαγιγνωσκοντας: και ταυτα δε ραιδια ειναι μαθειν παρα τε νυκτοθηρων και κυβερνητων και αλλων πολλων οις επιμελες ταυτα ειδεναι. το δε μεχρι τουτου αστρονομιαν μανθανειν, μεχρι του και τα μη εν τηι αυτηι περιφοραι οντα, και τους πλανητας τε και ασταθμητους αστερας γνωναι, και τας αποστασεις αυτων απο της γης και τας περιοδους και τας αιτιας αυτων ζητουντας κατατριβεσθαι, ισχυρως απετρεπεν. ωφελειαν μεν γαρ ουδεμιαν ουδ' εν τουτοις εφη οραν: καιτοι ουδε τουτων γε ανηκοος ην: εφη δε και ταυτα ικανα ειναι κατατριβειν ανθρωπου βιον και πολλων και ωφελιμων αποκωλυειν. ολως δε των ουρανιων, ηι εκαστα ο θεος μηχαναται, φροντιστην γιγνεσθαι απετρεπεν: ουτε γαρ ευρετα ανθρωποις αυτα ενομιζεν ειναι ουτε χαριζεσθαι θεοις αν ηγειτο τον ζητουντα α εκεινοι σαφηνισαι ουκ εβουλη θησαν. κινδυνευσαι δ' αν εφη και παραφρονησαι τον ταυτα μεριμνωντα ουδεν ηττον η αναξαγορας παρεφρονησεν ο μεγιστον φρονησας επι τωι τας των θεων μηχανας εξηγεισθαι. εκεινος γαρ λεγων μεν το αυτο ειναι πυρ τε και ηλιον ηγνοει οτι το μεν πυρ οι ανθρωποι ραιδιως καθορωσιν, εις δε τον ηλιον ου δυνανται αντιβλεπειν, και υπο μεν του ηλιου καταλαμπομενοι τα χρωματα μελαντερα εχουσιν, υπο δε του πυρος ου: ηγνοει δε και οτι των εκ της γης φυομενων ανευ μεν ηλιου αυγης ουδεν δυναται καλως αυξεσθαι, υπο δε του πυρος θερμαινομενα παντα απολλυται: φασκων δε τον ηλιον λιθον διαπυρον ειναι και τουτο ηγνοει, οτι λιθος μεν εν πυρι ων ουτε λαμπει ουτε πολυν χρονον αντεχει, ο δε ηλιος παντα τον χρονον παντων λαμπροτατος ων διαμενει. εκελευε δε και λογισμους μανθανειν. και τουτων δε ομοιως τοις αλλοις εκελευε φυλαττεσθαι την ματαιον πραγματειαν, μεχρι δε του ωφελιμου παντα και αυτος συνεσκοπει και συνδιεξηιει τοις συνουσι. προετρεπε δε σφοδρα και υγιειας επιμελεισθαι τους συνοντας παρα τε των ειδοτων μανθανοντας οσα ενδεχοιτο, και εαυτωι εκαστον προσεχοντα δια παντος του βιου, τι βρωμα η τι πωμα η ποιος πονος συμφεροι αυτωι, και πως τουτοις χρωμενος υγιεινοτατ' αν διαγοι: του γαρ ουτω προσεχοντος εαυτωι εργον εφη ειναι ευρειν ιατρον τα προς υγιειαν συμφεροντα αυτωι μαλλον διαγιγνωσκοντα [αυτου]. ει δε τις μαλλον η κατα την ανθρωπινην σοφιαν ωφελεισθαι βουλοιτο, συνεβουλευε μαντικης επιμελεισθαι. τον γαρ ειδοτα δι' ων οι θεοι τοις ανθρωποις περι των πραγματων σημαινουσιν ουδεποτ' ερημον εφη γιγνεσθαι συμβουλης θεων. ει δε τις, οτι φασκοντος αυτου το δαιμονιον εαυτωι προσημαινειν α τε δεοι και α μη δεοι ποιειν υπο των δικαστων κατεγνωσθη θανατος, οιεται αυτον ελεγχεσθαι περι του δαιμονιου ψευδομενον, εννοησατω πρωτον μεν οτι ουτως ηδη τοτε πορρω της ηλικιας ην, ωστ', ει και μη τοτε, ουκ αν πολλωι υστερον τελευτησαι τον βιον: ειτα οτι το μεν αχθεινοτατον τε του βιου και εν ωι παντες την διανοιαν μειουνται απελιπεν, αντι δε τουτου της ψυχης την ρωμην επιδειξαμενος ευκλειαν προσεκτησατο, την τε δικην παντων ανθρωπων αληθεστατα και ελευθεριωτατα και δικαιοτατα ειπων και την καταγνωσιν του θανατου πραοτατα και ανδρωδεστατα ενεγκας. ομολογειται γαρ ουδενα πω των μνημονευομενων ανθρωπων καλλιον θανατον ενεγκειν. αναγκη μεν γαρ εγενετο αυτωι μετα την κρισιν τριακοντα ημερας βιωναι δια το δηλια μεν εκεινου του μηνος ειναι, τον δε νομον μηδενα εαν δημοσιαι αποθνηισκειν εως αν η θεωρια εκ δηλου επανελθηι, και τον χρονον τουτον απασι τοις συνηθεσι φανερος εγενετο ουδεν αλλοιοτερον διαβιους η τον εμπροσθεν χρονον: καιτοι τον εμπροσθεν γε παντων ανθρωπων μαλιστα εθαυμαζετο επι τωι ευθυμως τε και ευκολως ζην. και πως αν τις καλλιον η ουτως αποθανοι; η ποιος αν ειη θανατος καλλιων η ον καλλιστα τις αποθανοι; ποιος δ' αν γενοιτο θανατος ευδαιμονεστερος του καλλιστου; η ποιος θεοφιλεστερος του ευδαιμονεστατου; λεξω δε και α ερμογενους του ιππονικου ηκουσα περι αυτου. εφη γαρ, ηδη μελητου γεγραμμενου αυτον την γραφην, αυτος ακουων αυτου παντα μαλλον η περι της δικης διαλεγομενου λεγειν αυτωι ως χρη σκοπειν ο τι απολογησεται. τον δε το μεν πρωτον ειπειν: ου γαρ δοκω σοι τουτο μελετων διαβεβιωκεναι; επει δε αυτον ηρετο οπως, ειπειν αυτον οτι ουδεν αλλο ποιων διαγεγενηται η διασκοπων μεν τα τε δικαια και τα αδικα, πραττων δε τα δικαια και των αδικων απεχομενος, ηνπερ νομιζοι καλλιστην μελετην απολογιας ειναι. αυτος δε παλιν ειπειν: ουχ οραις, ω σωκρατες, οτι οι αθηνησι δικασται πολλους μεν ηδη μηδεν αδικουντας λογωι παραχθεντες απεκτειναν, πολλους δε αδικουντας απελυσαν; αλλα νη τον δια, φαναι αυτον, ω ερμογενες, ηδη μου επιχειρουντος φροντισαι της προς τους δικαστας απολογιας ηναντιωθη το δαιμονιον. και αυτος ειπειν: θαυμαστα λεγεις. τον δε, θαυμαζεις, φαναι, ει τωι θεωι δοκει βελτιον ειναι εμε τελευταν τον βιον ηδη; ουκ οισθ' οτι μεχρι μεν τουδε του χρονου εγω ουδενι ανθρωπων υφειμην αν ουτε βελτιον ουθ' ηδιον εμαυτου βεβιωκεναι; αριστα μεν γαρ οιμαι ζην τους αριστα επιμελομενους του ως βελτιστους γιγνεσθαι, ηδιστα δε τους μαλιστα αισθανομενους οτι βελτιους γιγνονται. α εγω μεχρι τουδε του χρονου ηισθανομην εμαυτωι συμβαινοντα, και τοις αλλοις ανθρωποις εντυγχανων και προς τους αλλους παραθεωρων εμαυτον ουτω διατετελεκα περι εμαυτου γιγνωσκων: και ου μονον εγω, αλλα και οι εμοι φιλοι ουτως εχοντες περι εμου διατελουσιν, ου δια το φιλειν εμε, και γαρ οι τους αλλους φιλουντες ουτως αν ειχον προς τους εαυτων φιλους, αλλα διοπερ και αυτοι αν οιονται εμοι συνοντες βελτιστοι γιγνεσθαι. ει δε βιωσομαι πλειω χρονον, ισως αναγκαιον εσται τα του γηρως επιτελεισθαι και οραν τε και ακουειν ηττον και διανοεισθαι χειρον και δυσμαθεστερον αποβαινειν και επιλησμονεστερον, και ων προτερον βελτιων ην, τουτων χειρω γιγνεσθαι: αλλα μην ταυτα γε μη αισθανομενωι μεν αβιωτος αν ειη ο βιος, αισθανομενον δε πως ουκ αναγκη χειρον τε και αηδεστερον ζην; αλλα μην ει γε αδικως αποθανουμαι, τοις μεν αδικως εμε αποκτεινασιν αισχρον αν ειη τουτο: ει γαρ το αδικειν αισχρον εστι, πως ουκ αισχρον και το αδικως οτιουν ποιειν; εμοι δε τι αισχρον το ετερους μη δυνασθαι περι εμου τα δικαια μητε γνωναι μητε ποιησαι; ορω δ' εγωγε και την δοξαν των προγεγονοτων ανθρωπων εν τοις επιγιγνομενοις ουχ ομοιαν καταλειπομενην των τε αδικησαντων και των αδικηθεντων. οιδα δ' οτι και εγω επιμελειας τευξομαι υπ' ανθρωπων, και εαν νυν αποθανω, ουχ ομοιως τοις εμε αποκτεινασιν: οιδα γαρ αει μαρτυρησεσθαι μοι οτι εγω ηδικησα μεν ουδενα πωποτε ανθρωπων ουδε χειρω εποιησα, βελτιους δε ποιειν επειρωμην αει τους εμοι συνοντας. τοιαυτα μεν προς ερμογενην τε διελεχθη και προς τους αλλους. των δε σωκρατην γιγνωσκοντων, οιος ην, οι αρετης εφιεμενοι παντες ετι και νυν διατελουσι παντων μαλιστα ποθουντες εκεινον, ως ωφελιμωτατον οντα προς αρετης επιμελειαν. εμοι μεν δη, τοιουτος ων οιον εγω διηγημαι, ευσεβης μεν ουτως ωστε μηδεν ανευ της των θεων γνωμης ποιειν, δικαιος δε ωστε βλαπτειν μεν μηδε μικρον μηδενα, ωφελειν δε τα μεγιστα τους χρωμενους αυτωι, εγκρατης δε ωστε μηδεποτε προαιρεισθαι το ηδιον αντι του βελτιονος, φρονιμος δε ωστε μη διαμαρτανειν κρινων τα βελτιω και τα χειρω μηδε αλλου προσδεισθαι, αλλ' αυταρκης ειναι προς την τουτων γνωσιν, ικανος δε και λογωι ειπειν τε και διορισασθαι τα τοιαυτα, ικανος δε και αλλως δοκιμασαι τε και αμαρτανοντα ελεγξαι και προτρεψασθαι επ' αρετην και καλοκαγαθιαν, εδοκει τοιουτος ειναι οιος αν ειη αριστος τε ανηρ και ευδαιμονεστατος. ει δε τωι μη αρεσκει ταυτα, παραβαλλων το αλλων ηθος προς ταυτα ουτω κρινετω. [3] {Work} {οικονομικοσ} ηκουσα δε ποτε αυτου και περι οικονομιας τοιαδε διαλεγομενου: ειπε μοι, εφη, ω κριτοβουλε, αρα γε η οικονομια επιστημης τινος ονομα εστιν, ωσπερ η ιατρικη και η χαλκευτικη και η τεκτονικη; εμοιγε δοκει, εφη ο κριτοβουλος. η και ωσπερ τουτων των τεχνων εχοιμεν αν ειπειν ο τι εργον εκαστης, ουτω και της οικονομιας δυναιμεθ' αν ειπειν ο τι εργον αυτης εστι; δοκει γουν, εφη ο κριτοβουλος, οικονομου αγαθου ειναι ευ οικειν τον εαυτου οικον. η και τον αλλου δε οικον, εφη ο σωκρατης, ει επιτρεποι τις αυτωι, ουκ αν δυναιτο, ει βουλοιτο, ευ οικειν, ωσπερ και τον εαυτου; ο μεν γαρ τεκτονικην επισταμενος ομοιως αν και αλλωι δυναιτο εργαζεσθαι ο τι περ και εαυτωι, και ο οικονομικος γ' αν ωσαυτως. εμοιγε δοκει, ω σωκρατες. εστιν αρα, εφη ο σωκρατης, την τεχνην ταυτην επισταμενωι, και ει μη αυτος τυχοι χρηματα εχων, τον αλλου οικον οικονομουντα ωσπερ και οικοδομουντα μισθοφορειν; νη δια και πολυν γε μισθον, εφη ο κριτοβουλος, φεροιτ' αν, ει δυναιτο οικον παραλαβων τελειν τε οσα δει και περιουσιαν ποιων αυξειν τον οικον. οικος δε δη τι δοκει ημιν ειναι; αρα οπερ οικια, η και οσα τις εξω της οικιας κεκτηται, παντα του οικου ταυτα εστιν; εμοι γουν, εφη ο κριτοβουλος, δοκει, και ει μηδ' εν τηι αυτηι πολει ειη τωι κεκτημενωι, παντα του οικου ειναι οσα τις κεκτηται. ουκουν και εχθρους κεκτηνται τινες; νη δια και πολλους γε ενιοι. η και κτηματα αυτων φησομεν ειναι τους εχθρους; γελοιον μενταν ειη, εφη ο κριτοβουλος, ει ο τους εχθρους αυξων προσετι και μισθον τουτου φεροι. οτι τοι ημιν εδοκει οικος ανδρος ειναι οπερ κτησις. νη δι', εφη ο κριτοβουλος, ο τι γε τις αγαθον κεκτηται: ου μα δι' ουκ ει τι κακον, τουτο κτημα εγω καλω. συ δ' εοικας τα εκαστωι ωφελιμα κτηματα καλειν. πανυ μεν ουν, εφη: τα δε γε βλαπτοντα ζημιαν εγωγε νομιζω μαλλον η χρηματα. καν αρα γε τις ιππον πριαμενος μη επιστηται αυτωι χρησθαι, αλλα καταπιπτων απ' αυτου κακα λαμβανηι, ου χρηματα αυτωι εστιν ο ιππος; ουκ, ειπερ τα χρηματα γ' εστιν αγαθον. ουδ' αρα γε η γη ανθρωπωι εστι χρηματα, οστις ουτως εργαζεται αυτην ωστε ζημιουσθαι εργαζομενος. ουδε η γη μεντοι χρηματα εστιν, ειπερ αντι του τρεφειν πεινην παρασκευαζει. ουκουν και τα προβατα ωσαυτως, ει τις δια το μη επιστασθαι προβατοις χρησθαι ζημιοιτο, ουδε τα προβατα χρηματα τουτωι ειη αν; ουκουν εμοιγε δοκει. συ αρα, ως εοικε, τα μεν ωφελουντα χρηματα ηγηι, τα δε βλαπτοντα ου χρηματα. ουτως. ταυτα αρα οντα τωι μεν επισταμενωι χρησθαι αυτων εκαστοις χρηματα εστι, τωι δε μη επισταμενωι ου χρηματα: ωσπερ γε αυλοι τωι μεν επισταμενωι αξιως λογου αυλειν χρηματα εισι, τωι δε μη επισταμενωι ουδεν μαλλον η αχρηστοι λιθοι, ει μη αποδιδοιτο γε αυτους. τουτ' αρα φαινεται ημιν, αποδιδομενοις μεν οι αυλοι χρηματα, μη αποδιδομενοις δε αλλα κεκτημενοις ου, τοις μη επισταμενοις αυτοις χρησθαι. και ομολογουμενως γε, ω σωκρατες, ο λογος ημιν χωρει, επειπερ ειρηται τα ωφελουντα χρηματα ειναι. μη πωλουμενοι μεν γαρ ου χρηματα εισιν οι αυλοι: ουδεν γαρ χρησιμοι εισι: πωλουμενοι δε χρηματα. προς ταυτα δ' ο σωκρατης ειπεν: αν επιστηται γε πωλειν. ει δε πωλοιη αυ προς τουτο ωι μη επισταιτο χρησθαι, ουδε πωλουμενοι εισι χρηματα κατα γε τον σον λογον. λεγειν εοικας, ω σωκρατες, οτι ουδε το αργυριον εστι χρηματα, ει μη τις επισταιτο χρησθαι αυτωι. και συ δε μοι δοκεις ουτω συνομολογειν, αφ' ων τις ωφελεισθαι δυναται, χρηματα ειναι. ει γουν τις χρωιτο τωι αργυριωι ωστε πριαμενος οιον εταιραν δια ταυτην κακιον μεν το σωμα εχοι, κακιον δε την ψυχην, κακιον δε τον οικον, πως αν ετι το αργυριον αυτωι ωφελιμον ειη; ουδαμως, ει μη περ γε και τον υοσκυαμον καλουμενον χρηματα ειναι φησομεν, υφ' ου οι φαγοντες παραπληγες γιγνονται. το μεν δη αργυριον, ει μη τις επισταιτο αυτωι χρησθαι, ουτω πορρω απωθεισθω, ω κριτοβουλε, ωστε μηδε χρηματα ειναι. οι δε φιλοι, αν τις επιστηται αυτοις χρησθαι ωστε ωφελεισθαι απ' αυτων, τι φησομεν αυτους ειναι; χρηματα νη δι', εφη ο κριτοβουλος, και πολυ γε μαλλον η τους βους, αν ωφελιμωτεροι γε ωσι των βοων. και οι εχθροι γε αρα κατα γε τον σον λογον χρηματα εισι τωι δυναμενωι απο των εχθρων ωφελεισθαι. εμοι γουν δοκει. οικονομου αρα εστιν αγαθου και τοις εχθροις επιστασθαι χρησθαι ωστε ωφελεισθαι απο των εχθρων. ισχυροτατα γε. και γαρ δη οραις, εφη, ω κριτοβουλε, οσοι μεν δη οικοι ιδιωτων ηυξημενοι εισιν απο πολεμου, οσοι δε τυραννων. αλλα γαρ τα μεν καλως εμοιγε δοκει λεγεσθαι, ω σωκρατες, εφη ο κριτοβουλος: εκεινο δ' ημιν τι φαινεται, οποταν ορωμεν τινας επιστημας μεν εχοντας και αφορμας αφ' ων δυνανται εργαζομενοι αυξειν τους οικους, αισθανωμεθα δε αυτους ταυτα μη θελοντας ποιειν, και δια τουτο ορωμεν ανωφελεις ουσας αυτοις τας επιστημας; αλλο τι η τουτοις αυ ουτε αι επιστημαι χρηματα εισιν ουτε τα κτηματα; περι δουλων μοι, εφη ο σωκρατης, επιχειρεις, ω κριτοβουλε, διαλεγεσθαι; ου μα δι', εφη, ουκ εγωγε, αλλα και πανυ ευπατριδων ενιων γε δοκουντων ειναι, ους εγω ορω τους μεν πολεμικας, τους δε και ειρηνικας επιστημας εχοντας, ταυτας δε ουκ εθελοντας εργαζεσθαι, ως μεν εγω οιμαι, δι' αυτο τουτο οτι δεσποτας ουκ εχουσιν. και πως αν, εφη ο σωκρατης, δεσποτας ουκ εχοιεν, ει ευχομενοι ευδαιμονειν και ποιειν βουλομενοι αφ' ων <αν> εχοιεν αγαθα επειτα κωλυονται ποιειν ταυτα υπο των αρχοντων; και τινες δη ουτοι εισιν, εφη ο κριτοβουλος, οι αφανεις οντες αρχουσιν αυτων; αλλα μα δι', εφη ο σωκρατης, ουκ αφανεις εισιν, αλλα και πανυ φανεροι. και οτι πονηροτατοι γε εισιν ουδε σε λανθανουσιν, ειπερ πονηριαν γε νομιζεις αργιαν τ' ειναι και μαλακιαν ψυχης και αμελειαν. και αλλαι δ' εισιν απατηλαι τινες δεσποιναι προσποιουμεναι ηδοναι ειναι, κυβειαι τε και ανωφελεις ανθρωπων ομιλιαι, αι προιοντος του χρονου και αυτοις τοις εξαπατηθεισι καταφανεις γιγνονται οτι λυπαι αρα ησαν ηδοναις περιπεπεμμεναι, αι διακωλυουσιν αυτους απο των ωφελιμων εργων κρατουσαι. αλλα και αλλοι, εφη, ω σωκρατες, εργαζεσθαι μεν ου κωλυονται υπο τουτων, αλλα και πανυ σφοδρως προς το εργαζεσθαι εχουσι και μηχανασθαι προσοδους: ομως δε και τους οικους κατατριβουσι και αμηχανιαις συνεχονται. δουλοι γαρ εισι και ουτοι, εφη ο σωκρατης, και πανυ γε χαλεπων δεσποτων, οι μεν λιχνειων, οι δε λαγνειων, οι δε οινοφλυγιων, οι δε φιλοτιμιων τινων μωρων και δαπανηρων, α ουτω χαλεπως αρχει των ανθρωπων ων αν επικρατησωσιν, ωσθ' εως μεν αν ορωσιν ηβωντας αυτους και δυναμενους εργαζεσθαι, αναγκαζουσι φερειν α αν αυτοι εργασωνται και τελειν εις τας αυτων επιθυμιας, επειδαν δε αυτους αδυνατους αισθωνται οντας εργαζεσθαι δια το γηρας, απολειπουσι τουτους κακως γηρασκειν, αλλοις δ' αυ πειρωνται δουλοις χρησθαι. αλλα δει, ω κριτοβουλε, προς ταυτα ουχ ηττον διαμαχεσθαι περι της ελευθεριας η προς τους συν οπλοις πειρωμενους καταδουλουσθαι. πολεμιοι μεν ουν ηδη οταν καλοι καγαθοι οντες καταδουλωσωνται τινας, πολλους δη βελτιους ηναγκασαν ειναι σωφρονισαντες, και ραιον βιοτευειν τον λοιπον χρονον εποιησαν: αι δε τοιαυται δεσποιναι αικιζομεναι τα σωματα των ανθρωπων και τας ψυχας και τους οικους ουποτε ληγουσιν, εστ' αν αρχωσιν αυτων. ο ουν κριτοβουλος εκ τουτων ωδε πως ειπεν: αλλα περι μεν των τοιουτων αρκουντως πανυ μοι δοκω τα λεγομενα υπο σου ακηκοεναι: αυτος δ' εμαυτον εξεταζων δοκω μοι ευρισκειν επιεικως των τοιουτων εγκρατη οντα, ωστ' ει μοι συμβουλευοις ο τι αν ποιων αυξοιμι τον οικον, ουκ αν μοι δοκω υπο γε τουτων ων συ δεσποινων καλεις κωλυεσθαι: αλλα θαρρων συμβουλευε ο τι εχεις αγαθον: η κατεγνωκας ημων, ω σωκρατες, ικανως πλουτειν και ουδεν δοκουμεν σοι προσδεισθαι χρηματων; ουκουν εγωγε, εφη ο σωκρατης, ει και περι εμου λεγεις, ουδεν μοι δοκω προσδεισθαι χρηματων, αλλ' ικανως πλουτειν: συ μεντοι, ω κριτοβουλε, πανυ μοι δοκεις πενεσθαι, και ναι μα δι' εστιν οτε και πανυ οικτιρω σε εγω. και ο κριτοβουλος γελασας ειπε: και ποσον αν προς των θεων οιει, ω σωκρατες, εφη, ευρειν τα σα κτηματα πωλουμενα, ποσον δε τα εμα; εγω μεν οιμαι, εφη ο σωκρατης, ει αγαθου ωνητου επιτυχοιμι, ευρειν αν μοι συν τηι οικιαι και τα οντα παντα πανυ ραιδιως πεντε μνας: τα μεντοι σα ακριβως οιδα οτι πλεον αν ευροι η εκατονταπλασιονα τουτου. καιτα ουτως εγνωκως συ μεν ουχ ηγηι προσδεισθαι χρηματων, εμε δε οικτιρεις επι τηι πενιαι; τα μεν γαρ εμα, εφη, ικανα εστιν εμοι παρεχειν τα εμοι αρκουντα: εις δε το σον σχημα ο συ περιβεβλησαι και την σην δοξαν, ουδ' ει τρις οσα νυν κεκτησαι προσγενοιτο σοι, ουδ' ως αν ικανα μοι δοκει ειναι σοι. πως δη τουτ'; εφη ο κριτοβουλος. απεφηνατο ο σωκρατης: οτι πρωτον μεν ορω σοι αναγκην ουσαν θυειν πολλα τε και μεγαλα, η ουτε θεους ουτε ανθρωπους οιμαι σε αν ανασχεσθαι: επειτα ξενους προσηκει σοι πολλους δεχεσθαι, και τουτους μεγαλοπρεπως: επειτα δε πολιτας δειπνιζειν και ευ ποιειν, η ερημον συμμαχων ειναι. ετι δε και την πολιν αισθανομαι τα μεν ηδη σοι προσταττουσαν μεγαλα τελειν, ιπποτροφιας τε και χορηγιας και γυμνασιαρχιας και προστατειας, αν δε δη πολεμος γενηται, οιδ' οτι και τριηραρχιας [μισθους] και εισφορας τοσαυτας σοι προσταξουσιν οσας συ ου ραιδιως υποισεις. οπου δ' αν ενδεως δοξηις τι τουτων ποιειν, οιδ' οτι σε τιμωρησονται αθηναιοι ουδεν ηττον η ει τα αυτων λαβοιεν κλεπτοντα. προς δε τουτοις ορω σε οιομενον πλουτειν, και αμελως μεν εχοντα προς το μηχανασθαι χρηματα, παιδικοις δε πραγμασι προσεχοντα τον νουν, ωσπερ εξον σοι. ων ενεκα οικτιρω σε μη τι ανηκεστον κακον παθηις και εις πολλην αποριαν καταστηις. και εμοι μεν, ει τι και προσδεηθειην, οιδ' οτι και συ γιγνωσκεις ως εισιν οι και επαρκεσειαν αν ωστε πανυ μικρα πορισαντες κατακλυσειαν αν αφθονιαι την εμην διαιταν: οι δε σοι φιλοι πολυ αρκουντα σου μαλλον εχοντες τηι εαυτων κατασκευηι η συ τηι σηι ομως ως παρα σου ωφελησομενοι αποβλεπουσι. και ο κριτοβουλος ειπεν: εγω τουτοις, ω σωκρατες, ουκ εχω αντιλεγειν: αλλ' ωρα σοι προστατευειν εμου, οπως μη τωι οντι οικτρος γενωμαι. ακουσας ουν ο σωκρατης ειπε: και ου θαυμαστον δοκεις, ω κριτοβουλε, τουτο σαυτωι ποιειν, οτι ολιγωι μεν προσθεν, οτε εγω εφην πολουτειν, εγελασας επ' εμοι ως ουδε ειδοτι ο τι ειη πλουτος, και προτερον ουκ επαυσω πριν εξηλεγξας με και ομολογειν εποιησας μηδε εκατοστον μερος των σων κεκτησθαι, νυν δε κελευεις προστατευειν με σου και επιμελεισθαι οπως αν μη πανταπασιν αληθως πενης γενοιο; ορω γαρ σε, εφη, ω σωκρατες, εν τι πλουτηρον εργον επισταμενον περιουσιαν ποιειν. τον ουν απ' ολιγων περιποιουντα ελπιζω απο πολλων γ' αν πανυ ραιδιως πολλην περιουσιαν ποιησαι. ουκουν μεμνησαι αρτιως εν τωι λογωι οτε ουδ' αναγρυζειν μοι εξουσιαν εποιησας, λεγων οτι τωι μη επισταμενωι ιπποις χρησθαι ουκ ειη χρηματα οι ιπποι ουδε η γη ουδε τα προβατα ουδε αργυριον ουδε αλλο ουδε εν οτωι τις μη επισταιτο χρησθαι; εισι μεν ουν αι προσοδοι απο των τοιουτων: εμε δε πως τινι τουτων οιει αν επιστηθηναι χρησθαι, ωι την αρχην ουδεν πωποτ' εγενετο τουτων; αλλ' εδοκει ημιν, και ει μη χρηματα τις τυχοι εχων, ομως ειναι τις επιστημη οικονομιας. τι ουν κωλυει και σε επιστασθαι; οπερ νη δια και αυλειν αν κωλυσειεν ανθρωπον επιστασθαι, ει μητε αυτος πωποτε κτησαιτο αυλους μητε αλλος αυτωι παρασχοι εν τοις αυτου μανθανειν: ουτω δη και εμοι εχει περι της οικονομιας. ουτε γαρ αυτος οργανα χρηματα εκεκτημην, ωστε μανθανειν, ουτε αλλος πωποτε μοι παρεσχε τα εαυτου διοικειν αλλ' η συ νυνι εθελεις παρεχειν. οι δε δηπου το πρωτον μανθανοντες κιθαριζειν και τας λυρας λυμαινονται: και εγω δη ει επιχειρησαιμι εν τωι σωι οικωι μανθανειν οικονομειν, ισως αν καταλυμηναιμην αν σου τον οικον. προς ταυτα ο κριτοβουλος ειπε: προθυμως γε, ω σωκρατες, αποφευγειν μοι πειραι μηδεν με συνωφελησαι εις το ραιον υποφερειν τα εμοι αναγκαια πραγματα. ου μα δι', εφη ο σωκρατης, ουκ εγωγε, αλλ' οσα εχω και πανυ προθυμως εξηγησομαι σοι. οιμαι δ' αν και ει επι πυρ ελθοντος σου και μη οντος παρ' εμοι, ει αλλοσε ηγησαμην οποθεν σοι ειη λαβειν, ουκ αν εμεμφου μοι, και ει υδωρ παρ' εμου αιτουντι σοι αυτος μη εχων αλλοσε και επι τουτο ηγαγον, οιδ' οτι ουδ' αν τουτο μοι εμεμφου, και ει βουλομενου μουσικην μαθειν σου παρ' εμου δειξαιμι σοι πολυ δεινοτερους εμου περι μουσικην και σοι χαριν <αν> ειδοτας, ει εθελοις παρ' αυτων μανθανειν, τι αν ετι μοι ταυτα ποιουντι μεμφοιο; ουδεν αν δικαιως γε, ω σωκρατες. εγω τοινυν σοι δειξω, ω κριτοβουλε, οσα νυν λιπαρεις παρ' εμου μανθανειν πολυ αλλους εμου δεινοτερους [τους] περι ταυτα. ομολογω δε μεμεληκεναι μοι οιτινες εκαστα επιστημονεστατοι εισι των εν τηι πολει. καταμαθων γαρ ποτε απο των αυτων εργων τους μεν πανυ απορους οντας, τους δε πανυ πλουσιους, απεθαυμασα, και εδοξε μοι αξιον ειναι επισκεψεως ο τι ειη τουτο. και ηυρον επισκοπων πανυ οικειως ταυτα γιγνομενα. τους μεν γαρ εικηι ταυτα πραττοντας ζημιουμενους εωρων, τους δε γνωμηι συντεταμενηι επιμελουμενους και θαττον και ραιον και κερδαλεωτερον κατεγνων πραττοντας. παρ' ων αν και σε οιμαι, ει βουλοιο, μαθοντα, ει σοι ο θεος μη εναντιοιτο, πανυ αν δεινον χρηματιστην γενεσθαι. ακουσας ταυτα ο κριτοβουλος ειπε: νυν τοι, εφη, εγω σε ουκετι αφησω, ω σωκρατες, πριν αν μοι α υπεσχησαι εναντιον των φιλων τουτωνι αποδειξηις. τι ουν, εφη ο σωκρατης, ω κριτοβουλε, αν σοι αποδεικνυω πρωτον μεν οικιας τους μεν απο πολλου αργυριου αχρηστους οικοδομουντας, τους δε απο πολυ ελαττονος παντα εχουσας οσα δει, η δοξω εν τι σοι τουτο των οικονομικων εργων επιδεικνυναι; και πανυ γ', εφη ο κριτοβουλος. τι δ' αν το τουτου ακολουθον μετα τουτο σοι επιδεικνυω, τους μεν πανυ πολλα και παντοια κεκτημενους επιπλα, και τουτοις, οταν δεωνται, μη εχοντας χρησθαι μηδε ειδοτας ει σωα εστιν αυτοις, και δια ταυτα πολλα μεν αυτους ανιωμενους, πολλα δε ανιωντας τους οικετας: τους δε ουδεν πλεον αλλα και μειονα τουτων κεκτημενους εχοντας ευθυς ετοιμα [οταν] ων αν δεωνται χρησθαι. αλλο τι ουν τουτων εστιν, ω σωκρατες, αιτιον η οτι τοις μεν οπου ετυχεν εκαστον καταβεβληται, τοις δε εν χωραι εκαστα τεταγμενα κειται; ναι μα δι', εφη ο σωκρατης: και ουδ' εν χωραι γ' εν ηι ετυχεν, αλλ' ενθα προσηκει, εκαστα διατετακται. λεγειν τι μοι δοκεις, εφη, και τουτο, ο κριτοβουλος, των οικονομικων. τι ουν, αν σοι, εφη, και οικετας αυ επιδεικνυω ενθα μεν παντας ως ειπειν δεδεμενους, και τουτους θαμινα αποδιδρασκοντας, ενθα δε λελυμενους και εθελοντας τε εργαζεσθαι και παραμενειν, ου και τουτο σοι δοξω αξιοθεατον της οικονομιας εργον επιδεικνυναι; ναι μα δι', εφη ο κριτοβουλος, και σφοδρα γε. αν δε και παραπλησιους γεωργιας γεωργουντας, τους μεν απολωλεναι φασκοντας υπο γεωργιας και απορουντας, τους δε αφθονως και καλως παντα εχοντας οσων δεονται απο της γεωργιας; ναι μα δι', εφη ο κριτοβουλος. ισως γαρ αναλισκουσιν ουκ εις α δει μονον, αλλα και εις α βλαβην φερει αυτωι και τωι οικωι. εισι μεν τινες ισως, εφη ο σωκρατης, και τοιουτοι. αλλ' εγω ου τουτους λεγω, αλλ' οι ουδ' εις ταναγκαια εχουσι δαπαναν, γεωργειν φασκοντες. και τι αν ειη τουτου αιτιον, ω σωκρατες; εγω σε αξω και επι τουτους, εφη ο σωκρατης: συ δε θεωμενος δηπου καταμαθησηι. νη δι', εφη, αν δυνωμαι γε. ουκουν χρη θεωμενον σαυτου αποπειρασθαι ει γνωσηι. νυν δ' εγω σε συνοιδα επι μεν κωμωιδων θεαν και πανυ πρωι ανισταμενον και πανυ μακραν οδον βαδιζοντα και εμε αναπειθοντα προθυμως συνθεασθαι: επι δε τοιουτον ουδεν με πωποτε εργον παρεκαλεσας. ουκουν γελοιος σοι φαινομαι ειναι, ω σωκρατες. σαυτωι δε πολυ νη δι', εφη, γελοιοτερος. αν δε και αφ' ιππικης σοι επιδεικνυω τους μεν εις αποριαν των επιτηδειων εληλυθοτας, τους δε δια την ιππικην και πανυ ευπορους οντας και αμα αγαλλομενους επι τωι κερδει; ουκουν τουτους μεν και εγω ορω και οιδα εκατερους, και ουδεν τι μαλλον των κερδαινοντων γιγνομαι. θεαι γαρ αυτους ηιπερ τους τραγωιδους τε και κωμωιδους, ουχ οπως ποιητης οιομαι γενηι, αλλ' οπως ησθηις ιδων τι η ακουσας: και ταυτα μεν ισως ουτως ορθως εχει (ου γαρ ποιητης βουλει γενεσθαι), ιππικηι δ' αναγκαζομενος χρησθαι ου μωρος οιει ειναι ει μη σκοπεις οπως μη ιδιωτης εσει τουτου του εργου, αλλως τε και των αυτων ιππων αγαθων εις τε την χρησιν και κερδαλεων εις πωλησιν οντων; πωλοδαμνειν με κελευεις, ω σωκρατες; ου μα δι' ουδεν τι μαλλον η και γεωργους εκ παιδιων ωνουμενον κατασκευαζειν, αλλ' ειναι τινες μοι δοκουσιν ηλικιαι και ιππων και ανθρωπων, αι ευθυς τε χρησιμοι εισι και επι το βελτιον επιδιδοασιν. εχω δ' επιδειξαι και γυναιξι ταις γαμεταις τους μεν ουτω χρωμενους ωστε συνεργους εχειν αυτας εις το συναυξειν τους οικους, τους δε ηι οτι πλειστον λυμαινονται. και τουτου ποτερα χρη, ω σωκρατες, τον ανδρα αιτιασθαι η την γυναικα; προβατον μεν, εφη ο σωκρατης, ως επι το πολυ αν κακως εχηι, τον νομεα αιτιωμεθα, και ιππος ως επι το πολυ αν κακουργηι, τον ιππεα κακιζομεν: της δε γυναικος, ει μεν διδασκομενη υπο του ανδρος ταγαθα κακοποιει, ισως δικαιως αν η γυνη την αιτιαν εχοι: ει δε μη διδασκων τα καλα καγαθα ανεπιστημονι τουτων χρωιτο, αρ' ου δικαιως αν ο ανηρ την αιτιαν εχοι; παντως δ', εφη, ω κριτοβουλε (φιλοι γαρ εσμεν οι παροντες) απαληθευσαι δει προς ημας. εστιν οτωι αλλωι των σπουδαιων πλειω επιτρεπεις η τηι γυναικι; ουδενι, εφη. εστι δε οτωι ελαττονα διαλεγηι η τηι γυναικι; ει δε μη, ου πολλοις γε, εφη. εγημας δε αυτην παιδα νεαν μαλιστα και ως εδυνατο ελαχιστα εωρακυιαν και ακηκουιαν; μαλιστα. ουκουν πολυ θαυμαστοτερον ει τι ων δει λεγειν η πραττειν επισταιτο η ει εξαμαρτανοι. οις δε συ λεγεις αγαθας ειναι γυναικας, ω σωκρατες, η αυτοι ταυτας επαιδευσαν; ουδεν οιον το επισκοπεισθαι. συστησω δε σοι εγω και ασπασιαν, η επιστημονεστερον εμου σοι ταυτα παντα επιδειξει. νομιζω δε γυναικα κοινωνον αγαθην οικου ουσαν πανυ αντιρροπον ειναι τωι ανδρι επι το αγαθον. ερχεται μεν γαρ εις την οικιαν δια των του ανδρος πραξεων τα κτηματα ως επι το πολυ, δαπαναται δε δια των της γυναικος ταμιευματων τα πλειστα: και ευ μεν τουτων γιγνομενων αυξονται οι οικοι, κακως δε τουτων πραττομενων οι οικοι μειουνται. οιμαι δε σοι και των αλλων επιστημων τους αξιως λογου εκαστην εργαζομενους εχειν αν επιδειξαι σοι, ει τι προσδεισθαι νομιζεις. αλλα πασας μεν τι σε δει επιδεικνυναι, ω σωκρατες; εφη ο κριτοβουλος: ουτε γαρ κτησασθαι πασων των τεχνων εργατας ραιδιον οιους δει, ουτε εμπειρον γενεσθαι αυτων οιον τε, αλλ' αι δοκουσι καλλισται των επιστημων και εμοι πρεποι αν μαλιστα επιμελομενωι, ταυτας μοι και αυτας επιδεικνυε και τους πραττοντας αυτας, και αυτος δε ο τι δυνασαι συνωφελει εις ταυτα διδασκων. αλλα καλως, εφη, λεγεις, ω κριτοβουλε. και γαρ αι γε βαναυσικαι καλουμεναι και επιρρητοι εισι και εικοτως μεντοι πανυ αδοξουνται προς των πολεων. καταλυμαινονται γαρ τα σωματα των τε εργαζομενων και των επιμελομενων, αναγκαζουσαι καθησθαι και σκιατραφεισθαι, ενιαι δε και προς πυρ ημερευειν. των δε σωματων θηλυνομενων και αι ψυχαι πολυ αρρωστοτεραι γιγνονται. και ασχολιας δε μαλιστα εχουσι και φιλων και πολεως συνεπιμελεισθαι αι βαναυσικαι καλουμεναι. ωστε οι τοιουτοι δοκουσι κακοι και φιλοις χρησθαι και ταις πατρισιν αλεξητηρες ειναι. και εν ενιαις μεν των πολεων, μαλιστα δε εν ταις ευπολεμοις δοκουσαις ειναι, ουδ' εξεστι των πολιτων ουδενι βαναυσικας τεχνας εργαζεσθαι. ημιν δε δη ποιαις συμβουλευεις, ω σωκρατες, χρησθαι; αρ', εφη ο σωκρατης, μη αισχυνθωμεν τον περσων βασιλεα μιμησασθαι; εκεινον γαρ φασιν εν τοις καλλιστοις τε και αναγκαιοτατοις ηγουμενον ειναι επιμελημασι γεωργιαν τε και την πολεμικην τεχνην τουτων αμφοτερων ισχυρως επιμελεισθαι. και ο κριτοβουλος ακουσας ταυτα ειπε: και τουτο, εφη, πιστευεις, ω σωκρατες, βασιλεα τον περσων γεωργιας τι συνεπιμελεισθαι; ωδ' αν, εφη ο σωκρατης, επισκοπουντες, ω κριτοβουλε, ισως αν καταμαθοιμεν ει τι συνεπιμελειται. των μεν γαρ πολεμικων εργων ομολογουμεν αυτον ισχυρως επιμελεισθαι, οτι εξ οποσωνπερ εθνων λαμβανει <τι>, τεταχε τωι αρχοντι εκαστωι εις οποσους δει διδοναι τροφην ιππεας και τοξοτας και σφενδονητας και γερροφορους, οιτινες των τε υπ' αυτου αρχομενων ικανοι εσονται κρατειν και αν πολεμιοι επιωσιν, αρηξουσι τηι χωραι, χωρις δε τουτων φυλακας εν ταις ακροπολεσι τρεφει: και την μεν τροφην τοις φρουροις διδωσιν ο αρχων ωι τουτο προστετακται, βασιλευς δε κατ' ενιαυτον εξετασιν ποιειται των μισθοφορων και των αλλων οις ωπλισθαι προστετακται, και παντας αμα συναγων πλην τους εν ταις ακροπολεσιν ενθα δη ο συλλογος καλειται: και τους μεν αμφι την εαυτου οικησιν αυτος εφοραι, τους δε προσω αποικουντας πιστους πεμπει επισκοπειν: και οι μεν αν φαινωνται των φρουραρχων και των χιλιαρχων και των σατραπων τον αριθμον τον τεταγμενον εκπλεων εχοντες, και τουτους δοκιμοις ιπποις τε και οπλοις κατεσκευασμενους παρεχωσι, τουτους μεν τους αρχοντας και ταις τιμαις αυξει και δωροις μεγαλοις καταπλουτιζει, ους δ' αν ευρηι των αρχοντων η καταμελουντας των φρουραρχιων η κατακερδαινοντας, τουτους χαλεπως κολαζει και παυων της αρχης αλλους επιμελητας καθιστησι. των μεν δη πολεμικων εργων ταυτα ποιων δοκει ημιν αναμφιλογως επιμελεισθαι. ετι δε οποσην μεν της χωρας διελαυνων εφοραι αυτος, και δοκιμαζει, οποσην δε μη αυτος εφοραι, πεμπων πιστους επισκοπειται. και ους μεν αν αισθανηται των αρχοντων συνοικουμενην τε την χωραν παρεχομενους και ενεργον ουσαν την γην και πληρη δενδρων τε ων εκαστη φερει και καρπων, τουτοις μεν χωραν τε αλλην προστιθησι και δωροις κοσμει και εδραις εντιμοις γεραιρει, οις δ' αν οραι αργον τε την χωραν ουσαν και ολιγανθρωπον η δια χαλεποτητα η δι' υβριν η δι' αμελειαν, τουτους δε κολαζων και παυων της αρχης αρχοντας αλλους καθιστησι. ταυτα ποιων δοκει ηττον επιμελεισθαι οπως η γη ενεργος εσται υπο των κατοικουντων η οπως ευ φυλαξεται υπο των φρουρουντων; και εισι δ' αυτωι οι αρχοντες διατεταγμενοι εφ' εκατερον ουχ οι αυτοι, αλλ' οι μεν αρχουσι των κατοικουντων τε και των εργατων, και δασμους εκ τουτων εκλεγουσιν, οι δ' αρχουσι των ωπλισμενων <τε και των> φρουρων. καν μεν ο φρουραρχος μη ικανως τηι χωραι αρηγηι, ο των ενοικουντων αρχων και των εργων επιμελουμενος κατηγορει του φρουραρχου, οτι ου δυνανται εργαζεσθαι δια την αφυλαξιαν, αν δε παρεχοντος του φρουραρχου ειρηνην τοις εργοις ο αρχων ολιγανθρωπον τε παρεχηται και αργον την χωραν, τουτου αυ κατηγορει ο φρουραρχος. και γαρ σχεδον τι οι κακως την χωραν εργαζομενοι ουτε τους φρουρους τρεφουσιν ουτε τους δασμους δυνανται αποδιδοναι. οπου δ' αν σατραπης καθιστηται, ουτος αμφοτερων τουτων επιμελειται. εκ τουτων ο κριτοβουλος ειπεν: ουκουν ει μεν δη ταυτα ποιει βασιλευς, ω σωκρατες, ουδεν εμοιγε δοκει ηττον των γεωργικων εργων επιμελεισθαι η των πολεμικων. ετι δε προς τουτοις, εφη ο σωκρατης, εν οποσαις τε χωραις ενοικει και εις οποσας επιστρεφεται, επιμελειται τουτων οπως κηποι τε εσονται, οι παραδεισοι καλουμενοι, παντων καλων τε καγαθων μεστοι οσα η γη φυειν θελει, και εν τουτοις αυτος τα πλειστα διατριβει, οταν μη η ωρα του ετους εξειργηι. νη δι', εφη ο κριτοβουλος, αναγκη τοινυν, ω σωκρατες, ενθα γε διατριβει αυτος, και οπως ως καλλιστα κατεσκευασμενοι εσονται οι παραδεισοι επιμελεισθαι δενδρεσι και τοις αλλοις απασι καλοις οσα η γη φυει. φασι δε τινες, εφη ο σωκρατης, ω κριτοβουλε, και οταν δωρα διδωι ο βασιλευς, πρωτον μεν εισκαλειν τους πολεμωι αγαθους γεγονοτας, οτι ουδεν οφελος πολλα αρουν, ει μη ειεν οι αρηξοντες: δευτερον δε τους κατασκευαζοντας τας χωρας αριστα και ενεργους ποιουντας, λεγοντα οτι ουδ' αν οι αλκιμοι δυναιντο ζην, ει μη ειεν οι εργαζομενοι. λεγεται δε και κυρος ποτε, οσπερ ευδοκιμωτατος δη βασιλευς γεγενηται, ειπειν τοις επι τα δωρα κεκλημενοις οτι αυτος αν δικαιως τα αμφοτερων δωρα λαμβανοι: κατασκευαζειν τε γαρ αριστος ειναι εφη χωραν και αρηγειν τοις κατεσκευασμενοις. κυρος μεν τοινυν, εφη ο κριτοβουλος, ω σωκρατες, και επηγαλλετο ουδεν ηττον, ει ταυτα ελεγεν, επι τωι χωρας ενεργους ποιειν και κατασκευαζειν η επι τωι πολεμικος ειναι. και ναι μα δι', εφη ο σωκρατης, κυρος γε, ει εβιωσεν, αριστος αν δοκει αρχων γενεσθαι: και τουτου τεκμηρια αλλα τε πολλα παρεσχηται και οποτε περι της βασιλειας τωι αδελφωι επορευετο μαχουμενος, παρα μεν κυρου ουδεις λεγεται αυτομολησαι προς βασιλεα, παρα δε βασιλεως πολλαι μυριαδες προς κυρον. εγω δε και τουτο ηγουμαι μεγα τεκμηριον αρχοντος αρετης ειναι, ωι αν εκοντες πειθωνται και εν τοις δεινοις παραμενειν εθελωσιν. εκεινωι δε και οι φιλοι ζωντι τε συνεμαχοντο και αποθανοντι συναπεθανον παντες περι τον νεκρον μαχομενοι πλην αριαιου: αριαιος δ' ετυχεν επι τωι ευωνυμωι κερατι τεταγμενος. ουτος τοινυν ο κυρος λεγεται λυσανδρωι, οτε ηλθεν αγων αυτωι τα παρα των συμμαχων δωρα, αλλα τε φιλοφρονεισθαι, ως αυτος εφη ο λυσανδρος ξενωι ποτε τινι εν μεγαροις διηγουμενος, και τον εν σαρδεσι παραδεισον επιδεικνυναι αυτον εφη. επει δε εθαυμαζεν αυτον ο λυσανδρος ως καλα μεν τα δενδρα ειη, δι' ισου δε τα πεφυτευμενα, ορθοι δε οι στιχοι των δενδρων, ευγωνια δε παντα καλως ειη, οσμαι δε πολλαι και ηδειαι συμπαρομαρτοιεν αυτοις περιπατουσι, και ταυτα θαυμαζων ειπεν: αλλ' εγω τοι, ω κυρε, παντα μεν <ταυτα> θαυμαζω επι τωι καλλει, πολυ δε μαλλον αγαμαι του καταμετρησαντος σοι και διαταξαντος εκαστα τουτων: ακουσαντα δε ταυτα τον κυρον ησθηναι τε και ειπειν: ταυτα τοινυν, ω λυσανδρε, εγω παντα και διεμετρησα και διεταξα, εστι δ' αυτων, φαναι, α και εφυτευσα αυτος. και ο λυσανδρος εφη, αποβλεψας εις αυτον και ιδων των τε ιματιων το καλλος ων ειχε και της οσμης αισθομενος και των στρεπτων και των ψελιων το καλλος και του αλλου κοσμου ου ειχεν, ειπειν: τι λεγεις, φαναι, ω κυρε; η γαρ συ ταις σαις χερσι τουτων τι εφυτευσας; και τον κυρον αποκρινασθαι: θαυμαζεις τουτο, [εφη,] ω λυσανδρε; ομνυμι σοι τον μιθρην, οτανπερ υγιαινω, μηπωποτε δειπνησαι πριν ιδρωσαι η των πολεμικων τι η των γεωργικων εργων μελετων η αει εν γε τι φιλοτιμουμενος. και αυτος μεντοι εφη ο λυσανδρος ακουσας ταυτα δεξιωσασθαι τε αυτον και ειπειν: δικαιως μοι δοκεις, ω κυρε, ευδαιμων ειναι: αγαθος γαρ ων ανηρ ευδαιμονεις. ταυτα δε, ω κριτοβουλε, εγω διηγουμαι, εφη ο σωκρατης, οτι της γεωργιας ουδ' οι πανυ μακαριοι δυνανται απεχεσθαι. εοικε γαρ η επιμελεια αυτης ειναι αμα τε ηδυπαθεια τις και οικου αυξησις και σωματων ασκησις εις το δυνασθαι οσα ανδρι ελευθερωι προσηκει. πρωτον μεν γαρ αφ' ων ζωσιν οι ανθρωποι, ταυτα η γη φερει εργαζομενοις, και αφ' ων τοινυν ηδυπαθουσι, προσεπιφερει: επειτα δε οσοις κοσμουσι βωμους και αγαλματα και οις αυτοι κοσμουνται, και ταυτα μετα ηδιστων οσμων και θεαματων παρεχει: επειτα δε οψα πολλα τα μεν φυει, τα δε τρεφει: και γαρ η προβατευτικη τεχνη συνηπται τηι γεωργιαι, ωστε εχειν και θεους εξαρεσκεσθαι θυοντας και αυτους χρησθαι. παρεχουσα δ' αφθονωτατα ταγαθα ουκ εαι ταυτα μετα μαλακιας λαμβανειν, αλλα ψυχη τε χειμωνος και θαλπη θερους εθιζει καρτερειν. και τους μεν αυτουργους δια των χειρων γυμναζουσα ισχυν αυτοις προστιθησι, τους δε τηι επιμελειαι γεωργουντας ανδριζει πρωι τε εγειρουσα και πορευεσθαι σφοδρως αναγκαζουσα. και γαρ εν τωι χωρωι και εν τωι αστει αει εν ωραι αι επικαιριωταται πραξεις εισιν. επειτα αν τε συν ιππωι αρηγειν τις τηι πολει βουληται, τον ιππον ικανωτατη η γεωργια συντρεφειν, αν τε πεζηι, σφοδρον το σωμα παρεχει: θηραις τε επιφιλοπονεισθαι συνεπαιρει τι η γη και κυσιν ευπετειαν τροφης παρεχουσα και θηρια συμπαρατρεφουσα. ωφελουμενοι δε και οι ιπποι και αι κυνες απο της γεωργιας αντωφελουσι τον χωρον, ο μεν ιππος πρωι τε κομιζων τον κηδομενον εις την επιμελειαν και εξουσιαν παρεχων οψε απιεναι, αι δε κυνες τα τε θηρια απερυκουσαι απο λυμης καρπων και προβατων και τηι ερημιαι την ασφαλειαν συμπαρεχουσαι. παρορμαι δε τι και εις το αρηγειν συν οπλοις τηι χωραι και η γη τους γεωργους εν τωι μεσωι τους καρπους τρεφουσα τωι κρατουντι λαμβανειν. και δραμειν δε και βαλειν και πηδησαι τις ικανωτερους τεχνη γεωργιας παρεχεται; τις δε τοις εργαζομενοις πλειω τεχνη αντιχαριζεται; τις δε ηδιον τον επιμελομενον δεχεται προτεινουσα προσιοντι λαβειν ο τι χρηιζει; τις δε ξενους αφθονωτερον δεχεται; χειμασαι δε πυρι αφθονωι και θερμοις λουτροις που πλειων ευμαρεια η εν χωρωι τωι; που δε ηδιον θερισαι υδασι τε και πνευμασι και σκιαις η κατ' αγρον; τις δε αλλη θεοις απαρχας πρεπωδεστερας παρεχει η εορτας πληρεστερας αποδεικνυει; τις δε οικεταις προσφιλεστερα η γυναικι ηδιων η τεκνοις ποθεινοτερα η φιλοις ευχαριστοτερα; εμοι μεν θαυμαστον δοκει ειναι ει τις ελευθερος ανθρωπος η κτημα τι τουτου ηδιον κεκτηται η επιμελειαν ηδιω τινα ταυτης ηυρηκεν η ωφελιμωτεραν εις τον βιον. ετι δε η γη θεος ουσα τους δυναμενους καταμανθανειν και δικαιοσυνην διδασκει: τους γαρ αριστα θεραπευοντας αυτην πλειστα αγαθα αντιποιει. εαν δ' αρα και υπο πληθους ποτε στρατευματων των εργων στερηθωσιν οι εν τηι γεωργιαι αναστρεφομενοι και σφοδρως και ανδρικως παιδευομενοι, ουτοι ευ παρεσκευασμενοι και τας ψυχας και τα σωματα, αν μη θεος αποκωλυηι, δυνανται ιοντες εις τας των αποκωλυοντων λαμβανειν αφ' ων θρεψονται. πολλακις δ' εν τωι πολεμωι και ασφαλεστερον εστι συν τοις οπλοις την τροφην μαστευειν η συν τοις γεωργικοις οργανοις. συμπαιδευει δε και εις το επαρκειν αλληλοις η γεωργια. επι τε γαρ τους πολεμιους συν ανθρωποις δει ιεναι, της τε γης συν ανθρωποις εστιν η εργασια. τον ουν μελλοντα ευ γεωργησειν δει τους εργαστηρας και προθυμους παρασκευαζειν και πειθεσθαι θελοντας: τον δε επι πολεμιους αγοντα ταυτα δει μηχανασθαι δωρουμενον τε τοις ποιουσιν α δει ποιειν τους αγαθους και κολαζοντα τους ατακτουντας. και παρακελευεσθαι δε πολλακις ουδεν ηττον δει τοις εργαταις τον γεωργον η τον στρατηγον τοις στρατιωταις: και ελπιδων δε αγαθων ουδεν ηττον οι δουλοι των ελευθερων δεονται, αλλα και μαλλον, οπως μενειν εθελωσι. καλως δε κακεινος ειπεν ος εφη την γεωργιαν των αλλων τεχνων μητερα και τροφον ειναι. ευ μεν γαρ φερομενης της γεωργιας ερρωνται και αι αλλαι τεχναι απασαι, οπου δ' αν αναγκασθηι η γη χερσευειν, αποσβεννυνται και αι αλλαι τεχναι σχεδον τι και κατα γην και κατα θαλατταν. ακουσας δε ταυτα ο κριτοβουλος ειπεν: αλλα ταυτα μεν εμοιγε, ω σωκρατες, καλως δοκεις λεγειν: οτι δε της γεωργικης τα πλειστα εστιν ανθρωπωι αδυνατα προνοησαι, <δηλον:> και γαρ χαλαζαι και παχναι ενιοτε και αυχμοι και ομβροι εξαισιοι και ερυσιβαι και αλλα πολλακις τα καλως εγνωσμενα και πεποιημενα αφαιρουνται: και προβατα δ' ενιοτε καλλιστα τεθραμμενα νοσος ελθουσα κακιστα απωλεσεν. ακουσας δε ταυτα ο σωκρατης ειπεν: αλλ' ωιμην εγωγε σε, ω κριτοβουλε, ειδεναι οτι οι θεοι ουδεν ηττον εισι κυριοι των εν τηι γεωργιαι εργων η των εν τωι πολεμωι. και τους μεν εν τωι πολεμωι οραις, οιμαι, προ των πολεμικων πραξεων εξαρεσκομενους τους θεους και επερωτωντας θυσιαις και οιωνοις ο τι τε χρη ποιειν και ο τι μη: περι δε των γεωργικων πραξεων ηττον οιει δειν τους θεους ιλασκεσθαι; ευ γαρ ισθι, εφη, οτι οι σωφρονες και υπερ υγρων και ξηρων καρπων και βοων και ιππων και προβατων και υπερ παντων γε δη των κτηματων τους θεους θεραπευουσιν. αλλα ταυτα μεν, εφη, ω σωκρατες, καλως μοι δοκεις λεγειν κελευων πειρασθαι συν τοις θεοις αρχεσθαι παντος εργου, ως των θεων κυριων οντων ουδεν ηττον των ειρηνικων η των πολεμικων εργων. ταυτα μεν ουν πειρασομεθα ουτω ποιειν. συ δ' ημιν ενθεν λεγων περι της οικονομιας απελιπες, πειρω τα τουτων εχομενα διεκπεραινειν, ως και νυν μοι δοκω ακηκοως οσα ειπες μαλλον τι ηδη διοραν η προσθεν ο τι χρη ποιουντα βιοτευειν. τι ουν, εφη ο σωκρατης, αρα, ει πρωτον μεν επανελθοιμεν οσα συνομολογουντες διεληλυθαμεν, ιν', αν πως δυνωμεθα, πειραθωμεν ουτω και τα λοιπα διεξιεναι συνομολογουντες; ηδυ γουν εστιν, εφη ο κριτοβουλος, ωσπερ και χρηματων κοινωνησαντας αναμφιλογως διελθειν, ουτω και λογων κοινωνουντας περι ων αν διαλεγωμεθα συνομολογουντας διεξιεναι. ουκουν, εφη ο σωκρατης, επιστημης μεν τινος εδοξεν ημιν ονομα ειναι η οικονομια, η δε επιστημη αυτη εφαινετο ηι οικους δυνανται αυξειν ανθρωποι, οικος δ' ημιν εφαινετο οπερ κτησις η συμπασα, κτησιν δε τουτο εφαμεν ειναι ο τι εκαστωι ειη ωφελιμον εις τον βιον, ωφελιμα δε οντα ηυρισκετο παντα οποσοις τις επισταιτο χρησθαι. πασας μεν ουν τας επιστημας ουτε μαθειν οιον τε ημιν εδοκει, συναπεδοκιμαζομεν τε ταις πολεσι τας βαναυσικας καλουμενας τεχνας, οτι και τα σωματα καταλυμαινεσθαι δοκουσι και τας ψυχας καταγνυουσι. τεκμηριον δε σαφεστατον γενεσθαι αν τουτου εφαμεν, ει πολεμιων εις την χωραν ιοντων διακαθισας τις τους γεωργους και τους τεχνιτας χωρις εκατερους επερωτωιη ποτερα δοκει αρηγειν τηι χωραι η υφεμενους της γης τα τειχη διαφυλαττειν. ουτως γαρ αν τους μεν αμφι γην εχοντας ωιομεθ' αν ψηφιζεσθαι αρηγειν, τους δε τεχνιτας μη μαχεσθαι, αλλ' οπερ πεπαιδευνται καθησθαι μητε πονουντας μητε κινδυνευοντας. εδοκιμασαμεν δε ανδρι καλωι τε καγαθωι εργασιαν ειναι και επιστημην κρατιστην γεωργιαν, αφ' ης τα επιτηδεια ανθρωποι ποριζονται. αυτη γαρ η εργασια μαθειν τε ραιστη εδοκει ειναι και ηδιστη εργαζεσθαι, και τα σωματα καλλιστα τε και ευρωστοτατα παρεχεσθαι, και ταις ψυχαις ηκιστα ασχολιαν παρεχειν φιλων τε και πολεων συνεπιμελεισθαι. συμπαροξυνειν δε τι εδοκει ημιν και εις το αλκιμους ειναι η γεωργια εξω των ερυματων τα επιτηδεια φυουσα τε και τρεφουσα τους εργαζομενους. δια ταυτα δε και ευδοξοτατη ειναι προς των πολεων αυτη η βιοτεια, οτι και πολιτας αριστους και ευνουστατους παρεχεσθαι δοκει τωι κοινωι. και ο κριτοβουλος: οτι μεν, ω σωκρατες, καλλιστον τε και αριστον και ηδιστον απο γεωργιας τον βιον ποιεισθαι πανυ μοι δοκω πεπεισθαι ικανως: οτι δε εφησθα καταμαθειν τα αιτια των τε ουτω γεωργουντων ωστε απο της γεωργιας αφθονως εχειν ων δεονται και των ουτως εργαζομενων ως μη λυσιτελειν αυτοις την γεωργιαν, και ταυτ' <αν> μοι δοκω ηδεως εκατερα ακουειν σου, οπως α μεν αγαθα εστι ποιωμεν, α δε βλαβερα μη ποιωμεν. τι ουν, εφη ο σωκρατης, ω κριτοβουλε, αν σοι εξ αρχης διηγησωμαι ως συνεγενομην ποτε ανδρι, ος εμοι εδοκει ειναι τωι οντι τουτων των ανδρων εφ' οις τουτο το ονομα δικαιως εστιν ο καλειται καλος τε καγαθος ανηρ; πανυ αν, εφη ο κριτοβουλος, βουλοιμην αν ουτως ακουειν, ως και εγωγε ερω τουτου του ονοματος αξιος γενεσθαι. λεξω τοινυν σοι, εφη ο σωκρατης, ως και ηλθον επι την σκεψιν αυτου. τους μεν γαρ αγαθους τεκτονας, χαλκεας αγαθους, ζωγραφους αγαθους, ανδριαντοποιους, και ταλλα τα τοιαυτα, πανυ ολιγος μοι χρονος εγενετο ικανος περιελθειν τε και θεασασθαι τα δεδοκιμασμενα καλα εργα αυτοις ειναι. οπως δε δη και τους εχοντας το σεμνον ονομα τουτο το καλος τε καγαθος επισκεψαιμην, τι ποτε εργαζομενοι τουτ' αξιοιντο καλεισθαι, πανυ μου η ψυχη επεθυμει αυτων τινι συγγενεσθαι. και πρωτον μεν οτι προσεκειτο το καλος τωι αγαθωι, οντινα ιδοιμι καλον, τουτωι προσηιειν και επειρωμην καταμανθανειν ει που ιδοιμι προσηρτημενον τωι καλωι το αγαθον. αλλ' ουκ αρα ειχεν ουτως, αλλ' ενιους εδοκουν καταμανθανειν των καλων τας μορφας πανυ μοχθηρους οντας τας ψυχας. εδοξεν ουν μοι αφεμενον της καλης οψεως επ' αυτων τινα ελθειν των καλουμενων καλων τε καγαθων. επει ουν τον ισχομαχον ηκουον προς παντων και ανδρων και γυναικων και ξενων και αστων καλον τε καγαθον επονομαζομενον, εδοξε μοι τουτωι πειραθηναι συγγενεσθαι. ιδων ουν ποτε αυτον εν τηι του διος του ελευθεριου στοαι καθημενον, επει μοι εδοξε σχολαζειν, προσηλθον αυτωι και παρακαθιζομενος ειπον: τι, ω ισχομαχε, ου μαλα ειωθως σχολαζειν καθησαι; επει τα γε πλειστα η πραττοντα τι ορω σε η ου πανυ σχολαζοντα εν τηι αγοραι. ουδε αν γε νυν, εφη ο ισχομαχος, ω σωκρατες, εωρας, ει μη ξενους τινας συνεθεμην αναμενειν ενθαδε. οταν δε μη πραττηις τι τοιουτον, προς των θεων, εφην εγω, που διατριβεις και τι ποιεις; εγω γαρ τοι πανυ βουλομαι σου πυθεσθαι τι ποτε πραττων καλος καγαθος κεκλησαι, επει ουκ ενδον γε διατριβεις ουδε τοιαυτη σου η εξις του σωματος καταφαινεται. και ο ισχομαχος γελασας επι τωι τι ποιων καλος καγαθος κεκλησαι, και ησθεις, ως γ' εμοι εδοξεν, ειπεν: αλλ' ει μεν οταν σοι διαλεγωνται περι εμου τινες καλουσι με τουτο το ονομα ουκ οιδα: ου γαρ δη, οταν γε με εις αντιδοσιν καλωνται τριηραρχιας η χορηγιας, ουδεις, εφη, ζητει τον καλον τε καγαθον, αλλα σαφως, εφη, ονομαζοντες με ισχομαχον πατροθεν προσκαλουνται. εγω μεν τοινυν, εφη, ω σωκρατες, ο με επηρου, ουδαμως ενδον διατριβω. και γαρ δη, εφη, τα γε εν τηι οικιαι μου πανυ και αυτη η γυνη εστιν ικανη διοικειν. αλλα και τουτο, εφην, εγωγε, ω ισχομαχε, πανυ αν ηδεως σου πυθοιμην, ποτερα αυτος συ επαιδευσας την γυναικα ωστε ειναι οιαν δει η επισταμενην ελαβες παρα του πατρος και της μητρος διοικειν τα προσηκοντα αυτηι. και τι αν, εφη, ω σωκρατες, επισταμενην αυτην παρελαβον, η ετη μεν ουπω πεντεκαιδεκα γεγονυια ηλθε προς εμε, τον δ' εμπροσθεν χρονον εζη υπο πολλης επιμελειας οπως ως ελαχιστα μεν οψοιτο, ελαχιστα δ' ακουσοιτο, ελαχιστα δ' εροιτο; ου γαρ αγαπητον σοι δοκει ειναι, ει μονον ηλθεν επισταμενη ερια παραλαβουσα ιματιον αποδειξαι, και εωρακυια ως εργα ταλασια θεραπαιναις διδοται; επει τα γε αμφι γαστερα, εφη, πανυ καλως, ω σωκρατες, ηλθε πεπαιδευμενη: οπερ μεγιστον εμοιγε δοκει παιδευμα ειναι και ανδρι και γυναικι. τα δ' αλλα, εφην εγω, ω ισχομαχε, αυτος επαιδευσας την γυναικα ωστε ικανην ειναι ων προσηκει επιμελεισθαι; ου μα δι', εφη ο ισχομαχος, ου πριν γε και εθυσα και ηυξαμην εμε τε τυγχανειν διδασκοντα και εκεινην μανθανουσαν τα βελτιστα αμφοτεροις ημιν. ουκουν, εφην εγω, και η γυνη σοι συνεθυε και συνηυχετο ταυτα ταυτα; και μαλα γ', εφη ο ισχομαχος, †πολλα υπισχνουμενη μεν προς τους θεους γενεσθαι οιαν δει,† και ευδηλος ην οτι ουκ αμελησει των διδασκομενων. προς θεων, εφην εγω, ω ισχομαχε, τι πρωτον διδασκειν ηρχου αυτην, διηγου μοι: ως εγω ταυτ' αν ηδιον σου διηγουμενου ακουοιμι η ει μοι γυμνικον η ιππικον αγωνα τον καλλιστον διηγοιο. και ο ισχομαχος απεκρινατο: τι δ'; εφη, ω σωκρατες, επει ηδη μοι χειροηθης ην και ετετιθασευτο ωστε διαλεγεσθαι, ηρομην αυτην ωδε πως: ειπε μοι, ω γυναι, αρα ηδη κατενοησας τινος ποτε ενεκα εγω τε σε ελαβον και οι σοι γονεις εδοσαν σε εμοι; οτι μεν γαρ ουκ απορια ην μεθ' οτου αλλου εκαθευδομεν αν, οιδ' οτι και σοι καταφανες τουτ' εστι. βουλευομενος δ' εγωγε υπερ εμου και οι σοι γονεις υπερ σου τιν' αν κοινωνον βελτιστον οικου τε και τεκνων λαβοιμεν, εγω τε σε εξελεξαμην και οι σοι γονεις, ως εοικασιν, εκ των δυνατων εμε. τεκνα μεν ουν αν θεος ποτε διδωι ημιν γενεσθαι, τοτε βουλευσομεθα περι αυτων οπως οτι βελτιστα παιδευσομεν αυτα: κοινον γαρ ημιν και τουτο αγαθον, συμμαχων και γηροβοσκων οτι βελτιστων τυγχανειν: νυν δε δη οικος ημιν οδε κοινος εστιν. εγω τε γαρ οσα μοι εστιν απαντα εις το κοινον αποφαινω, συ τε οσα ηνεγκω παντα εις το κοινον κατεθηκας. και ου τουτο δει λογιζεσθαι, ποτερος αρα αριθμωι πλειω συμβεβληται ημων, αλλ' εκεινο ευ ειδεναι, οτι οποτερος αν ημων βελτιων κοινωνος ηι, ουτος τα πλειονος αξια συμβαλλεται. απεκρινατο δε μοι, ω σωκρατες, προς ταυτα η γυνη: τι δ' αν εγω σοι, εφη, δυναιμην συμπραξαι; τις δε η εμη δυναμις; αλλ' εν σοι παντα εστιν: εμον δ' εφησεν η μητηρ εργον ειναι σωφρονειν. ναι μα δι', εφην εγω, ω γυναι, και γαρ εμοι ο πατηρ. αλλα σωφρονων τοι εστι και ανδρος και γυναικος ουτω ποιειν, οπως τα τε οντα ως βελτιστα εξει και αλλα οτι πλειστα εκ του καλου τε και δικαιου προσγενησεται. και τι δη, εφη, οραις, η γυνη, ο τι αν εγω ποιουσα συναυξοιμι τον οικον; ναι μα δι', εφην εγω, α τε οι θεοι εφυσαν σε δυνασθαι και ο νομος συνεπαινει, ταυτα πειρω ως βελτιστα ποιειν. και τι δη ταυτ' εστιν; εφη εκεινη. οιμαι μεν εγωγε, εφην, ου τα ελαχιστου αξια, ει μη περ γε και η εν τωι σμηνει ηγεμων μελιττα επ' ελαχιστου αξιοις εργοις εφεστηκεν. εμοι γαρ τοι, εφη φαναι, και οι θεοι, ω γυναι, δοκουσι πολυ διεσκεμμενως μαλιστα το ζευγος τουτο συντεθεικεναι ο καλειται θηλυ και αρρεν, οπως οτι ωφελιμωτατον ηι αυτωι εις την κοινωνιαν. πρωτον μεν γαρ του μη εκλιπειν ζωιων γενη τουτο το ζευγος κειται μετ' αλληλων τεκνοποιουμενον, επειτα το γηροβοσκους κεκτησθαι εαυτοις εκ τουτου του ζευγους τοις γουν ανθρωποις ποριζεται: επειτα δε και η διαιτα τοις ανθρωποις ουχ ωσπερ τοις κτηνεσιν εστιν εν υπαιθρωι, αλλα στεγων δειται δηλον οτι. δει μεντοι τοις μελλουσιν ανθρωποις εξειν ο τι εισφερωσιν εις το στεγνον του εργασομενου τας εν τωι υπαιθρωι εργασιας. και γαρ νεατος και σπορος και φυτεια και νομαι υπαιθρια ταυτα παντα εργα εστιν: εκ τουτων δε τα επιτηδεια γιγνεται. δει δ' αυ, επειδαν ταυτα εισενεχθηι εις το στεγνον, και του σωσοντος ταυτα και του εργασομενου δ' α των στεγνων εργα δεομενα εστι. στεγνων δε δειται και η των νεογνων τεκνων παιδοτροφια, στεγνων δε και αι εκ του καρπου σιτοποιιαι δεονται: ωσαυτως δε και η της εσθητος εκ των εριων εργασια. επει δ' αμφοτερα ταυτα και εργων και επιμελειας δειται τα τε ενδον και τα εξω, και την φυσιν, φαναι, ευθυς παρεσκευασεν ο θεος, ως εμοι δοκει, την μεν της γυναικος επι τα ενδον εργα και επιμεληματα, <την δε του ανδρος επι τα εξω>. ριγη μεν γαρ και θαλπη και οδοιποριας και στρατειας του ανδρος το σωμα και την ψυχην μαλλον δινασθαι καρτερειν κατεσκευασεν: ωστε τα εξω επεταξεν αυτωι εργα: τηι δε γυναικι ηττον το σωμα δυνατον προς ταυτα φυσας τα ενδον εργα αυτηι, φαναι εφη, προσταξαι μοι δοκει ο θεος. ειδως δε οτι τηι γυναικι και ενεφυσε και προσεταξε την των νεογνων τεκνων τροφην, και του στεργειν τα νεογνα βρεφη πλεον αυτηι εδασατο η τωι ανδρι. επει δε και το φυλαττειν τα εισενεχθεντα τηι γυναικι προσεταξε, γιγνωσκων ο θεος οτι προς το φυλαττειν ου κακιον εστι φοβεραν ειναι την ψυχην πλεον μερος και του φοβου εδασατο τηι γυναικι η τωι ανδρι. ειδως δε οτι και αρηγειν αυ δεησει, εαν τις αδικηι, τον τα εξω εργα εχοντα, τουτωι αυ πλεον μερος του θρασους εδασατο. οτι δ' αμφοτερους δει και διδοναι και λαμβανειν, την μνημην και την επιμελειαν εις το μεσον αμφοτεροις κατεθηκεν. ωστε ουκ αν εχοις διελειν ποτερα το εθνος το θηλυ η το αρρεν τουτων πλεονεκτει. και το εγκρατεις δε ειναι ων δει εις το μεσον αμφοτεροις κατεθηκε, και εξουσιαν εποιησεν ο θεος οποτερος αν ηι βελτιων, ειθ' ο ανηρ ειθ' η γυνη, τουτον και πλεον φερεσθαι τουτου του αγαθου. δια δε το την φυσιν μη προς παντα ταυτα αμφοτερων ευ πεφυκεναι, δια τουτο και δεονται μαλλον αλληλων και το ζευγος ωφελιμωτερον εαυτωι γεγενηται, α το ετερον ελλειπεται το ετερον δυναμενον. ταυτα δε, εφην, δει ημας, ω γυναι, ειδοτας, α εκατερωι ημων προστετακται υπο του θεου, πειρασθαι οπως ως βελτιστα τα προσηκοντα εκατερον ημων διαπραττεσθαι. συνεπαινει δε, εφη φαναι, και ο νομος αυτα, συζευγνυς ανδρα και γυναικα: και κοινωνους ωσπερ των τεκνων ο θεος εποιησεν, ουτω και ο νομος <του οικου> κοινωνους καθιστησι. και καλα δε ειναι ο νομος αποδεικνυσιν <α> και ο θεος εφυσεν εκατερον μαλλον δυνασθαι. τηι μεν γαρ γυναικι καλλιον ενδον μενειν η θυραυλειν, τωι δε ανδρι αισχιον ενδον μενειν η των εξω επιμελεισθαι. ει δε τις παρ' α ο θεος εφυσε ποιει, ισως τι και ατακτων τους θεους ου ληθει και δικην διδωσιν αμελων των εργων των εαυτου η πραττων τα της γυναικος εργα. δοκει δε μοι, εφην, και η των μελιττων ηγεμων τοιαυτα εργα υπο του θεου προστεταγμενα διαπονεισθαι. και ποια δη, εφη εκεινη, εργα εχουσα η των μελιττων ηγεμων εξομοιουται τοις εργοις οις εμε δει πραττειν; οτι, εφην εγω, εκεινη γε εν τωι σμηνει μενουσα ουκ εαι αργους τας μελιττας ειναι, αλλ' ας μεν δει εξω εργαζεσθαι εκπεμπει επι το εργον, και α αν αυτων εκαστη εισφερηι οιδε τε και δεχεται, και σωιζει ταυτα εστ' αν δεηι χρησθαι. επειδαν δε η ωρα του χρησθαι ηκηι, διανεμει το δικαιον εκαστηι. και επι τοις ενδον δ' εξυφαινομενοις κηριοις εφεστηκεν, ως καλως και ταχεως υφαινηται, και του γιγνομενου τοκου επιμελειται ως εκτρεφηται: επειδαν δε εκτραφηι και αξιοεργοι οι νεοττοι γενωνται, αποικιζει αυτους συν των επιγονων τινι ηγεμονι. η και εμε ουν, εφη η γυνη, δεησει ταυτα ποιειν; δεησει μεντοι σε, εφην εγω, ενδον τε μενειν και οις μεν αν εξω το εργον ηι των οικετων, τουτους συνεκπεμπειν, οις δ' αν ενδον εργον εργαστεον, τουτων σοι επιστατητεον, και τα τε εισφερομενα αποδεκτεον και α μεν αν αυτων δεηι δαπαναν σοι διανεμητεον, α δ' αν περιττευειν δεηι, προνοητεον και φυλακτεον οπως μη η εις τον ενιαυτον κειμενη δαπανη εις τον μηνα δαπαναται. και οταν ερια εισενεχθηι σοι, επιμελητεον οπως οις δει ιματια γιγνηται. και ο γε ξηρος σιτος οπως καλως εδωδιμος γιγνηται επιμελητεον. εν μεντοι των σοι προσηκοντων, εφην εγω, επιμεληματων ισως αχαριστοτερον δοξει ειναι, οτι, ος αν καμνηι των οικετων, τουτων σοι επιμελητεον παντων οπως θεραπευηται. νη δι', εφη η γυνη, επιχαριτωτατον μεν ουν, αν μελλωσι γε οι καλως θεραπευθεντες χαριν εισεσθαι και ευνουστεροι η προσθεν εσεσθαι. και εγω, εφη ο ισχομαχος, αγασθεις αυτης την αποκρισιν ειπον: αρα γε, ω γυναι, δια τοιαυτας τινας προνοιας και της εν τωι σμηνει ηγεμονος αι μελιτται ουτω διατιθενται προς αυτην, ωστε, οταν εκεινη εκλιπηι, ουδεμια οιεται των μελιττων απολειπτεον ειναι, αλλ' επονται πασαι; και η γυνη μοι απεκρινατο: θαυμαζοιμ' αν, εφη, ει μη προς σε μαλλον τεινοι τα του ηγεμονος εργα η προς εμε. η γαρ εμη φυλακη των ενδον και διανομη γελοια τις αν, οιμαι, φαινοιτο, ει μη συγε επιμελοιο οπως εξωθεν τι εισφεροιτο. γελοια δ' αυ, εφην εγω, η εμη εισφορα φαινοιτ' αν, ει μη ειη οστις τα εισενεχθεντα σωιζοι. ουχ οραις, εφην εγω, οι εις τον τετρημενον πιθον αντλειν λεγομενοι ως οικτιρονται, οτι ματην πονειν δοκουσι; νη δι', εφη η γυνη, και γαρ τλημονες εισιν, ει τουτο γε ποιουσιν. αλλαι δε τοι, εφην εγω, ιδιαι επιμελειαι, ω γυναι, ηδειαι σοι γιγνονται, οποταν ανεπιστημονα ταλασιας λαβουσα επιστημονα ποιησηις και διπλασιου σοι αξια γενηται, και οποταν ανεπιστημονα ταμιειας και διακονιας παραλαβουσα επιστημονα και πιστην και διακονικην ποιησαμενη παντος αξιαν εχηις, και οποταν τους μεν σωφρονας τε και ωφελιμους τωι σωι οικωι εξηι σοι ευ ποιησαι, εαν δε τις πονηρος φαινηται, εξηι σοι κολασαι: το δε παντων ηδιστον, εαν βελτιων εμου φανηις, και εμε σον θεραποντα ποιησηι, και μη δεηι σε φοβεισθαι μη προιουσης της ηλικιας ατιμοτερα εν τωι οικωι γενηι, αλλα πιστευηις οτι πρεσβυτερα γιγνομενη οσωι αν και εμοι κοινωνος και παισιν οικου φυλαξ αμεινων γιγνηι, τοσουτωι και τιμιωτερα εν τωι οικωι εσει. τα γαρ καλα τε καγαθα, εγω εφην, ου δια τας ωραιοτητας, αλλα δια τας αρετας εις τον βιον τοις ανθρωποις επαυξεται. τοιαυτα μεν, ω σωκρατες, δοκω μεμνησθαι αυτηι τα πρωτα διαλεχθεις. η και επεγνως τι, ω ισχομαχε, εφην εγω, εκ τουτων αυτην κεκινημενην μαλλον προς την επιμελειαν; ναι μα δι', εφη ο ισχομαχος, και δηχθεισαν γε οιδα αυτην και ερυθριασασαν σφοδρα οτι των εισενεχθεντων τι αιτησαντος εμου ουκ ειχε μοι δουναι. και εγω μεντοι ιδων αχθεσθεισαν αυτην ειπον: μηδεν τι, εφην, αθυμησηις, ω γυναι, οτι ουκ εχεις δουναι ο σε αιτων τυγχανω. εστι μεν γαρ πενια αυτη σαφης, το δεομενον τινος μη εχειν χρησθαι: αλυποτερα δε αυτη η ενδεια, το ζητουντα τι μη δυνασθαι λαβειν, η την αρχην μηδε ζητειν ειδοτα οτι ουκ εστιν. αλλα γαρ, εφην εγω, τουτων ου συ αιτια, αλλ' εγω ου ταξας σοι παρεδωκα οπου χρη εκαστα κεισθαι, οπως ειδηις οπου τε δει τιθεναι και οποθεν λαμβανειν. εστι δ' ουδεν ουτως, ω γυναι, ουτ' ευχρηστον ουτε καλον ανθρωποις ως ταξις. και γαρ χορος εξ ανθρωπων συγκειμενος εστιν: αλλ' οταν μεν ποιωσιν ο τι αν τυχηι εκαστος, ταραχη τις φαινεται και θεασθαι ατερπες, οταν δε τεταγμενως ποιωσι και φθεγγωνται, αμα οι αυτοι ουτοι και αξιοθεατοι δοκουσιν ειναι και αξιακουστοι. και στρατια γε, εφην εγω, ω γυναι, ατακτος μεν ουσα ταραχωδεστατον, και τοις μεν πολεμιοις ευχειρωτοτατον, τοις δε φιλοις ακλεεστατον οραν και αχρηστοτατον, ονος ομου, οπλιτης, σκευοφορος, ψιλος, ιππευς, αμαξα: _πως γαρ αν πορευθειησαν, <εαν> εχοντες ουτως επικωλυσωσιν αλληλους, ο μεν βαδιζων τον τρεχοντα, ο δε τρεχων τον εστηκοτα, η δε αμαξα τον ιππεα, ο δε ονος την αμαξαν, ο δε σκευοφορος τον οπλιτην; ει δε και μαχεσθαι δεοι, πως αν ουτως εχοντες μαχεσαιντο; οις γαρ αναγκη αυτων τους επιοντας φευγειν, ουτοι ικανοι εισι φευγοντες καταπατησαι τους οπλα εχοντας: _τεταγμενη δε στρατια καλλιστον μεν ιδειν τοις φιλοις, δυσχερεστατον δε τοις πολεμιοις. τις μεν γαρ ουκ αν φιλος ηδεως θεασαιτο οπλιτας πολλους εν ταξει πορευομενους, τις δ' ουκ αν θαυμασειεν ιππεας κατα ταξεις ελαυνοντας, τις δε ουκ αν πολεμιος φοβηθειη ιδων διηυκρινημενους οπλιτας, ιππεας, πελταστας, τοξοτας, σφενδονητας, και τοις αρχουσι τεταγμενως επομενους; αλλα και πορευομενων εν ταξει, καν πολλαι μυριαδες ωσιν, ομοιως ωσπερ εις εκαστος καθ' ησυχιαν παντες πορευονται: εις γαρ το κενουμενον αει <οι> οπισθεν επερχονται. και τριηρης δε τοι η σεσαγμενη ανθρωπων δια τι αλλο φοβερον εστι πολεμιοις η φιλοις αξιοθεατον η οτι ταχυ πλει; δια τι δε αλλο αλυποι αλληλοις εισιν οι εμπλεοντες η διοτι εν ταξει μεν καθηνται, εν ταξει δε προνευουσιν, εν ταξει δ' αναπιπτουσιν, εν ταξει δ' εμβαινουσι και εκβαινουσιν; η δ' αταξια ομοιον τι μοι δοκει ειναι οιονπερ ει γεωργος ομου εμβαλοι κριθας και πυρους και οσπρια, καπειτα, οποτε δεοι η μαζης η αρτου η οψου, διαλεγειν δεοι αυτωι αντι του λαβοντα διηυκρινημενοις χρησθαι. και συ ουν, ω γυναι, <ει> του μεν ταραχου τουτου μη δεοιο, βουλοιο δ' ακριβως διοικειν τα οντα ειδεναι και των οντων ευπορως λαμβανουσα οτωι αν δεηι χρησθαι, και εμοι, εαν τι αιτωι εν χαριτι διδοναι, χωραν τε δοκιμασωμεθα την προσηκουσαν εκαστοις εχειν και εν ταυτηι θεντες διδαξωμεν την διακονον λαμβανειν τε εντευθεν και κατατιθεναι παλιν εις ταυτην: και ουτως εισομεθα τα τε σωα οντα και τα μη: η γαρ χωρα αυτη το μη ον ποθησει, και <το> δεομενον θεραπειας εξετασει η οψις, και το ειδεναι οπου εκαστον εστι ταχυ εγχειριει, ωστε μη απορειν χρησθαι. καλλιστην δε ποτε και ακριβεστατην εδοξα σκευων ταξιν ιδειν, ω σωκρατες, εισβας επι θεαν εις το μεγα πλοιον το φοινικικον. πλειστα γαρ σκευη εν σμικροτατωι αγγειωι διακεχωρισμενα εθεασαμην. δια πολλων μεν γαρ δηπου, εφη, ξυλινων σκευων και πλεκτων ορμιζεται ναυς και αναγεται, δια πολλων δε των κρεμαστων καλουμενων πλει, πολλοις δε μηχανημασιν ανθωπλισται προς τα πολεμια πλοια, πολλα δε οπλα τοις ανδρασι συμπεριαγει, παντα δε σκευη οσοισπερ εν οικιαι χρωνται ανθρωποι τηι συσσιτιαι εκαστηι κομιζει: γεμει δε παρα παντα φορτιων οσα ναυκληρος κερδους ενεκα αγεται. και οσα λεγω, εφη, εγω, παντα ουκ εν πολλωι τινι μειζονι χωραι εκειτο η εν δεκακλινωι στεγηι συμμετρωι. και ουτω κειμενα εκαστα κατενοησα ως ουτε αλληλα εμποδιζει ουτε μαστευτου δειται ουτε ασυσκευαστα εστιν ουτε δυσλυτως εχει, ωστε διατριβην παρεχειν, οταν τωι ταχυ δεηι χρησθαι. τον δε του κυβερνητου διακονον, ος πρωιρευς της νεως καλειται, ουτως ηυρον επισταμενον εκαστων την χωραν ως και απων αν ειποι οπου εκαστα κειται και οποσα εστιν ουδεν ηττον η ο γραμματα επισταμενος ειποι αν σωκρατους και οποσα γραμματα και οπου εκαστον τετακται. ειδον δε, εφη ο ισχομαχος, και εξεταζοντα τουτον αυτον εν τηι σχοληι παντα οποσοις αρα δει εν τωι πλοιωι χρησθαι. θαυμασας δε, εφη, την επισκεψιν αυτου ηρομην τι πραττοι. ο δ' ειπεν: επισκοπω, εφη, ω ξενε, ει τι συμβαινοι γιγνεσθαι, πως κειται, εφη, τα εν τηι νηι, η ει τι αποστατει η ει δυστραπελως τι συγκειται. ου γαρ, εφη, εγχωρει, οταν χειμαζηι ο θεος εν τηι θαλαττηι, ουτε μαστευειν οτου αν δεηι ουτε δυστραπελως εχον διδοναι. απειλει γαρ ο θεος και κολαζει τους βλακας. εαν δε μονον μη απολεσηι τους μη αμαρτανοντας, πανυ αγαπητον: εαν δε και πανυ καλως υπηρετουντας σωιζηι, πολλη χαρις, εφη, τοις θεοις. εγω ουν κατιδων ταυτην την ακριβειαν της κατασκευης ελεγον τηι γυναικι οτι πανυ αν ημων ειη βλακικον, ει οι μεν εν τοις πλοιοις και μικροις ουσι χωρας ευρισκουσι, και σαλευοντες ισχυρως ομως σωιζουσι την ταξιν, και υπερφοβουμενοι ομως ευρισκουσι το δεον λαμβανειν, ημεις δε και διηιρημενων εκαστοις θηκων εν τηι οικιαι μεγαλων και βεβη κυιας της οικιας εν δαπεδωι, ει μη ευρησομεν καλην και ευευρετον χωραν εκαστοις αυτων, πως ουκ αν πολλη ημων ασυνεσια ειη; ως μεν δη αγαθον τεταχθαι σκευων κατασκευην και ως ραιδιον χωραν εκαστοις αυτων ευρειν εν οικιαι θειναι ως εκαστοις συμφερει ειρηται: ως δε καλον φαινεται, επειδαν υποδηματα εφεξης κεηται, καν οποια ηι, καλον δε ιματια κεχωρισμενα ιδειν, καν οποια ηι, καλον δε στρωματα, καλον δε χαλκια, καλον δε τα αμφι τραπεζας, καλον δε και ο παντων καταγελασειεν αν μαλιστα ουχ ο σεμνος αλλ' ο κομψος, [οτι] και χυτρας [φησιν] ευρυθμον φαινεσθαι ευκρινως κειμενας_τα δε αλλα ηδη που απο τουτου απαντα καλλιω φαινεται κατα κοσμον κειμενα: χορος γαρ σκευων εκαστα φαινεται, και το μεσον δε παντων τουτων καλον φαινεται, εκποδων εκαστου κειμενου: ωσπερ και κυκλιος χορος ου μονον αυτος καλον θεαμα εστιν, αλλα και το μεσον αυτου καλον και καθαρον φαινεται_ει δε αληθη ταυτα λεγω, εξεστιν, εφην, ω γυναι, και πειραν λαμβανειν αυτων ουτε τι ζημιωθεντας ουτε τι πολλα πονησαντας. αλλα μην ουδε τουτο δει αθυμησαι, ω γυναι, εφην εγω, ως χαλεπον ευρειν τον μαθησομενον τε τας χωρας και μεμνησομενον καταχωριζειν εκαστα. ισμεν γαρ δηπου οτι μυριοπλασια ημων απαντα εχει η πασα πολις, αλλ' ομως, οποιον αν των οικετων κελευσηις πριαμενον τι σοι εξ αγορας ενεγκειν, ουδεις απορησει, αλλα πας ειδως φανειται οποι χρη ελθοντα λαβειν εκαστα. τουτου μεντοι, εφην εγω, ουδεν αλλο αιτιον εστιν η οτι εν χωραι κειται τεταγμενηι. ανθρωπον δε γε ζητων, και ταυτα ενιοτε αντιζητουντα, πολλακις αν τις προτερον, πριν ευρειν, απειποι. και τουτου αυ ουδεν αλλο αιτιον εστιν η το μη ειναι τεταγμενον οπου εκαστον δει αναμενειν. περι μεν [γαρ] δη ταξεως σκευων και χρησεως τοιαυτα αυτηι διαλεχθεις δοκω μεμνησθαι. και τι δη; η γυνη εδοκει σοι, εφην εγω, ω ισχομαχε, πως τι υπακουειν ων συ εσπουδαζες διδασκων; τι δε, ει μη υπισχνειτο γε επιμελησεσθαι και φανερα ην ηδομενη ισχυρως, ωσπερ εξ αμηχανιας ευποριαν τινα ηυρηκυια, και εδειτο μου ως ταχιστα ηιπερ ελεγον διαταξαι. και πως δη, εφην εγω, ω ισχομαχε, διεταξας αυτηι; τι δ', ει μη της γε οικιας την δυναμιν εδοξε μοι πρωτον επιδειξαι αυτηι. ου γαρ ποικιλμασι κεκοσμηται, ω σωκρατες, αλλα τα οικηματα ωικοδομηται προς αυτο τουτο εσκεμμενα, οπως αγγεια ως συμφορωτατα ηι τοις μελλουσιν εν αυτοις εσεσθαι: ωστε αυτα εκαλει τα πρεποντα ειναι εν εκαστωι. ο μεν γαρ θαλαμος εν οχυρωι ων τα πλειστου αξια και στρωματα και σκευη παρεκαλει, τα δε ξηρα των στεγνων τον σιτον, τα δε ψυχεινα τον οινον, τα δε φανα οσα φαους δεομενα εργα τε και σκευη εστι. και διαιτητηρια δε τοις ανθρωποις επεδεικνυον αυτηι κεκαλλωπισμενα του μεν θερους εχειν ψυχεινα, του δε χειμωνος αλεεινα. και συμπασαν δε την οικιαν επεδειξα αυτηι οτι προς μεσημβριαν αναπεπταται, ωστε ευδηλον ειναι οτι χειμωνος μεν ευηλιος εστι, του δε θερους ευσκιος. εδειξα δε και την γυναικωνιτιν αυτηι, θυραι βαλανωτηι ωρισμενην απο της ανδρωνιτιδος, ινα μητε εκφερηται ενδοθεν ο τι μη δει μητε τεκνοποιωνται οι οικεται ανευ της ημετερας γνωμης. οι μεν γαρ χρηστοι παιδοποιησαμενοι ευνουστεροι ως επι το πολυ, οι δε πονηροι συζυγεντες ευπορωτεροι προς το κακουργειν γιγνονται. επει δε ταυτα διηλθομεν, εφη, ουτω δη ηδη κατα φυλας διεκρινομεν τα επιπλα. ηρχομεθα δε πρωτον, εφη, αθροιζοντες, οις αμφι θυσιας χρωμεθα. μετα ταυτα κοσμον γυναικος τον εις εορτας διηιρουμεν, εσθητα ανδρος την εις εορτας και πολεμον, και στρωματα εν γυναικωνιτιδι, στρωματα εν ανδρωνιτιδι, υποδηματα γυναικεια, υποδηματα ανδρεια. οπλων αλλη φυλη, αλλη ταλασιουργικων οργανων, αλλη σιτοποιικων, αλλη οψοποιικων, αλλη των αμφι λουτρον, αλλη αμφι μακτρας, αλλη αμφι τραπεζας. και ταυτα παντα διεχωρισαμεν, οις τε αει δει χρησθαι και τα θοινητικα. χωρις δε και τα κατα μηνα δαπανωμενα αφειλομεν, διχα δε και τα εις ενιαυτον απολελογισμενα κατεθεμεν. ουτω γαρ ηττον λανθανει οπως προς το τελος εκβησεται. επει δε εχωρισαμεν παντα κατα φυλας τα επιπλα, εις τας χωρας τας προσηκουσας εκαστα διηνεγκαμεν. μετα δε τουτο οσοις μεν των σκευων καθ' ημεραν χρωνται οι οικεται, οιον σιτοποιικοις, οψοποιικοις, ταλασιουργικοις, και ει τι αλλο τοιουτον, ταυτα μεν αυτοις τοις χρωμενοις δειξαντες οπου δει τιθεναι, παρεδωκαμεν και επεταξαμεν σωα παρεχειν: οσοις δ' εις εορτας η ξενοδοκιας χρωμεθα η εις τας δια χρονου πραξεις, ταυτα δε τηι ταμιαι παρεδωκαμεν, και δειξαντες τας χωρας αυτων και απαριθμησαντες και γραψαμενοι εκαστα ειπομεν αυτηι διδοναι τουτων οτωι δεοι εκαστον, και μεμνησθαι ο τι αν τωι διδωι, και απολαμβανουσαν κατατιθεναι παλιν οθενπερ αν εκαστα λαμβανηι. την δε ταμιαν εποιησαμεθα επισκεψαμενοι ητις ημιν εδοκει ειναι εγκρατεστατη και γαστρος και οινου και υπνου και ανδρων συνουσιας, προς τουτοις δε η το μνημονικον μαλιστα εδοκει εχειν και το προνοειν μη τι κακον λαβηι παρ' ημων αμελουσα, και σκοπειν οπως χαριζομενη τι ημιν υφ' ημων αντιτιμησεται. εδιδασκομεν δε αυτην και ευνοικως εχειν προς ημας, οτ' ευφραινοιμεθα, των ευφροσυνων μετα διδοντες, και ει τι λυπηρον ειη, εις ταυτα παρακαλουντες. και το προθυμεισθαι δε συναυξειν τον οικον επαιδευομεν αυτην, επιγιγνωσκειν αυτην ποιουντες και της ευπραγιας αυτηι μεταδιδοντες. και δικαιοσυνην δ' αυτηι ενεποιουμεν τιμιωτερους τιθεντες τους δικαιους των αδικων και επιδεικνυοντες πλουσιωτερον και ελευθεριωτερον βιοτευοντας των αδικων: και αυτην δε εν ταυτηι τηι χωραι κατεταττομεν. επι δε τουτοις πασιν ειπον, εφη, ω σωκρατες, εγω τηι γυναικι οτι παντων τουτων ουδεν οφελος, ει μη αυτη επιμελησεται οπως διαμενηι εκαστωι η ταξις. εδιδασκον δε αυτην οτι και εν ταις ευνομουμεναις πολεσιν ουκ αρκειν δοκει τοις πολιταις, αν νομους καλους γραψωνται, αλλα και νομοφυλακας προσαιρουνται, οιτινες επισκοπουντες τον μεν ποιουντα τα νομιμα επαινουσιν, αν δε τις παρα τους νομους ποιηι, ζημιουσι. νομισαι ουν εκελευον, εφη, την γυναικα και αυτην νομοφυλακα των εν τηι οικιαι ειναι, και εξεταζειν δε, οταν δοξηι αυτηι, τα σκευη, ωσπερ ο φρουραρχος τας φυλακας εξεταζει, και δοκιμαζειν ει καλως εκαστον εχει, ωσπερ η βουλη ιππους και ιππεας δοκιμαζει, και επαινειν δε και τιμαν ωσπερ βασιλισσαν τον αξιον απο της παρουσας δυναμεως, και λοισορειν και κολαζειν τον τουτων δεομενον. προς δε τουτοις εδιδασκον αυτην, εφη, ως ουκ αν αχθοιτο δικαιως, ει πλειω αυτηι πραγματα προσταττω η τοις οικεταις περι τα κτηματα, επιδεικνυων οτι τοις μεν οικεταις μετεστι των δεσποσυνων χρηματων τοσουτον οσον φερειν η θεραπευειν η φυλαττειν, χρησθαι δε ουδενι αυτων εξεστιν, οτωι αν μη δωι ο κυριος: δεσποτου δε απαντα εστιν †ωι αν βουληται εκαστα† χρησθαι. οτωι ουν και σωιζομενων μεγιστη ονησις και φθειρομενων μεγιστη βλαβη, τουτωι και την επιμελειαν μαλιστα προσηκουσαν απεφαινον. τι ουν; εφην εγω, ω ισχομαχε, ταυτα ακουσασα η γυνη πως σοι υπηκουε; τι δε, εφη, ει μη ειπε γε μοι, ω σωκρατες, οτι ουκ ορθως γιγνωσκοιμι, ει οιοιμην χαλεπα επιταττειν διδασκων οτι επιμελεισθαι δει των οντων. χαλεπωτερον γαρ αν, εφη φαναι, ει αυτηι επεταττον αμελειν των εαυτης η ει επιμελεισθαι δεησει των οικειων αγαθων. πεφυκεναι γαρ δοκει, εφη, ωσπερ και τεκνων το επιμελεισθαι τηι σωφρονι των εαυτης η αμελειν, ουτω και των κτηματων οσα ιδια οντα ευφραινει ηδιον το επιμελεισθαι νομιζειν εφη ειναι τηι σωφρονι των εαυτης η αμελειν. και εγω ακουσας, εφη ο σωκρατης, αποκρινασθαι την γυναικα αυτωι ταυτα, ειπον: νη την ηραν, εφην, ω ισχομαχε, ανδρικην γε επιδεικνυεις την διανοιαν της γυναικος. και αλλα τοινυν, εφη ο ισχομαχος, θελω σοι πανυ μεγαλοφρονα αυτης διηγησασθαι, α μου απαξ ακουσασα ταχυ επειθετο. τα ποια; εφην εγω: λεγε: ως εμοι πολυ ηδιον ζωσης αρετην γυναικος καταμανθανειν η ει ζευξις μοι καλην εικασας γραφηι γυναικα επεδεικνυεν. εντευθεν δη λεγει ο ισχομαχος: εγω τοινυν, εφη, ιδων ποτε αυτην, ω σωκρατες, εντετριμμενην πολλωι μεν ψιμυθιωι, οπως λευκοτερα ετι δοκοιη ειναι η ην, πολληι δ' εγχουσηι, οπως ερυθροτερα φαινοιτο της αληθειας, υποδηματα δ' εχουσαν υψηλα, οπως μειζων δοκοιη ειναι η επεφυκει, ειπε μοι, εφην, ω γυναι, ποτερως αν με κριναις αξιοφιλητον μαλλον ειναι χρηματων κοινωνον, ει σοι αυτα τα οντα αποδεικνυοιμι, και μητε κομπαζοιμι ως πλειω των οντων εστι μοι, μητε αποκρυπτοιμην τι των οντων μηδεν, η ει πειρωιμην σε εξαπαταν λεγων τε ως πλειω εστι μοι των οντων, επιδεικνυς τε αργυριον κιβδηλον [δηλοιην σε] και ορμους υποξυλους και πορφυριδας εξιτηλους φαιην αληθινας ειναι; και υπολαβουσα ευθυς, ευφημει, εφη: μη γενοιο συ τοιουτος: ου γαρ αν εγωγε σε δυναιμην, ει τοιουτος ειης, ασπασασθαι εκ της ψυχης. ουκουν, εφην εγω, συνεληλυθαμεν, ω γυναι, ως και των σωματων κοινωνησοντες αλληλοις; φασι γουν, εφη, οι ανθρωποι. ποτερως αν ουν, εφην εγω, του σωματος αυ δοκοιην ειναι αξιοφιλητος μαλλον κοινωνος, ει σοι το σωμα πειρωιμην παρεχειν το εμαυτου επιμελομενος οπως υγιαινον τε και ερρωμενον εσται, και δια ταυτα τωι οντι ευχρως σοι εσομαι, η ει σοι μιλτωι αλειφομενος και τους οφθαλμους υπαλειφομενος ανδρεικελωι επιδεικνυοιμι τε εμαυτον και συνειην εξαπατων σε και παρεχων οραν και απτεσθαι μιλτου αντι του εμαυτου χρωτος; εγω μεν, εφη εκεινη, ουτ' αν μιλτου απτοιμην ηδιον η σου ουτ' αν ανδρεικελου χρωμα ορωιην ηδιον η το σον ουτ' αν τους οφθαλμους υπαληλιμμενους ηδιον ορωιην τους σους η υγιαινοντας. και εμε τοινυν νομιζε, ειπειν εφη ο ισχομαχος, ω γυναι, μητε ψιμυθιου μητε εγχουσης χρωματι ηδεσθαι μαλλον η τωι σωι, αλλ' ωσπερ οι θεοι εποιησαν ιπποις μεν ιππους, βουσι δε βους ηδιστον, προβατοις δε προβατα, ουτω και οι ανθρωποι ανθρωπου σωμα καθαρον οιονται ηδιστον ειναι: αι δ' απαται αυται τους μεν εξω πως δυναιντ' αν ανεξελεγκτως εξαπαταν, συνοντας δε αει αναγκη αλισκεσθαι, αν επιχειρωσιν εξαπαταν αλληλους. η γαρ εξ ευνης αλισκονται εξανισταμενοι πριν παρασκευασασθαι η υπο ιδρωτος ελεγχονται η υπο δακρυων βασανιζονται η υπο λουτρου αληθινως κατωπτευθησαν. τι ουν προς θεων, εφην εγω, προς ταυτα απεκρινατο; τι δε, εφη, ει μη του <γε> λοιπου τοιουτον μεν ουδεν πωποτε ετι επραγματευσατο, καθαραν δε και πρεποντως εχουσαν επειρατο εαυτην επιδεικνυναι. και εμε μεντοι ηρωτα ει τι εχοιμι συμβουλευσαι ως αν τωι οντι καλη φαι νοιτο, αλλα μη μονον δοκοιη. και εγω μεντοι, ω σωκρατες, εφη, συνεβουλευον αυτηι μη δουλικως αει καθησθαι, αλλα συν τοις θεοις πειρασθαι δεσποτικως προς μεν τον ιστον προσστασαν ο τι μεν βελτιον αλλου επισταιτο επιδιδαξαι, ο τι δε χειρον επιμαθειν, επισκεψασθαι δε και σιτοποιον, παραστηναι δε και απομετρουσηι τηι ταμιαι, περιελθειν δ' επισκοπουμενην και ει κατα χωραν εχει ηι δει εκαστα. ταυτα γαρ εδοκει μοι αμα επιμελεια ειναι και περιπατος. αγαθον δε εφην ειναι γυμνασιον και το δευσαι και μαξαι και ιματια και στρωματα ανασεισαι και συνθειναι. γυμναζομενην δε εφην ουτως αν και εσθιειν ηδιον και υγιαινειν μαλλον και ευχροωτεραν φαινεσθαι τηι αληθειαι. και οψις δε, οποταν ανταγωνιζηται διακονωι καθαρωτερα ουσα πρεποντως τε μαλλον ημφιεσμενη, κινητικον γιγνεται αλλως τε και οποταν το εκουσαν χαριζεσθαι προσηι αντι του αναγκαζομενην υπηρετειν. αι δ' αει καθημεναι σεμνως προς τας κεκοσμημενας και εξαπατωσας κρινεσθαι παρεχουσιν εαυτας. και νυν, εφη, ω σωκρατες, ουτως ευ ισθι η γυνη μου κατεσκευασμενη βιοτευει ωσπερ εγω εδιδασκον αυτην και ωσπερ νυν σοι λεγω. εντευθεν δ' εγω ειπον: ω ισχομαχε, τα μεν δη περι των της γυναικος εργων ικανως μοι δοκω ακηκοεναι την πρωτην, και αξια γε πανυ επαινου αμφοτερων υμων. τα δ' αυ σα εργα, εφην εγω, ηδη μοι λεγε, ινα συ τε εφ' οις ευδοκιμεις διηγησαμενος ησθηις καγω τα του καλου καγαθου ανδρος εργα τελεως διακουσας και καταμαθων, αν δυνωμαι, πολλην σοι χαριν ειδω. αλλα νη δι', εφη ο ισχομαχος, και πανυ ηδεως σοι, ω σωκρατες, διηγησομαι α εγω ποιων διατελω, ινα και μεταρρυθμισηις με, εαν τι σοι δοκω μη καλως ποιειν. αλλ' εγω μεν δη, εφην, πως αν δικαιως μεταρρυθμισαιμι ανδρα απειργασμενον καλον τε καγαθον, και ταυτα ων ανηρ ος αδολεσχειν τε δοκω και αερομετρειν και, το παντων δη ανοητοτατον δοκουν ειναι εγκλημα, πενης καλουμαι; και πανυ μενταν, ω ισχομαχε, ην εν πολληι αθυμιαι τωι επικληματι τουτωι, ει μη πρωιην απαντησας τωι νικιου του †επηλυτου ιππωι ειδον πολλους ακολουθουντας αυτωι θεατας, πολυν δε λογον εχοντων τινων περι αυτου ηκουον: και δητα ηρομην προσελθων τον ιπποκομον ει πολλα ειη χρηματα τωι ιππωι. ο δε προσβλεψας με ως ουδε υγιαινοντα τωι ερωτηματι ειπε: πως δ' αν ιππωι χρηματα γενοιτο; ουτω δη εγω ανεκυψα ακουσας οτι εστιν αρα θεμιτον και πενητι ιππωι αγαθωι γενεσθαι, ει την ψυχην φυσει αγαθην εχοι. ως ουν θεμιτον και εμοι αγαθωι ανδρι γενεσθαι διηγου τελεως τα σα εργα, ινα, ο τι αν δυνωμαι ακουων καταμαθειν, πειρωμαι και εγω σε απο της αυριον ημερας αρξαμενος μιμεισθαι. και γαρ αγαθη εστιν, εφην εγω, ημερα ως αρετης αρχεσθαι. συ μεν παιζεις, εφη ο ισχομαχος, ω σωκρατες, εγω δε ομως σοι διηγησομαι α εγω οσον δυναμαι πειρωμαι επιτηδευων διαπεραν τον βιον. επει γαρ καταμεμαθηκεναι δοκω οτι οι θεοι τοις ανθρωποις ανευ μεν του γιγνωσκειν τε α δει ποιειν και επιμελεισθαι οπως ταυτα περαινηται ου θεμιτον εποιησαν ευ πραττειν, φρονιμοις δ' ουσι και επιμελεσι τοις μεν διδοασιν ευδαιμονειν, τοις δ' ου, ουτω δη εγω αρχομαι μεν τους θεους θεραπευων, πειρωμαι δε ποιειν ως αν θεμις ηι μοι ευχομενωι και υγιειας τυγχανειν και ρωμης σωματος και τιμης εν πολει και ευνοιας εν φιλοις και εν πολεμωι καλης σωτηριας και πλουτου καλως αυξομενου. και εγω ακουσας ταυτα: μελει γαρ δη σοι, ω ισχομαχε, οπως πλουτηις και πολλα χρηματα εχων πολλα εχηις πραγματα τουτων επιμελομενος; και πανυ γ', εφη ο ισχομαχος, μελει μοι τουτων ων ερωταις: ηδυ γαρ μοι δοκει, ω σωκρατες, και θεους μεγαλειως τιμαν και φιλους, αν τινος δεωνται, επωφελειν και την πολιν μηδεν <το> κατ' εμε χρημασιν ακοσμητον ειναι. και γαρ καλα, εφην εγω, ω ισχομαχε, εστιν α συ λεγεις, και δυνατου γε ισχυρως ανδρος: πως γαρ ου; οτε πολλοι μεν εισιν ανθρωποι οι ου δυνανται ζην ανευ του αλλων δεισθαι, πολλοι δε αγαπωσιν, αν δυνωνται τα εαυτοις αρκουντα ποριζεσθαι. οι δε δη δυναμενοι μη μονον τον εαυτων οικον διοικειν, αλλα και περιποιειν ωστε και την πολιν κοσμειν και τους φιλους επικουφιζειν, πως τουτους ουχι βαθεις τε και ερρωμενους ανδρας χρη νομισαι; αλλα γαρ επαινειν μεν, εφην εγω, τους τοιουτους πολλοι δυναμεθα: συ δε μοι λεξον, ω ισχομαχε, αφ' ωνπερ ηρξω, πως υγιειας επιμεληι; πως της του σωματος ρωμης; πως θεμις ειναι σοι και εκ πολεμου καλως σωιζεσθαι; της δε χρηματισεως περι και μετα ταυτα, εφην εγω, αρκεσει ακουειν. αλλ' εστι μεν, εφη ο ισχομαχος, ως γε εμοι δοκει, ω σωκρατες, ακολουθα ταυτα παντα αλληλων. επει γαρ εσθιειν τις τα ικανα εχει, εκπονουντι μεν ορθως μαλλον δοκει μοι η υγιεια παραμενειν, εκπονουντι δε μαλλον η ρωμη προσγιγνεσθαι, ασκουντι δε τα του πολεμου καλλιον σωιζεσθαι, ορθως δε επιμελομενωι και μη καταμαλακιζομενωι μαλλον εικος τον οικον αυξεσθαι. αλλα μεχρι μεν τουτου επομαι, εφην εγω, ω ισχομαχε, οτι εκπονουντα φηις και επιμελομενον και ασκουντα ανθρωπον μαλλον τυγχανειν των αγαθων, οποιωι δε πονωι χρηι προς την ευεξιαν και ρωμην και οπως ασκεις τα του πολεμου και οπως επιμελει του περιουσιαν ποιειν ως και φιλους επωφελειν και πολιν επισχυειν, ταυτα αν ηδεως, εφην εγω, πυθοιμην. εγω τοινυν, εφη, ω σωκρατες, ο ισχομαχος, ανιστασθαι μεν εξ ευνης ειθισμαι ηνικ' <αν> ετι ενδον καταλαμβανοιμι, ει τινα δεομενος ιδειν τυγχανοιμι. καν μεν τι κατα πολιν δεηι πραττειν, ταυτα πραγματευομενος περιπατωι τουτωι χρωμαι: αν δε μηδεν αναγκαιον ηι κατα πολιν, τον μεν ιππον ο παις προαγει εις αγρον, εγω δε περιπατωι χρωμαι τηι εις αγρον οδωι ισως αμεινον, ω σωκρατες, η ει εν τωι ξυστωι περιπατοιην. επειδαν δε ελθω εις αγρον, αν τε μοι φυτευοντες τυγχανωσιν αν τε νειοποιουντες αν τε σπειροντες αν τε καρπον προσκομιζοντες, ταυτα επισκεψαμενος οπως εκαστα γιγνεται, μεταρρυθμιζω, εαν εχω τι βελτιον του παροντος. μετα δε ταυτα ως τα πολλα αναβας επι τον ιππον ιππασαμην ιππασιαν ως αν εγω δυνωμαι ομοιοτατην ταις εν τωι πολεμωι αναγκαιαις ιππασιαις, ουτε πλαγιου ουτε καταντους ουτε ταφρου ουτε οχετου απεχομενος, ως μεντοι δυνατον ταυτα ποιουντα επιμελομαι μη αποχωλευσαι τον ιππον. επειδαν δε ταυτα γενηται, ο παις εξαλισας τον ιππον οικαδε απαγει, αμα φερων απο του χωρου αν τι δεωμεθα εις αστυ. εγω δε τα μεν βαδην τα δε αποδραμων οικαδε απεστλεγγισαμην. ειτα δε αριστω, ω σωκρατες, οσα μητε κενος μητε αγαν πληρης διημερευειν. νη την ηραν, εφην εγω, ω ισχομαχε, αρεσκοντως γε μοι ταυτα ποιεις. το γαρ εν τωι αυτωι χρονωι συνεσκευασμενοις χρησθαι τοις τε προς την υγιειαν και τοις προς την ρωμην παρασκευασμασι και τοις εις τον πολεμον ασκημασι και ταις του πλουτου επιμελειαις, ταυτα παντα αγαστα μοι δοκει ειναι. και γαρ οτι ορθως εκαστου τουτων επιμεληι ικανα τεκμηρια παρεχηι: υγιαινοντα τε γαρ και ερρωμενον ως επι το πολυ συν τοις θεοις σε ορωμεν και εν τοις ιπ πικωτατοις τε και πλουσιωτατοις λεγομενον σε επισταμεθα. ταυτα τοινυν εγω ποιων, εφη, ω σωκρατες, υπο πολλων πανυ συκοφαντουμαι, συ δ' ισως ωιου με ερειν ως υπο πολλων καλος καγαθος κεκλημαι. αλλα και εμελλον δε εγω, εφην, ω ισχομαχε, τουτο ερησεσθαι, ει τινα και τουτου επιμελειαν ποιηι, οπως δυνηι λογον διδοναι και λαμβανειν, αν τινι ποτε δεηι. ου γαρ δοκω σοι, εφη, ω σωκρατες, αυτα ταυτα διατελειν μελετων, απολογεισθαι μεν οτι ουδενα αδικω, ευ δε ποιω πολλους οσον αν δυνωμαι, κατηγορειν δε ου δοκω σοι μελεταν ανθρωπων, αδικουντας μεν και ιδιαι πολλους και την πολιν καταμανθανων τινας, ευ δε ποιουντας ουδενα; αλλ' ει και ερμηνευειν τοιαυτα μελεταις, τουτο μοι, εφην εγω, ετι, ω ισχομαχε, δηλωσον. ουδεν μεν ουν, ω σωκρατες, παυομαι, εφη, λεγειν μελετων. η γαρ κατηγορουντος τινος των οικετων η απολογουμενου ακουσας ελεγχειν πειρωμαι, η μεμφομαι τινα προς τους φιλους η επαινω, η διαλλαττω τινας των επιτηδειων πειρωμενος διδασκειν ως συμφερει αυτοις φιλους ειναι μαλλον η πολεμιους, <η> επιτιμωμεν τινι στρατηγωι συμπαροντες, η απολογουμεθα υπερ του, ει τις αδικως αιτιαν εχει, η κατηγορουμεν προς αλληλους, ει τις αδικως τιμαται. πολλακις δε και βουλευομενοι α μεν αν επιθυμωμεν πραττειν, ταυτα επαινουμεν, α δ' αν μη βουλωμεθα πραττειν, ταυτα μεμφομεθα. ηδη δ', εφη, ω σωκρατες, και διειλημμενως πολλακις εκριθην ο τι χρη παθειν η αποτεισαι. υπο του, εφην εγω, ω ισχομαχε; εμε γαρ δη τουτο ελανθανεν. υπο της γυναικος, εφη. και πως δη, εφην εγω, αγωνιζει; οταν μεν αληθη λεγειν συμφερηι, πανυ επιεικως: οταν δε ψευδη, τον ηττω λογον, ω σωκρατες, ου μα τον δια ου δυναμαι κρειττω ποιειν. και εγω ειπον: ισως γαρ, ω ισχομαχε, το ψευδος ου δυνασαι αληθες ποιειν. αλλα γαρ, εφην εγω, μη σε κατακωλυω, ω ισχομαχε, απιεναι ηδη βουλομενον. μα δι', εφη, ω σωκρατες: επει ουκ αν απελθοιμι πριν <αν> πανταπασιν η αγορα λυθηι. νη δι', εφην εγω, φυλαττηι γαρ ισχυρως μη αποβαληις την επωνυμιαν, το ανηρ καλος καγαθος κεκλησθαι. νυν γαρ πολλων σοι ισως οντων επιμελειας δεομενων, επει συνεθου τοις ξενοις, αναμενεις αυτους, ινα μη ψευσηι. αλλα τοι, ω σωκρατες, εφη ο ισχομαχος, ουδ' εκεινα μοι αμελειται α συ λεγεις: εχω γαρ επιτροπους εν τοις αγροις. ποτερα δε, εγω εφην, ω ισχομαχε, οταν δεηθηις επιτροπου, καταμαθων αν που ηι επιτροπευτικος ανηρ, τουτον πειραι ωνεισθαι, ωσπερ, οταν τεκτονος δεηθηις, καταμαθων ευ οιδ' οτι αν που ιδηις τεκτονικον, τουτον πειραι κτασθαι, η αυτος παιδευεις τους επιτροπους; αυτος νη δι', εφη, ω σωκρατες, πειρωμαι παιδευειν. και γαρ οστις μελλει αρκεσειν, οταν εγω απω, αντ' εμου επιμελομενος, τι αυτον και δει αλλο επιστασθαι η απερ εγω; ειπερ γαρ ικανος ειμι των εργων προστατευειν, καν αλλον δηπου δυναιμην διδαξαι απερ αυτος επισταμαι. ουκουν ευνοιαν πρωτον, εφην εγω, δεησει αυτον εχειν σοι και τοις σοις, ει μελλει αρκεσειν αντι σου παρων. ανευ γαρ ευνοιας τι οφελος και οποιας τινος ουν επιτροπου επιστημης γιγνεται; ουδεν μα δι', εφη ο ισχομαχος, αλλα τοι το ευνοειν εμοι και τοις εμοις εγω πρωτον πειρωμαι παιδευειν. και πως, εγω εφην, προς των θεων ευνοιαν εχειν σοι και τοις σοις διδασκεις οντινα αν βουληι; ευεργετων νη δι', εφη ο ισχομαχος, οταν τινος αγαθου οι θεοι αφθονιαν διδωσιν ημιν. τουτο ουν λεγεις, εφην εγω, οτι οι απολαυοντες των σων αγαθων ευνοι σοι γιγνονται και αγαθον τι σε βουλονται πραττειν; τουτο γαρ οργανον, ω σωκρατες, ευνοιας αριστον ορω ον. αν δε δη ευνους σοι γενηται, εφην, ω ισχομαχε, η τουτου ενεκα ικανος εσται επιτροπευειν; ουχ οραις οτι και εαυτοις ευνοι παντες οντες ως ειπειν ανθρωποι, πολλοι αυτων εισιν οι ουκ εθελουσιν επιμελεισθαι οπως αυτοις εσται ταυτα α βουλονται ειναι σφισι τα αγαθα; αλλα ναι μα δι', εφη ο ισχομαχος, τοιουτους οταν επιτροπους βουλωμαι καθισταναι, και επιμελεισθαι διδασκω. πως, εφην εγω, προς των θεων; τουτο γαρ δη εγω πανταπασιν ου διδακτον ωιμην ειναι, το επιμελη ποιησαι. ουδε γαρ εστιν, εφη, ω σωκρατες, εφεξης γε ουτως οιον τε παντας διδαξαι επιμελεις ειναι. ποιους μεν δη, εγω εφην, οιον τε; παντως μοι σαφως τουτους διασημηνον. πρωτον μεν, εφη, ω σωκρατες, τους οινου ακρατεις ουκ αν δυναιο επιμελεις ποιησαι: το γαρ μεθυειν ληθην εμποιει παντων των πραττειν δεομενων. οι ουν τουτου ακρατεις μονοι, εγω εφην, αδυνατοι εισιν επιμελεισθαι η και αλλοι τινες; ναι μα δι', εφη ο ισχομαχος, και οι γε του υπνου: ουτε γαρ αν αυτος δυναιτο καθευδων τα δεοντα ποιειν ουτε αλλους παρεχεσθαι. τι ουν; εγω εφην, ουτοι αυ μονοι αδυνατοι ημιν εσονται ταυτην την επιμελειαν διδαχθηναι η και αλλοι τινες προς τουτοις; εμοιγε τοι δοκουσιν, εφη ο ισχομαχος, και οι των αφροδισιων δυσερωτες αδυνατοι ειναι διδαχθηναι αλλου τινος μαλλον επιμελεισθαι η τουτου: ουτε γαρ ελπιδα ουτ' επιμελειαν ηδιονα ραιδιον ευρειν της των παιδικων επιμελειας, ουδε μην, οταν παρηι το πρακτεον, τιμωριαν χαλεπωτεραν ευπετες εστι του απο των ερωμενων κωλυεσθαι. υφιεμαι ουν και ους αν τοιουτους γνω οντας μηδ' επιχειρειν επιμελητας τουτων τινας καθισταναι. τι δε, εφην εγω, οιτινες αυ ερωτικως εχουσι του κερδαινειν, η και ουτοι αδυνατοι εισιν εις επιμελειαν των κατ' αγρον εργων παιδευεσθαι; ου μα δι', εφη ο ισχομαχος, ουδαμως γε, αλλα και πανυ ευαγωγοι εισιν εις την τουτων επιμελειαν: ουδεν γαρ αλλο δει η δειξαι μονον αυτοις οτι κερδαλεον εστιν η επιμελεια. τους δε αλλους, εφην εγω, ει εγκρατεις τε εισιν ων συ κελευεις και προς το φιλοκερδεις ειναι μετριως εχουσι, πως εκδιδασκεις ων συ βουλει επιμελεις γιγνεσθαι; απλως, εφη, πανυ, ω σωκρατες. οταν μεν γαρ επιμελομενους ιδω, και επαινω και τιμαν πειρωμαι αυτους, οταν δε αμελουντας, λεγειν τε πειρωμαι και ποιειν οποια δηξεται αυτους. ιθι, εγω εφην, ω ισχομαχε, και τοδε μοι παρατραπομενος του λογου περι των παιδευομενων εις την επιμελειαν δηλωσον περι του παιδευεσθαι, ει οιον τε εστιν αμελη αυτον οντα αλλους ποιειν επιμελεις. ου μα δι', εφη ο ισχομαχος, ουδεν γε μαλλον η αμουσον οντα αυτον αλλους μουσικους ποιειν. χαλεπον γαρ του διδασκαλου πονηρως τι υποδεικνυοντος καλως τουτο ποιειν μαθειν, και αμελειν γε υποδεικνυοντος του δεσποτου χαλεπον επιμελη θεραποντα γενεσθαι. ως δε συντομως ειπειν, πονηρου μεν δεσποτου οικετας ου δοκω χρηστους καταμεμαθηκεναι: χρηστου μεντοι πονηρους ηδη ειδον, ου μεντοι αζημιους γε. τον δε επιμελητικους βουλομενον ποιησασθαι τινας και εφορατικον δει ειναι των εργων και εξεταστικον και χαριν θελοντα των καλως τελουμενων αποδιδοναι τωι αιτιωι, και δικην μη οκνουντα την αξιαν επιθειναι τωι αμελουντι. καλως δε μοι δοκει εχειν, εφη ο ισχομαχος, και η του βαρβαρου λεγομενη αποκρισις, οτε βασιλευς αρα ιππου επιτυχων αγαθου παχυναι αυτον ως ταχιστα βουλομενος ηρετο των δεινων τινα αμφ' ιππους δοκουντων ειναι τι ταχιστα παχυνει ιππον: τον δ' ειπειν λεγεται οτι δεσποτου οφθαλμος. ουτω δ', εφη, ω σωκρατες, και ταλλα μοι δοκει δεσποτου οφθαλμος τα καλα τε καγαθα μαλιστα εργαζεσθαι. οταν <δε> παραστησηις τινι, εφην εγω, τουτο και πανυ ισχυρως, οτι δει επιμελεισθαι ων αν συ βουληι, η ικανος ηδη εσται ο τοιουτος επιτροπευειν, η τι και αλλο προσμαθητεον αυτωι εσται, ει μελλει επιτροπος ικανος εσεσθαι; ναι μα δι', εφη ο ισχομαχος, ετι μεντοι λοιπον αυτωι εστι γνωναι ο τι τε ποιητεον και οποτε και οπως, ει δε μη, τι μαλλον επιτροπου ανευ τουτων οφελος η ιατρου ος επιμελοιτο μεν καμνοντος τινος πρωι τε ιων και οψε, ο τι δε συμφερον τωι καμνοντι ποιειν ειη, τουτο μη ειδειη; εαν γε μην και τα εργα μαθηι ως εστιν εργαστεα, ετι τινος, εφην εγω, προσδεησεται, η αποτετελεσμενος ηδη ουτος σοι εσται επιτροπος; αρχειν γε, εφη, οιμαι δειν αυτον μαθειν των εργαζομενων. η ουν, εφην εγω, και συ αρχειν ικανους ειναι παιδευεις τους επιτροπους; πειρωμαι γε δη, εφη ο ισχομαχος. και πως δη, εφην εγω, προς των θεων το αρχικους ειναι ανθρωπων παιδευεις; φαυλως, εφη, πανυ, ω σωκρατες, ωστε ισως αν και καταγελασαις ακουων. ου μεν δη αξιον γ', εφην εγω, το πραγμα καταγελωτος, ω ισχομαχε. οστις γαρ τοι αρχικους ανθρωπων δυναται ποιειν, δηλον οτι ουτος και δεσποτικους ανθρωπων δυναται διδασκειν, οστις δε δεσποτικους δυναται ποιειν, και βασιλικους. ωστε ου καταγελωτος μοι δοκει αξιος ειναι αλλ' επαινου μεγαλου ο τουτο δυναμενος ποιειν. ουκουν, εφη, ω σωκρατες, τα μεν αλλα ζωια εκ δυοιν τουτοιν το πειθεσθαι μανθανουσιν, εκ τε του οταν απειθειν επιχειρωσι κολαζεσθαι και εκ του οταν προθυμως υπηρετωσιν ευ πασχειν. οι τε γουν πωλοι μανθανουσιν υπακουειν τοις πωλοδαμναις τωι οταν μεν πει θωνται των ηδεων τι αυτοις γιγνεσθαι, οταν δε απειθωσι πραγματα εχειν, εστ' αν υπηρετησωσι κατα γνωμην τωι πωλοδαμνηι: και τα κυνιδια δε πολυ των ανθρωπων και τηι γνωμηι και τηι γλωττηι υποδεεστερα οντα ομως και περιτρεχειν και κυβισταν και αλλα πολλα μανθανει τωι αυτωι τουτωι τροπωι. οταν μεν γαρ πειθηται, λαμβανει τι ων δειται, οταν δε αμεληι, κολαζεται. ανθρωπους δ' εστι πιθανωτερους ποιειν και λογωι, επιδεικνυοντα ως συμφερει αυτοις πειθεσθαι, τοις δε δουλοις και η δοκουσα θηριωδης παιδεια ειναι πανυ εστιν επαγωγος προς το πειθεσθαι διδασκειν: τηι γαρ γαστρι αυτων επι ταις επιθυμιαις προσχαριζομενος αν πολλα ανυτοις παρ' αυτων. αι δε φιλοτιμοι των φυσεων και τωι επαινωι παροξυνονται. πεινωσι γαρ του επαινου ουχ ηττον ενιαι των φυσεων η αλλαι των σιτων τε και ποτων. ταυτα τε ουν, οσαπερ αυτος ποιων οιμαι πιθανωτεροις ανθρωποις χρησθαι, διδασκω ους αν επιτροπους βουλωμαι καταστησαι και ταδε συλλαμβανω αυτοις: ιματια τε γαρ α δει παρεχειν εμε τοις εργαστηρσι και υποδηματα ουχ ομοια παντα ποιω, αλλα τα μεν χειρω, τα δε βελτιω, ινα ηι τον κρειττω τοις βελτιοσι τιμαν, τωι δε χειρονι τα ηττω διδοναι. πανυ γαρ μοι δοκει, εφη, ω σωκρατες, αθυμια εγγιγνεσθαι τοις αγαθοις, οταν ορωσι τα μεν εργα δι' αυτων καταπραττομενα, των δε ομοιων τυγχανοντας εαυτοις τους μητε πονειν μητε κινδυνευειν εθελοντας, οταν δεηι. αυτος τε ουν ουδ' οπωστιουν των ισων αξιω τους αμεινους τοις κακιοσι τυγχανειν, τους τε επιτροπους, οταν μεν ειδω διαδεδωκοτας τοις πλειστου αξιοις τα κρατιστα, επαινω, αν δε ιδω η κολακευμασι τινα προτιμωμενον η και αλληι τινι ανωφελει χαριτι, ουκ αμελω, αλλ' επιπληττω και πειρωμαι διδασκειν, ω σωκρατες, οτι ουδ' αυτωι συμφορα ταυτα ποιει. οταν δε, ω ισχομαχε, εφην εγω, και αρχειν ηδη ικανος σοι γενηται ωστε πειθομενους παρεχεσθαι, η αποτετελεσμενον τουτον ηγηι επιτροπον, η ετι τινος προσδειται ο ταυτα εχων α συ ειρηκας; ναι μα δι', εφη ο ισχομαχος, του γε απεχεσθαι των δεσποσυνων και μη κλεπτειν. ει γαρ ο τους καρπους μεταχειριζομενος τολμωιη αφανιζειν ωστε μη λειπειν λυσιτελουντας τοις εργοις, τι αν οφελος ειη το δια της τουτου επιμελειας γεωργειν; η και ταυτην ουν, εφην εγω, την δικαιοσυνην συ υποδυει διδασκειν; και πανυ, εφη ο ισχομαχος: ου μεντοι γε παντας εξ ετοιμου ευρισκω υπακουοντας της διδασκαλιας ταυτης. καιτοι τα μεν και εκ των δρακοντος νομων, τα δε και εκ των σολωνος πειρωμαι, εφη, λαμβανων εμβιβαζειν εις την δικαιοσυνην τους οικετας. δοκουσι γαρ μοι, εφη, και ουτοι οι ανδρες θειναι πολλους των νομων επι δικαιοσυνης της τοιαυτης διδασκαλιαι. γεγραπται γαρ ζημιουσθαι επι τοις κλεμμασι και δεδεσθαι αν τις αλωι ποιων και θανατουσθαι τους εγχειρουντας. δηλον ουν, εφη, οτι εγραφον αυτα βουλομενοι αλυσιτελη ποιησαι τοις αδικοις την αισχροκερδειαν. εγω ουν και τουτων, εφη, προσφερων ενια και αλλα των βασιλικων νομων προφερομενος πειρωμαι δικαιους περι τα διαχειριζομενα απεργαζεσθαι τους οικετας. εκεινοι μεν γαρ οι νομοι ζημιαι μονον εισι τοις αμαρτανουσιν, οι δε βασιλικοι νομοι ου μονον ζημιουσι τους αδικουντας, αλλα και ωφελουσι τους δικαιους: ωστε ορωντες πλουσιωτερους γιγνομενους τους δικαιους των αδικων πολλοι και φιλοκερδεις οντες ευ μαλα επιμενουσι τωι μη αδικειν. ους δ' αν αισθανωμαι, εφη, ομως και ευ πασχοντας ετι αδικειν πειρωμενους, τουτους ως ανηκεστους πλεονεκτας οντας ηδη και της χρησεως αποπαυω. ους δ' αν αυ καταμαθω μη τωι πλεον εχειν μονον δια την δικαιοσυνην επαιρομενους δικαιους ειναι, αλλα και του επαινεισθαι επιθυμουντας υπ' εμου, τουτοις ωσπερ ελευθεροις ηδη χρωμαι, ου μονον πλουτιζων αλλα και τιμων ως καλους τε καγαθους. τουτωι γαρ μοι δοκει, εφη, ω σωκρατες, διαφερειν ανηρ φιλοτιμος ανδρος φιλοκερδους, τωι εθελειν επαινου και τιμης ενεκα και πονειν οπου δει και κινδυνευειν και αισχρων κερδων απεχεσθαι. αλλα μεντοι επειδαν γε εμποιησηις τινι το βουλεσθαι σοι ειναι ταγαθα, εμποιησηις δε τωι αυτωι τουτωι <το> επιμελεισθαι οπως ταυτα σοι επιτεληται, ετι δε προς τουτοις επιστημην κτησηι αυτωι ως αν ποιουμενα εκαστα των εργων ωφελιμωτερα γιγνοιτο, προς δε τουτοις αρχειν ικανον αυτον ποιησηις, επι δε τουτοις πασιν ηδηται σοι τα εκ της γης ωραια αποδεικνυων οτι πλειστα ωσπερ συ σαυτωι, ουκετι ερησομαι περι τουτου ει ετι τινος ο τοιουτος προσδειται: πανυ γαρ μοι δοκει ηδη πολλου αν αξιος ειναι επιτροπος ων τοιουτος. εκεινο μεντοι, εφην εγω, ω ισχομαχε, μη απολιπηις, ο ημιν αργοτατα επιδεδραμηται του λογου. το ποιον; εφη ο ισχομαχος. ελεξας δηπου, εφην εγω, οτι μεγιστον ειη μαθειν οπως δει εξεργαζεσθαι εκαστα: ει δε μη, ουδε της επιμελειας εφησθα οφελος ουδεν γιγνεσθαι, ει μη τις επισταιτο α δει και ως δει ποιειν. ενταυθα δη ειπεν ο ισχομαχος: την τεχνην με ηδη, ω σωκρατες, κελευεις αυτην διδασκειν της γεωργιας; αυτη γαρ ισως, εφην εγω, ηδη εστιν η ποιουσα τους μεν επισταμενους αυτην πλουσιους, τους δε μη επισταμενους πολλα πονουντας απορως βιοτευειν. νυν τοινυν, εφη, ω σωκρατες, και την φιλανθρωπιαν ταυτης της τεχνης ακουσηι. το γαρ ωφελιμωτατην ουσαν και ηδιστην εργαζεσθαι και καλλιστην και προσφιλεστατην θεοις τε και ανθρωποις, ετι προς τουτοις και ραιστην ειναι μαθειν πως ουχι γενναιον εστι; γενναια δε δηπου καλουμεν και των ζωιων οποσα καλα και μεγαλα και ωφελιμα οντα πραεα εστι προς τους ανθρωπους. αλλα ταυτα μεν εγω, εφην, ω ισχομαχε, ικανως δοκω καταμεμαθηκεναι ηι ειπας, καθ' α δει διδασκειν τον επιτροπον: και γαρ ηι εφησθα ευνουν σοι ποιειν αυτον μαθειν δοκω, και ηι επιμελη και αρχικον και δικαιον. ο δε ειπας ως δει μαθειν τον μελλοντα ορθως γεωργιας επιμελεισθαι και α δει ποιειν και ως δει και οποτε εκαστα, ταυτα μοι δοκουμεν, εφην εγω, αργοτερον πως επιδεδραμηκεναι τωι λογωι: ωσπερ ει ειποις οτι δει γραμματα επιστασθαι τον μελλοντα δυνησεσθαι τα υπαγορευομενα γραφειν και τα γεγραμμενα αναγιγνωσκειν. ταυτα γαρ εγω ακουσας, οτι μεν δει γραμματα επιστασθαι ηκηκοη αν, τουτο δε ειδως ουδεν τι οιμαι μαλλον αν επισταιμην γραμματα. ουτω δε και νυν οτι μεν δει επιστασθαι γεωργιαν τον μελλοντα ορθως επιμελεισθαι αυτης ραιδιως πεπεισμαι, τουτο μεντοι ειδως ουδεν τι μαλλον επισταμαι οπως δει γεωργειν. αλλ' ει μοι αυτικα μαλα δοξειε γεωργειν, ομοιος αν μοι δοκω ειναι τωι περιιοντι ιατρωι και επισκοπουντι τους καμνοντας, ειδοτι δε ουδεν ο τι συμφερει τοις καμνουσιν. ιν' ουν μη τοιουτος ω, εφην εγω, διδασκε με αυτα τα εργα της γεωργιας. αλλα μην, εφη, ω σωκρατες, ουχ ωσπερ γε τας αλλας τεχνας κατατριβηναι δει μανθανοντας πριν αξια της τροφης εργαζεσθαι τον διδασκομενον, ουχ ουτω και η γεωργια δυσκολος εστι μαθειν, αλλα τα μεν ιδων αν εργαζομενους, τα δε ακουσας ευθυς αν επισταιο, ωστε και αλλον, ει βουλοιο, διδασκειν. οιομαι δ', εφη, πανυ και λεληθεναι πολλα σε αυτον επισταμενον αυτης. και γαρ δη οι μεν αλλοι τεχνιται αποκρυπτονται πως τα επικαιριωτατα ης εκαστος εχει τεχνης, των δε γεωργων ο καλλιστα μεν φυτευων μαλιστ' αν ηδοιτο, ει τις αυτον θεωιτο, ο καλλιστα δε σπειρων ωσαυτως: ο τι δε εροιο των καλως πεποιημενων, ουδεν ο τι αν σε αποκρυψαιτο οπως εποιησεν. ουτω και τα ηθη, ω σωκρατες, εφη, γενναιοτατους τους αυτηι συνοντας η γεωργια εοικε παρεχεσθαι. αλλα το μεν προοιμιον, εφην εγω, καλον και ουχ οιον ακουσαντα αποτρεπεσθαι του ερωτηματος: συ δε, οτι ευπετες εστι μαθειν, δια τουτο πολυ μοι μαλλον διεξιθι αυτην. ου γαρ σοι αισχρον τα ραιδια διδασκειν εστιν, αλλ' εμοι πολυ αισχιον μη επιστασθαι αλλως τε και ει χρησιμα οντα τυγχανει. πρωτον μεν τοινυν, εφη, ω σωκρατες, τουτο επιδειξαι βουλομαι σοι ως ου χαλεπον εστιν ο λεγουσι ποικιλωτατον της γεωργιας ειναι οι λογωι μεν ακριβεστατα αυτην διεξιοντες, ηκιστα δε εργαζομενοι. φασι γαρ τον μελλοντα ορθως γεωργησειν την φυσιν χρηναι πρωτον της γης ειδεναι. ορθως γε, εφην εγω, ταυτα λεγοντες. ο γαρ μη ειδως ο τι δυναται η γη φερειν, ουδ' ο τι σπειρειν οιμαι ουδ' ο τι φυτευειν δει ειδειη αν. ουκουν, εφη ο ισχομαχος, και αλλοτριας γης τουτο εστι γνωναι, ο τι τε δυναται φερειν και ο τι μη δυναται, ορωντα τους καρπους και τα δενδρα. επειδαν μεντοι γνωι τις, ουκετι συμφερει θεομαχειν. ου γαρ αν, οτου δεοιτο αυτος, τουτο σπειρων και φυτευων μαλλον αν εχοι τα επιτηδεια η ο τι η γη ηδοιτο φυουσα και τρεφουσα. αν δ' αρα δι' αργιαν των εχοντων αυτην μη εχηι την εαυτης δυναμιν επιδεικνυναι, εστι και παρα γειτονος τοπου πολλακις αληθεστερα περι αυτης γνωναι η παρα γειτονος ανθρωπου πυθεσθαι. και χερσευουσα δε ομως επιδεικνυσι την αυτης φυσιν: η γαρ τα αγρια καλα φυουσα δυναται θεραπευομενη και τα ημερα καλα εκφερειν. φυσιν μεν δη γης ουτως και οι μη πανυ εμπειροι γεωργιας ομως δυνανται διαγιγνωσκειν. αλλα τουτο μεν, εφην εγω, ω ισχομαχε, ικανως ηδη μοι δοκω αποτεθαρρηκεναι, ως ου δει φοβουμενον μη ου γνω της γης φυσιν απεχεσθαι γεωργιας. και γαρ δη, εφην, ανεμνησθην το των αλιεων, οτι θαλαττουργοι οντες και ουτε καταστησαντες επι θεαν ουθ' ησυχοι βαδιζοντες, αλλα παρατρεχοντες αμα τους αγρους, οταν ορωσι τους καρπους εν τηι γηι, ομως ουκ οκνουσιν αποφαινεσθαι περι της γης οποια τε αγαθη εστι και οποια κακη, αλλα την μεν ψεγουσι, την δ' επαινουσι. και πανυ τοινυν τοις εμπειροις γεωργιας ορω αυτους τα πλειστα κατα ταυτα αποφαινομενους περι της αγαθης γης. ποθεν ουν βουληι, εφη, ω σωκρατες, αρξωμαι σε της γεωργιας υπομιμνηισκειν; οιδα γαρ οτι επισταμενωι σοι πανυ πολλα φρασω ως δει γεωργειν. εκεινο μοι δοκω, εφην εγω, ω ισχομαχε, πρωτον αν ηδεως μανθανειν (φιλοσοφου γαρ μαλιστα εστιν ανδρος) οπως αν εγω, ει βουλοιμην, γην εργαζομενος πλειστας κριθας και πλειστους πυρους λαμβανοιμι. ουκουν τουτο μεν οισθα, οτι τωι σπορωι νεον δει υπεργαζεσθαι; οιδα γαρ, εφην εγω. ει ουν αρχοιμεθα, εφη, αρουν την γην χειμωνος; αλλα πηλος αν ειη, εγω εφην. αλλα του θερους σοι δοκει; σκληρα, εφην εγω, η γη εσται κινειν τωι ζευγει. κινδυνευει εαρος, εφη, ειναι τουτου του εργου αρκτεον. εικος γαρ, εφην εγω, εστι μαλιστα χεισθαι την γην τηνικαυτα κινουμενην. και την ποαν γε αναστρεφομενην, εφη, ω σωκρατες, τηνικαυτα κοπρον μεν τηι γηι ηδη παρεχειν, καρπον δ' ουπω καταβαλειν ωστε φυεσθαι. οιμαι γαρ δη και τουτο ς' ετι γιγνωσκειν, οτι ει μελλει αγαθη η νεος εσεσθαι, υλης τε καθαραν αυτην ειναι δει και οπτην οτι μαλιστα προς τον ηλιον. πανυ γε, εφην εγω, και ταυτα ουτως ηγουμαι χρηναι εχειν. ταυτ' ουν, εφη, συ αλλως πως νομιζεις μαλλον αν γιγνεσθαι η ει εν τωι θερει οτι πλειστακις μεταβαλοι τις την γην; οιδα μεν ουν, εφην, ακριβως οτι ουδαμως αν μαλλον η μεν υλη επιπολαζοι και αυαινοιτο υπο του καυματος, η δε γη οπτωιτο υπο του ηλιου, η ει τις αυτην εν μεσωι τωι θερει και εν μεσηι τηι ημεραι κινοιη τωι ζευγει. ει δε ανθρωποι σκαπτοντες την νεον ποιοιεν, εφη, ουκ ευδηλον οτι και τουτους διχα δει ποιειν την γην και την υλην; και την μεν γε υλην, εφην εγω, καταβαλλειν, ως αυαινηται, επιπολης, την δε γην στρεφειν, ως η ωμη αυτης οπταται. περι μεν της νεου οραις, εφη, ω σωκρατες, ως αμφοτεροις ημιν ταυτα δοκει. δοκει γαρ ουν, εφην εγω. περι γε μεντοι του σπορου ωρας αλλο τι, εφη, ω σωκρατες, γιγνωσκεις η την ωραν σπειρειν ης παντες μεν οι προσθεν ανθρωποι πειραν λαβοντες, παντες δε οι νυν λαμβανοντες, εγνωκασι κρατιστην ειναι; επειδαν γαρ ο μετοπωρινος χρονος ελθηι, παντες που οι ανθρωποι προς τον θεον αποβλεπουσιν, οποτε βρεξας την γην αφησει αυτους σπειρειν. εγνωκασι δη γ', εφην εγω, ω ισχομαχε, και το μη εν ξηραι σπειρειν εκοντες ειναι παντες ανθρωποι, δηλον οτι πολλαις ζημιαις παλαισαντες οι πριν κελευσθηναι υπο του θεου σπειροντες. ουκουν ταυτα μεν, εφη ο ισχομαχος, ομογνωμονουμεν παντες οι ανθρωποι. α γαρ ο θεος διδασκει, εφην εγω, ουτω γιγνεται ομονοειν: οιον αμα πασι δοκει βελτιον ειναι εν τωι χειμωνι παχεα ιματια φορειν, αν δυνωνται, και πυρ καειν αμα πασι δοκει, αν ξυλα εχωσιν. αλλ' εν τωιδε, εφη ο ισχομαχος, πολλοι ηδη διαφερονται, ω σωκρατες, περι του σπορου, ποτερον ο πρωιμος κρατιστος η ο μεσος η ο οψιμωτατος. και ο θεος, εφην εγω, ου τεταγμενως το ετος αγει, αλλα το μεν τωι πρωιμωι καλλιστα, το δε τωι μεσωι, το δε τωι οψιμωτατωι. συ ουν, εφη, ω σωκρατες, ποτερον ηγηι κρειττον ειναι ενι τουτων των σπορων χρησθαι εκλεξαμενον, εαν τε πολυ εαν τε ολιγον σπερμα σπειρηι τις, η αρξαμενον απο του πρωιμωτατου μεχρι του οψιμωτατου σπειρειν; και εγω ειπον: εμοι μεν, ω ισχομαχε, δοκει κρατιστον ειναι παντος μετεχειν του σπορου. πολυ γαρ νομιζω κρειττον ειναι αει αρκουντα σιτον λαμβανειν η ποτε μεν πανυ πολυν ποτε δε μηδ' ικανον. και τουτο τοινυν συγε, εφη, ω σωκρατες, ομογνωμονεις εμοι ο μανθανων τωι διδασκοντι, και ταυτα προσθεν εμου την γνωμην αποφαινομενος. τι γαρ, εφην εγω, εν τωι ριπτειν το σπερμα ποικιλη τεχνη ενεστι; παντως, εφη, ω σωκρατες, επισκεψωμεθα και τουτο. οτι μεν γαρ εκ της χειρος δει ριπτεσθαι το σπερμα και συ που οισθα, εφη. και γαρ εωρακα, εφην εγω. ριπτειν δε γε, εφη, οι μεν ομαλως δυνανται, οι δ' ου. ουκουν τουτο μεν, εφην εγω, ηδη μελετης δειται ωσπερ τοις κιθαρισταις η χειρ, οπως δυνηται υπηρετειν τηι γνωμηι. πανυ μεν ουν, εφη: αν δε γε ηι, εφη, η γη η μεν λεπτοτερα, η δε παχυτερα; τι τουτο, εγω εφην, λεγεις; αρα γε την μεν λεπτοτεραν οπερ ασθενεστεραν, την δε παχυτεραν οπερ ισχυροτεραν; τουτ', εφη, λεγω, και ερωτω γε σε ποτερον ισον αν εκατεραι τηι γηι σπερμα διδοιης η ποτεραι αν πλεον. τωι μεν οινωι, εφην, εγωγε νομιζω τωι ισχυροτερωι πλεον επιχειν υδωρ, και ανθρωπωι τωι ισχυροτερωι πλεον βαρος, εαν δεηι τι φερειν, επιτιθεναι, καν δεηι τρεφεσθαι τινας, τοις δυνατωτεροις τρεφειν αν τους πλειους προσταξαιμι. ει δε η ασθενης γη ισχυροτερα, εφην εγω, γιγνεται, αν τις πλειονα καρπον αυτηι εμβαληι, ωσπερ τα υποζυγια, τουτο συ με διδασκε. και ο ισχομαχος γελασας ειπεν: αλλα παιζεις μεν συγε, εφη, ω σωκρατες. ευ γε μεντοι, εφη, ισθι, αν μεν εμβαλων το σπερμα τηι γηι επειτα εν ωι πολλην εχει τροφην η γη απο του ουρανου χλοης γενομενης απο του σπερματος καταστρεψηις αυτο παλιν, τουτο γιγνεται σιτος τηι γηι, και ωσπερ υπο κοπρου ισχυς αυτηι εγγιγνεται: αν μεντοι εκτρεφειν εαις την γην δια τελους το σπερμα εις καρπον, χαλεπον τηι ασθενει γηι ες τελος πολυν καρπον εκφερειν. και συι δε ασθενει χαλεπον πολλους αδρους χοιρους εκτρεφειν. λεγεις συ, εφην εγω, ω ισχομαχε, τηι ασθενεστεραι γηι μειον δειν το σπερμα εμβαλειν; ναι μα δι', εφη, ω σωκρατες, και συ γε συνομολογεις, λεγων οτι νομιζεις τοις ασθενεστεροις πασι μειω προσταττειν πραγματα. τους δε δη σκαλεας, εφην εγω, ω ισχομαχε, τινος ενεκα εμβαλλετε τωι σιτωι; οισθα δηπου, εφη, οτι εν τωι χειμωνι πολλα υδατα γιγνεται. τι γαρ ου; εφην εγω. ουκουν θωμεν του σιτου και κατακρυφθηναι τινα υπ' αυτων ιλυος επιχυθεισης και ψιλωθηναι τινας ριζας υπο ρευματος. και υλη δε πολλακις υπο των υδατων δηπου συνεξορμαι τωι σιτωι και παρεχει πνιγμον αυτωι. παντα, εφην εγω, εικος ταυτα γιγνεσθαι. ουκουν δοκει σοι, εφη, ενταυθα ηδη επικουριας τινος δεισθαι ο σιτος; πανυ μεν ουν, εφην εγω. τωι ουν κατιλυθεντι τι αν ποιουντες δοκουσιν αν σοι επικουρησαι; επικουφισαντες, εφην εγω, την γην. τι δε, εφη, τωι εψιλωμενωι τας ριζας; αντιπροσαμησαμενοι την γην αν, εφην εγω. τι γαρ, εφη, αν υλη πνιγηι συνεξορμωσα τωι σιτωι και διαρπαζουσα του σιτου την τροφην ωσπερ οι κηφηνες διαρπαζουσιν αχρηστοι οντες των μελιττων α αν εκειναι εργασαμεναι τροφην καταθωνται; εκκοπτειν αν νη δια [την τροφην] δεοι την υλην, εφην εγω, ωσπερ τους κηφηνας εκ των σμηνων αφαιρειν. ουκουν, εφη, εικοτως σοι δοκουμεν εμβαλειν τους σκαλεας; πανυ γε. αταρ ενθυμουμαι, εφην εγω, ω ισχομαχε, οιον εστι το ευ τας εικονας επαγεσθαι. πανυ γαρ συ με εξωργισας προς την υλην τους κηφηνας ειπων, πολυ μαλλον η οτε περι αυτης της υλης ελεγες. αταρ ουν, εφην εγω, εκ τουτου αρα θεριζειν εικος. διδασκε ουν ει τι εχεις με και εις τουτο. αν μη γε φανηις, εφη, και εις τουτο ταυτα εμοι επισταμενος. οτι μεν ουν τεμνειν τον σιτον δει οισθα. τι δ' ου μελλω; εφην εγω. ποτερ' <αν> ουν τεμνοις, εφη, στας ενθα πνει ανεμος η αντιος; ουκ αντιος, εφην, εγωγε: χαλεπον γαρ οιμαι και τοις ομμασι και ταις χερσι γιγνεται αντιον αχυρων και αθερων θεριζειν. και ακροτομοιης δ' αν, εφη, η παρα γην τεμνοις; αν μεν βραχυς ηι ο καλαμος του σιτου, εγωγ', εφην, κατωθεν αν τεμνοιμι, ινα ικανα τα αχυρα μαλλον γιγνηται: εαν δε υψηλος ηι, νομιζω ορθως αν ποιειν μεσοτομων, ινα μητε οι αλοωντες μοχθωσι περιττον πονον μητε οι λικμωντες ων ουδεν προσδεονται. το δε εν τηι γηι λειφθεν ηγουμαι και κατακαυθεν συνωφελειν αν την γην και εις κοπρον εμβληθεν την κοπρον συμπληθυνειν. οραις, εφη, ω σωκρατες, ως αλισκει επ' αυτοφωρωι και περι θερισμου ειδως απερ εγω; κινδυνευω, εφην εγω, και βουλομαι γε σκεψασθαι ει και αλοαν επισταμαι. ουκουν, εφη, τουτο μεν οισθα, οτι υποζυγιωι αλοωσι τον σιτον. τι δ' ουκ, εφην εγω, οιδα; και υποζυγια γε καλουμενα παντα ομοιως, βους, ημιονους, ιππους. ουκουν, εφη, ταυτα μεν ηγηι τοσουτον μονον ειδεναι, πατειν τον σιτον ελαυνομενα; τι γαρ αν αλλο, εφην εγω, υποζυγια ειδειη; οπως δε το δεομενον κοψουσι και ομαλιειται ο αλοατος, τινι τουτο .., ω σωκρατες; εφη. δηλον οτι, εφην εγω, τοις επαλωσταις. στρεφοντες γαρ και υπο τους ποδας υποβαλλοντες τα ατριπτα αει δηλον οτι μαλιστα ομαλιζοιεν αν τον δινον και ταχιστα ανυτοιεν. ταυτα μεν τοινυν, εφη, ουδεν εμου λειπει γιγνωσκων. ουκουν, εφην εγω, ω ισχομαχε, εκ τουτου δη καθαρουμεν τον σιτον λικμωντες. και λεξον γε μοι, ω σωκρατες, εφη ο ισχομαχος, η οισθα οτι αν εκ του προσηνεμου μερους της αλω αρχηι, δι' ολης της αλω οισεται σοι τα αχυρα; αναγκη γαρ, εφην εγω. ουκουν εικος και επιπιπτειν, εφη, αυτα επι τον σιτον. πολυ γαρ εστιν, εφην εγω, το υπερενεχθηναι τα αχυρα υπερ τον σιτον εις το κενον της αλω. αν δε τις, εφη, λικμαι εκ του υπηνεμου αρχομενος; δηλον, εφην εγω, οτι ευθυς εν τηι αχυροδοκηι εσται τα αχυρα. επειδαν δε καθαρηις, εφη, τον σιτον μεχρι του ημισεος της αλω, ποτερον ευθυς ουτω κεχυμενου του σιτου λικμησεις τα αχυρα τα λοιπα η συνωσας τον καθαρον προς τον πολον ως εις στενοτατον; συνωσας νη δι', εφην εγω, τον καθαρον σιτον, ιν' υπερφερηται μοι τα αχυρα εις το κενον της αλω, και μη δις ταυτα αχυρα δεηι λικμαν. συ μεν δη αρα, εφη, ω σωκρατες, σιτον γε ως αν ταχιστα καθαρος γενοιτο καν αλλον δυναιο διδασκειν. ταυτα τοινυν, εφην εγω, ελεληθη εμαυτον επισταμενος. και παλαι εννοω αρα ει λεληθα και χρυσοχοειν και αυλειν και ζωγραφειν επισταμενος. εδιδαξε γαρ ουτε ταυτα με ουδεις ουτε γεωργειν: ορω δ' ωσπερ γεωργουντας και τας αλλας τεχνας εργαζομενους ανθρωπους. ουκουν, εφη ο ισχομαχος, ελεγον εγω σοι παλαι οτι και ταυτηι ειη γενναιοτατη η γεωργικη τεχνη, οτι και ραιστη εστι μαθειν. αγε δη, εφην εγω, οιδα, ω ισχομαχε: τα μεν δη αμφι σπορον επισταμενος αρα ελεληθειν εμαυτον επισταμενος. εστι δ' ουν, εφην εγω, της γεωργικης τεχνης και η των δενδρων φυτεια; εστι γαρ ουν, εφη ο ισχομαχος. πως αν ουν, εφην εγω, τα μεν αμφι τον σπορον επισταιμην, τα δ' αμφι την φυτειαν ουκ επισταμαι; ου γαρ συ, εφη ο ισχομαχος, επιστασαι: πως; εγω εφην, οστις μητ' εν οποιαι τηι γηι δει φυτευειν οιδα μητε οποσον βαθος ορυττειν †το φυτον† μητε οποσον πλατος μητε οποσον μηκος το φυτον εμβαλλειν μητε οπως αν εν τηι γηι κειμενον το φυτον μαλιστ' αν βλαστανοι. ιθι δη, εφη ο ισχομαχος, μανθανε ο τι μη επιστασαι. βοθυνους μεν γαρ οιους ορυττουσι τοις φυτοις οιδ' οτι εωρακας, εφη. και πολλακις εγωγ', εφην. ηδη τινα ουν αυτων ειδες βαθυτερον τριποδου; ουδε μα δι' εγωγ', εφην, πενθημιποδιου. τι δε, το πλατος ηδη τινα τριποδου πλεον ειδες; ουδε μα δι', εφην εγω, διποδου. ιθι δη, εφη, και τοδε αποκριναι μοι: ηδη τινα ειδες το βαθος ελαττονα ποδιαιου; ουδε μα δι', εφην, εγωγε τριημιποδιου. και γαρ εξορυττοιτο αν σκαπτομενα, εφην εγω, τα φυτα, ει λιαν γε ουτως επιπολης πεφυτευμενα ειη. ουκουν τουτο μεν, εφη, ω σωκρατες, ικανως οισθα, οτι ουτε βαθυτερον πενθημιποδιου ορυττουσιν ουτε βραχυτερον τριημιποδιου. αναγκη γαρ, εφην εγω, τουτο ορασθαι γε ουτω καταφανες ον. τι δε, εφη, ξηροτεραν και υγροτεραν γην γιγνωσκεις ορων; ξηρα μεν γουν μοι δοκει, εφην εγω, ειναι η περι τον λυκαβηττον και η ταυτηι ομοια, υγρα δε η εν τωι φαληρικωι ελει και η ταυτηι ομοια. ποτερα ουν, εφη, εν τηι ξηραι αν βαθυν ορυττοις βοθρον τωι φυτωι η εν τηι υγραι; εν τηι ξηραι νη δι', εφην εγω: επει εν γε τηι υγραι ορυττων βαθυν, υδωρ αν ευρισκοις και ουκ αν δυναιο ετι εν υδατι φυτευειν. καλως μοι δοκεις, εφη, λεγειν. ουκουν επειδαν ορωρυγμενοι ωσιν οι βοθροι, οπηνικα δει τιθεναι εκατερα τα φυτα ηδη ειδες; μαλιστα, εφην εγω. συ ουν βουλομενος ως ταχιστα φυναι αυτα ποτερον υποβαλων αν της γης της ειργασμενης οιει τον βλαστον του κληματος θαττον χωρειν δια της μαλακης η δια της αργου εις το σκληρον; δηλον, εφην εγω, οτι δια της ειργασμενης θαττον αν η δια της αργου βλαστανοι. ουκουν υποβλητεα αν ειη τωι φυτωι γη. τι δ' ου μελλει; εφην εγω. ποτερα δε ολον το κλημα ορθον τιθεις προς τον ουρανον βλεπον ηγηι μαλλον αν ριζουσθαι αυτο η και πλαγιον τι υπο τηι υποβεβλημενηι γηι θειης αν, ωστε κεισθαι ωσπερ γαμμα υπτιον; ουτω νη δια: πλειους γαρ αν οι οφθαλμοι κατα της γης ειεν: εκ δε των οφθαλμων και ανω ορω βλαστανοντα τα φυτα. και τους κατα της γης ουν οφθαλμους ηγουμαι το αυτο τουτο ποιειν. πολλων δε φυομενων βλαστων <κατα> της γης ταχυ αν και ισχυρον το φυτον ηγουμαι βλαστανειν. κατα ταυτα τοινυν, εφη, και περι τουτων γιγνωσκων εμοι τυγχανεις. επαμησαιο δ' αν μονον, εφη, την γην, η και σαξαις αν ευ μαλα περι το φυτον; σαττοιμ' αν, εφην, νη δι' εγω. ει μεν γαρ μη σεσαγμενον ειη, υπο μεν του υδατος ευ οιδ' οτι πηλος αν γιγνοιτο η ασακτος γη, υπο δε του ηλιου ξηρα μεχρι βυθου, ωστε τα φυτα κινδυνος [υπο μεν του υδατος] σηπεσθαι μεν δι' υγροτητα, αυαινεσθαι δε δια ξηροτητα, [ηγουν χαυνοτητα της γης,] θερμαινομενων των ριζων. και περι αμπελων αρα συγε, εφη, φυτειας, ω σωκρατες, τα αυτα εμοι παντα γιγνωσκων τυγχανεις. η και συκην, εφην εγω, ουτω δει φυτευειν; οιμαι δ', εφη ο ισχομαχος, και ταλλα ακροδρυα παντα. των γαρ εν τηι της αμπελου φυτειαι καλως εχοντων τι αν αποδοκιμασαις εις τας αλλας φυτειας; ελαιαν δε πως, εφην εγω, φυτευσομεν, ω ισχομαχε; αποπειραι μου και τουτο, εφη, μαλιστα παντων επισταμενος. οραις μεν γαρ δη οτι βαθυτερος ορυττεται τηι ελαιαι βοθρος: και γαρ παρα τας οδους μαλιστα ορυττεται: οραις δ' οτι πρεμνα πασι τοις φυτευτηριοις προσεστιν: οραις δ', εφη, των φυτων πηλον ταις κεφαλαις πασαις επικειμενον και παντων των φυτων εστεγασμενον το ανω. ορω, εφην εγω, ταυτα παντα. και ορων δη, εφη, τι αυτων ου γιγνωσκεις; η το οστρακον αγνοεις, εφη, ω σωκρατες, πως αν επι του πηλου ανω καταθειης; μα τον δι', εφην εγω, ουδεν ων ειπας, ω ισχομαχε, αγνοω, αλλα παλιν εννοω τι ποτε, οτε παλαι ηρου με συλληβδην ει επισταμαι φυτευειν, ουκ εφην. ου γαρ εδοκουν εχειν αν ειπειν ουδεν ηι δει φυτευειν: επει δε με καθ' εν εκαστον επεχειρησας ερωταν, αποκρινομαι σοι, ως συ φηις, απερ συ γιγνωσκεις ο δεινος λεγομενος γεωργος. αρα, εφην, ω ισχομαχε, η ερωτησις διδασκαλια εστιν; αρτι γαρ δη, εφην εγω, καταμανθανω ηι με επηρωτησας εκαστα: αγων γαρ με δι' ων εγω επισταμαι, ομοια τουτοις επιδεικνυς α ουκ ενομιζον επιστασθαι αναπειθεις, οιμαι, ως και ταυτα επισταμαι. αρ' ουν, εφη ο ισχομαχος, και περι αργυριου ερωτων αν σε, ποτερον καλον η ου, δυναιμην αν σε πεισαι ως επιστασαι διαδοκιμαζειν τα καλα και τα κιβδηλα αργυρια; και περι αυλητων αν δυναιμην αναπεισαι ως επιστασαι αυλειν, και περι ζωγραφων και περι των αλλων των τοιουτων; ισως αν, εφην εγω, επειδη και γεωργειν ανεπεισας με ως επιστημων ειην, καιπερ ειδοτα οτι ουδεις πωποτε εδιδαξε με ταυτην την τεχνην. ουκ εστι ταυτ', εφη, ω σωκρατες: αλλ' εγω και παλαι σοι ελεγον οτι η γεωργια ουτω φιλανθρωπος εστι και πραεια τεχνη ωστε και ορωντας και ακουοντας επιστημονας ευθυς εαυτης ποιειν. πολλα δ', εφη, και αυτη διδασκει ως αν καλλιστα τις αυτηι χρωιτο. αυτικα αμπελος αναβαινουσα μεν επι τα δενδρα, οταν εχηι τι πλησιον δενδρον, διδασκει ισταναι αυτην: περιπεταννυουσα δε τα οιναρα, οταν ετι αυτηι απαλοι οι βοτρυες ωσι, διδασκει σκιαζειν τα ηλιουμενα ταυτην την ωραν: οταν δε καιρος ηι υπο του ηλιου ηδη γλυκαινεσθαι τας σταφυλας, φυλλορροουσα διδασκει εαυτην ψιλουν και πεπαινειν την οπωραν, δια πολυφοριαν δε τους μεν πεπονας δεικνυουσα βοτρυς, τους δε ετι ωμοτερους φερουσα, διδασκει τρυγαν εαυτην, ωσπερ τα συκα συκαζουσι, το οργων αει. ενταυθα δη εγω ειπον: πως ουν, ω ισχομαχε, ει ουτω γε και ραιδια εστι μαθειν τα περι την γεωργιαν και παντες ομοιως ισασιν α δει ποιειν, ουχι και παντες πραττουσιν ομοιως, αλλ' οι μεν αυτων αφθονως τε ζωσι και περιττα εχουσιν, οι δ' ουδε τα αναγκαια δυνανται ποριζεσθαι, αλλα και προσοφειλουσιν; εγω δη σοι λεξω, ω σωκρατες, εφη ο ισχομαχος. ου γαρ η επιστημη ουδ' η ανεπιστημοσυνη των γεωργων εστιν η ποιουσα τους μεν ευπορειν, τους δε απορους ειναι: ουδ' αν ακουσαις, εφη, λογου ουτω διαθεοντος οτι διεφθαρται ο οικος, διοτι ουχ ομαλως ο σπορευς εσπειρεν, ουδ' οτι ουκ ορθως τους ορχους εφυτευσεν, ουδ' οτι αγνοησας τις την [γην] φερουσαν αμπελους εν αφορωι εφυτευσεν, ουδ' οτι ηγνοησε τις οτι αγαθον εστι τωι σπορωι νεον προεργαζεσθαι, ουδ' οτι ηγνοησε τις ως αγαθον εστι τηι γηι κοπρον μιγνυναι: αλλα πολυ μαλλον εστιν ακουσαι, ανηρ ου λαμβανει σιτον εκ του αγρου: ου γαρ επιμελειται ως αυτωι σπειρηται η ως κοπρος γιγνηται. ουδ' οινον εχει ανηρ: ου γαρ επιμελειται ως φυτευσηι αμπελους ουδε αι ουσαι οπως φερωσιν αυτωι. ουδε ελαιον ουδε συκα εχει ανηρ: ου γαρ επιμελειται ουδε ποιει οπως ταυτα εχηι. τοιαυτ', εφη, εστιν, ω σωκρατες, α διαφεροντες αλληλων οι γεωργοι διαφεροντως και πραττουσι πολυ μαλλον η [οι] δοκουντες σοφον τι ηυρηκεναι εις τα εργα. και οι στρατηγοι εστιν εν οις των στρατηγικων εργων ου γνωμηι διαφεροντες αλληλων οι μεν βελτιονες οι δε χειρονες εισιν, αλλα σαφως επιμελειαι. α γαρ και οι στρατηγοι γιγνωσκουσι παντες και των ιδιωτων οι πλειστοι, ταυτα οι μεν ποιουσι των αρχοντων οι δ' ου. οιον και τοδε γιγνωσκουσιν απαντες οτι δια πολεμιας πορευομενους βελτιον εστι τεταγμενους πορευεσθαι ουτως ως αν αριστα μαχοιντο, ει δεοι. τουτο τοινυν γιγνωσκοντες οι μεν ποιουσιν ουτως οι δ' ου ποιουσι. φυλακας απαντες ισασιν οτι βελτιον εστι καθισταναι και ημερινας και νυκτερινας προ του στρατοπεδου. αλλα και τουτου οι μεν επιμελουνται ως εχηι ουτως, οι δ' ουκ επιμελουνται. οταν τε αυ δια στενοπορων ιωσιν, ου πανυ χαλεπον ευρειν οστις ου γιγνωσκει οτι προκαταλαμβανειν τα επικαιρα κρειττον η μη; αλλα και τουτου οι μεν επιμελουνται ουτω ποιειν, οι δ' ου. αλλα και κοπρον λεγουσι μεν παντες οτι αριστον εις γεωργιαν εστι και ορωσι δε αυτοματην γιγνομενην: ομως δε και ακριβουντες ως γιγνεται, και ραιδιον ον πολλην ποιειν, οι μεν και τουτου επιμελουνται οπως αθροιζηται, οι δε παραμελουσι. καιτοι υδωρ μεν ο ανω θεος παρεχει, τα δε κοιλα παντα τελματα γιγνεται, η γη δε υλην παντοιαν παρεχει, καθαιρειν δε δει την γην τον μελλοντα σπειρειν: α δ' εκποδων αναιρειται, ταυτα ει τις εμβαλλοι εις το υδωρ, ο χρονος ηδη αυτος αν ποιοιη οις η γη ηδεται. ποια μεν γαρ υλη, ποια δε γη εν υδατι στασιμωι ου κοπρος γιγνεται; και οποσα δε θεραπειας δειται η γη, υγροτερα γε ουσα προς τον σπορον η αλμωδεστερα προς φυτειαν, και ταυτα γιγνωσκουσι μεν παντες και ως το υδωρ εξαγεται ταφροις και ως η αλμη κολαζεται μιγνυμενη πασι τοις αναλμοις, και υγροις [τε] και ξηροις: αλλα και τουτων επιμελουνται οι μεν οι δ' ου. ει δε τις πανταπασιν αγνως ειη τι δυναται φερειν η γη, και μητε ιδειν εχοι καρπον μηδε φυτον αυτης, μητε οτου ακουσαι την αληθειαν περι αυτης εχοι, ου πολυ μεν ραιον γης πειραν λαμβανειν παντι ανθρωπωι η ιππου, πολυ δε ραιον η ανθρωπου; ου γαρ εστιν ο τι επι απατηι δεικνυσιν, αλλ' απλως α τε δυναται και α μη σαφηνιζει τε και αληθευει. δοκει δε μοι η γη και τους κακους τε και αργους τωι ευγνωστα και ευμαθη παντα παρεχειν αριστα εξεταζειν. ου γαρ ωσπερ τας αλλας τεχνας τοις μη εργαζομενοις εστι προφασιζεσθαι οτι ουκ επιστανται, γην δε παντες οιδασιν οτι ευ πασχουσα ευ ποιει: αλλ' η εν γηι αργια εστι σαφης ψυχης κατηγορος κακης. ως μεν γαρ αν δυναιτο ανθρωπος ζην ανευ των επιτηδειων, ουδεις τουτο αυτος αυτον πειθει: ο δε μητε αλλην τεχνην χρηματοποιον επισταμενος μητε γεωργειν εθελων φανερον οτι κλεπτων η αρπαζων η προσαιτων διανοειται βιοτευειν, η πανταπασιν αλογιστος εστι. μεγα δε εφη διαφερειν εις το λυσιτελειν γεωργιαν και μη λυσιτελειν, οταν οντων εργαστηρων και πλεονων ο μεν εχηι τινα επιμελειαν ως την ωραν αυτωι εν τωι εργωι οι εργαται ωσιν, ο δε μη επιμεληται τουτου. ραιδιως γαρ ανηρ εις παρα τους δεκα διαφερει τωι εν ωραι εργαζεσθαι, και αλλος γε ανηρ διαφερει τωι προ της ωρας απιεναι. το δε δη εαν ραιδιουργειν δι' ολης της ημερας τους ανθρωπους ραιδιως το ημισυ διαφερει του εργου παντος. ωσπερ και εν ταις οδοιποριαις παρα σταδια διακοσια εστιν οτε τοις εκατον σταδιοις διηνεγκαν αλληλων ανθρωποι τωι ταχει, αμφοτεροι και νεοι οντες και υγιαινοντες, οταν ο μεν πραττηι εφ' ωιπερ ωρμηται, βαδιζων, ο δε ραιστωνευηι τηι ψυχηι και παρα κρηναις και υπο σκιαις αναπαυομενος τε και θεωμενος και αυρας θηρευων μαλακας. ουτω δε και εν τοις εργοις πολυ διαφερουσιν εις το ανυτειν οι πραττοντες εφ' ωιπερ τεταγμενοι εισι, και οι μη πραττοντες αλλ' ευρισκοντες προφασεις του μη εργαζεσθαι και εωμενοι ραιδιουργειν. το δε δη †και το καλως εργαζεσθαι η κακως† επιμελεισθαι, τουτο δη τοσουτον διαφερει οσον η ολως εργαζεσθαι η ολως αργον ειναι. οταν σκαπτοντων, ινα υλης καθαραι αι αμπελοι γενωνται, ουτω σκαπτωσιν ωστε πλειω και καλλιω την υλην γιγνεσθαι, πως τουτο ουκ αργον αν φησαις ειναι; τα ουν συντριβοντα τους οικους πολυ μαλλον ταυτα εστιν η αι λιαν ανεπιστημοσυναι. το γαρ τας μεν δαπανας χωρειν εντελεις εκ των οικων, τα δε εργα μη τελεισθαι λυσιτελουντως προς την δαπανην, ταυτα ουκετι δει θαυμαζειν εαν αντι της περιουσιας ενδειαν παρεχηται. τοις γε μεντοι επιμελεισθαι δυναμενοις και συντεταμενως γεωργουσιν ανυτικωτατην χρηματισιν απο γεωργιας και αυτος επετηδευσε και εμε εδιδαξεν ο πατηρ. ουδεποτε γαρ εια χωρον εξειργασμενον ωνεισθαι, αλλ' οστις η δι' αμελειαν η δι' αδυναμιαν των κεκτημενων και αργος και αφυτευτος ειη, τουτον ωνεισθαι παρηινει. τους μων γαρ εξειργασμενους εφη και πολλου αργυριου γιγνεσθαι και επιδοσιν ουκ εχειν: τους δε μη εχοντας επιδοσιν ουδε ηδονας ομοιας ενομιζε παρεχειν, αλλα παν κτημα και θρεμμα το επι το βελτιον ιον, τουτο και ευφραινειν μαλιστα ωιετο. ουδεν ουν εχει πλειονα επιδοσιν η χωρος εξ αργου παμφορος γιγνομενος. ευ γαρ ισθι, εφη, ω σωκρατες, οτι της αρχαιας τιμης πολλους πολλαπλασιου χωρους αξιους ημεις ηδη εποιησαμεν. και τουτο, ω σωκρατες, εφη, ουτω μεν πολλου αξιον το ενθυμημα, ουτω δε και μαθειν ραιδιον, ωστε νυνι ακουσας συ τουτο εμοι ομοιως επισταμενος απει, και αλλον διδαξεις, εαν βουληι. και ο εμος δε πατηρ ουτε εμαθε παρ' αλλου τουτο ουτε μεριμνων ηυρεν, αλλα δια την φιλογεωργιαν και φιλοπονιαν επιθυμησαι εφη τοιουτου χωρου οπως εχοι ο τι ποιοιη αμα και ωφελουμενος ηδοιτο. ην γαρ τοι, εφη, ω σωκρατες, φυσει, ως εμοι δοκει, φιλογεωργοτατος αθηναιων ο εμος πατηρ. και εγω μεντοι ακουσας τουτο ηρομην αυτον: ποτερα δε, ω ισχομαχε, οποσους εξειργασατο χωρους ο πατηρ παντας εκεκτητο η και απεδιδοτο, ει πολυ αργυριον ευρισκοι; και απεδιδοτο νη σι', εφη ο ισχομαχος: αλλα αλλον τοι ευθυς αντεωνειτο, αργον δε, δια την φιλεργιαν. λεγεις, εφην εγω, ω ισχομαχε, τωι οντι φυσει τον πατερα φιλογεωργον ειναι ουδεν ηττον η οι εμποροι φιλοσιτοι εισι. και γαρ οι εμποροι δια το σφοδρα φιλειν τον σιτον, οπου αν ακουσωσι πλειστον ειναι, εκεισε πλεουσιν επ' αυτον και αιγαιον και ευξεινον και σικελικον ποντον περωντες: επειτα δε λαβοντες οποσον δυνανται πλειστον αγουσιν αυτον δια της θαλαττης, και ταυτα εις το πλοιον ενθεμενοι εν ωιπερ αυτοι πλεουσι. και οταν δεηθωσιν αργυριου, ουκ εικηι αυτον οπου αν τυχωσιν απεβαλον, αλλ' οπου αν ακουσωσι τιμασθαι τε μαλιστα τον σιτον και περι πλειστου αυτον ποιωνται οι ανθρωποι, τουτοις αυτον αγοντες παραδιδοασι. και ο σος δε πατηρ ουτω πως εοικε φιλογεωργος ειναι. προς ταυτα δε ειπεν ο ισχομαχος: συ μεν παιζεις, εφη, ω σωκρατες: εγω δε και φιλοικοδομους νομιζω ουδεν ηττον οιτινες αν αποδιδωνται εξοικοδομουντες τας οικιας, ειτ' αλλας οικοδομωσι. νη δια, εγω δε γε σοι, εφην, ω ισχομαχε, επομοσας λεγω η μην πιστευειν σοι φυσει [νομιζειν] φιλειν ταυτα παντας αφ' ων αν ωφελεισθαι νομιζωσιν. αταρ εννοω γε, εφην, ω ισχομαχε, ως ευ τηι υποθεσει ολον τον λογον βοηθουντα παρεσχησαι: υπεθου γαρ την γεωργικην τεχνην πασων ειναι ευμαθεστατην, και νυν εγω εκ παντων ων ειρηκας τουθ' ουτως εχειν πανταπασιν υπο σου αναπεπεισμαι. νη δι', εφη ο ισχομαχος, αλλα τοδε τοι, ω σωκρατες, το πασαις κοινον ταις πραξεσι και γεωργικηι και πολιτικηι και οικονομικηι και πολεμικηι το αρχικον ειναι, τουτο δη συνομολογω σοι εγω πολυ διαφερειν γνωμηι τους ετερους των ετερων: οιον και εν τριηρει, εφη, οταν πελαγιζωσι, και δεηι περαν ημερινους πλους ελαυνοντας, οι μεν των κελευστων δυνανται τοιαυτα λεγειν και ποιειν ωστε ακοναν τας ψυχας των ανθρωπων επι το εθελοντας πονειν, οι δε ουτως αγνωμονες εισιν ωστε πλεον η εν διπλασιωι χρονωι τον αυτον ανυτουσι πλουν. και οι μεν ιδρουντες και επαινουντες αλληλους, ο τε κελευων και οι πειθομενοι, εκβαινουσιν, οι δε ανιδρωτι ηκουσι, μισουντες τον επιστατην και μισουμενοι. και των στρατηγων ταυτηι διαφερουσιν, εφη, οι ετεροι των ετερων: οι μεν γαρ ουτε πονειν εθελοντας ουτε κινδυνευειν παρεχονται, πειθεσθαι τε ουκ αξιουντας ουδ' εθελοντας οσον αν μη αναγκη ηι, αλλα και μεγαλυνομενους επι τωι εναντιουσθαι τωι αρχοντι: οι δε αυτοι ουτοι ουδ' αισχυνεσθαι επισταμενους παρεχουσιν, αν τι των αισχρων συμβαινηι. οι δ' αυ θειοι και αγαθοι και επιστημονες αρχοντες τους αυτους τουτους, πολλακις δε και αλλους παραλαμβανοντες, αισχυνομενους τε εχουσιν αισχρον τι ποιειν και πειθεσθαι οιομενους βελτιον ειναι, και αγαλλομενους τωι πειθεσθαι ενα εκαστον και συμπαντας, πονειν οταν δεησηι, ουκ αθυμως πονουντας. αλλ' ωσπερ ιδιωταις εστιν οις εγγιγνεται φιλοπονια τις, ουτω και ολωι τωι στρατευματι υπο των αγαθων αρχοντων εγγιγνεται και το φιλοπονειν και το φιλοτιμεισθαι οφθηναι καλον τι ποιουντας υπο του αρχοντος. προς οντινα δ' αν αρχοντα διατεθωσιν ουτως οι επομενοι, ουτοι δη ερρωμενοι γε αρχοντες γιγνονται, ου μα δι' ουχ οι αν αυτων αριστα το σωμα των στρατιωτων εχωσι και ακοντιζωσι και τοξευωσιν αριστα και ιππον αριστον εχοντες ως ιππικωτατα η πελταστικωτατα προκινδυνευωσιν, αλλ' οι αν δυνωνται εμποιησαι τοις στρατιωταις ακολουθητεον ειναι και δια πυρος και δια παντος κινδυνου. τουτους δη δικαιως αν τις καλοιη μεγαλογνωμονας, ωι αν ταυτα γιγνωσκοντες πολλοι επωνται, και μεγαληι χειρι εικοτως ουτος λεγοιτο πορευεσθαι ου αν τηι γνωμηι πολλαι χειρες υπηρετειν εθελωσι, και μεγας τωι οντι ουτος ανηρ ος αν μεγαλα δυνηται γνωμηι διαπραξασθαι μαλλον η ρωμηι. ουτω δε και εν τοις ιδιοις εργοις, αν τε επιτροπος ηι ο εφεστηκως αν τε και επιστατης, ος αν δυνηται προθυμους και εντεταμενους παρεχεσθαι εις το εργον και συνεχεις, ουτοι δη οι ανυτοντες εισιν επι ταγαθα και πολλην την περιουσιαν ποιουντες. του δε δεσποτου επιφανεντος, ω σωκρατες, εφη, επι το εργον, οστις δυναται και μεγιστα βλαψαι τον κακον των εργατων και μεγιστα τιμησαι τον προθυμον, ει μηδεν επιδηλον ποιησουσιν οι εργαται, εγω μεν αυτον ουκ αν αγαιμην, αλλ' ον αν ιδοντες κινηθωσι και μενος εκαστωι εμπεσηι των εργατων και φιλονικια προς αλληλους και φιλοτιμια κρατιστευσαι εκαστωι, τουτον εγω φαιην αν εχειν τι ηθους βασιλικου. και εστι τουτο μεγιστον, ως εμοι δοκει, εν παντι εργωι οπου τι δι' ανθρωπων πραττεται, και εν γεωργιαι δε. ου μεντοι μα δια τουτο γε ετι εγω λεγω ιδοντα μαθειν ειναι, ουδ' απαξ ακουσαντα, αλλα και παιδειας δειν φημι τωι ταυτα μελλοντι δυνησεσθαι και φυσεως αγαθης υπαρξαι, και το μεγιστον δη θειον γενεσθαι. ου γαρ πανυ μοι δοκει ολον τουτι το αγαθον ανθρωπινον ειναι αλλα θειον, το εθελοντων αρχειν: <ο> σαφως διδοται τοις αληθινως σωφροσυνηι τετελεσμενοις: το δε ακοντων τυραννειν διδοασιν, ως εμοι δοκει, ους αν ηγωνται αξιους ειναι βιοτευειν ωσπερ ο τανταλος εν αιδου λεγεται τον αει χρονον διατριβειν φοβουμενος μη δις αποθανηι. [4] {Work} {συμποσιον} αλλ' εμοι δοκει των καλων καγαθων ανδρων εργα ου μονον τα μετα σπουδης πραττομενα αξιομνημονευτα ειναι, αλλα και τα εν ταις παιδιαις. οις δε παραγενομενος ταυτα γιγνωσκω δηλωσαι βουλομαι. ην μεν γαρ παναθηναιων των μεγαλων ιπποδρομια, καλλιας δε ο ιππονικου ερων ετυγχανεν αυτολυκου παιδος οντος, και νενικηκοτα αυτον παγκρατιον ηκεν αγων επι την θεαν. ως δε η ιπποδρομια εληξεν, εχων τον τε αυτολυκον και τον πατερα αυτου απηιει εις την εν πειραιει οικιαν: συνειπετο δε αυτωι και νικηρατος. ιδων δε ομου οντας σωκρατην τε και κριτοβουλον και ερμογενην και αντισθενην και χαρμιδην, τοις μεν αμφ' αυτολυκον ηγεισθαι τινα εταξεν, αυτος δε προσηλθε τοις αμφι σωκρατην, και ειπεν: εις καλον γε υμιν συντετυχηκα: εστιαν γαρ μελλω αυτολυκον και τον πατερα αυτου. οιμαι ουν πολυ αν την κατασκευην μοι λαμπροτεραν φανηναι ει ανδρασιν εκκεκαθαρμενοις τας ψυχας ωσπερ υμιν ο ανδρων κεκοσμημενος ειη μαλλον η ει στρατηγοις και ιππαρχοις και σπουδαρχιαις. και ο σωκρατης ειπεν: αει συ επισκωπτεις ημας καταφρονων, οτι συ μεν πρωταγοραι τε πολυ αργυριον δεδωκας επι σοφιαι και γοργιαι και προδικωι και αλλοις πολλοις, ημας δ' οραις αυτουργους τινας της φιλοσοφιας οντας. και ο καλλιας, και προσθεν μεν γε, εφη, απεκρυπτομην υμας εχων πολλα και σοφα λεγειν, νυν δε, εαν παρ' εμοι ητε, επιδειξω υμιν εμαυτον πανυ πολλης σπουδης αξιον οντα. οι ουν αμφι τον σωκρατην πρωτον μεν, ωσπερ εικος ην, επαινουντες την κλησιν ουχ υπισχνουντο συνδειπνησειν: ως δε πανυ αχθομενος φανερος ην, ει μη εψοιντο, συνηκολουθησαν. επειτα δε αυτωι οι μεν γυμνασαμενοι και χρισαμενοι, οι δε και λουσαμενοι παρηλθον. αυτολυκος μεν ουν παρα τον πατερα εκαθεζετο, οι δ' αλλοι, ωσπερ εικος, κατεκλιθησαν. ευθυς μεν ουν εννοησας τις τα γιγνομενα ηγησατ' αν φυσει βασιλικον τι καλλος ειναι, αλλως τε και αν μετ' αιδους και σωφροσυνης, καθαπερ αυτολυκος τοτε, κεκτηται τις αυτο. πρωτον μεν γαρ, ωσπερ οταν φεγγος τι εν νυκτι φανηι, παντων προσαγεται τα ομματα, ουτω και τοτε του αυτολυκου το καλλος παντων ειλκε τας οψεις προς αυτον: επειτα των ορωντων ουδεις ουκ επασχε τι την ψυχην υπ' εκεινου. οι μεν γε σιωπηροτεροι εγιγνοντο, οι δε και εσχηματιζοντο πως. παντες μεν ουν οι εκ θεων του κατεχομενοι αξιοθεατοι δοκουσιν ειναι: αλλ' οι μεν εξ αλλων προς το γοργοτεροι τε ορασθαι και φοβερωτερον φθεγγεσθαι και σφοδροτεροι ειναι φερονται, οι δ' υπο του σωφρονος ερωτος ενθεοι τα τε ομματα φιλοφρονεστερως εχουσι και την φωνην πραιοτεραν ποιουνται και τα σχηματα εις το ελευθεριωτερον αγουσιν. α δη και καλλιας τοτε δια τον ερωτα πραττων αξιοθεατος ην τοις τετελεσμενοις τουτωι τωι θεωι. εκεινοι μεν ουν σιωπηι εδειπνουν, ωσπερ τουτο επιτεταγμενον αυτοις υπο κρειττονος τινος. φιλιππος δ' ο γελωτοποιος κρουσας την θυραν ειπε τωι υπακουσαντι εισαγγειλαι οστις τε ειη και δι' ο τι καταγεσθαι βουλοιτο, συνεσκευασμενος τε παρειναι εφη παντα τα επιτηδεια ωστε δειπνειν ταλλοτρια, και τον παιδα δε εφη πανυ πιεζεσθαι δια τε το φερειν μηδεν και δια το αναριστον ειναι. ο ουν καλλιας ακουσας ταυτα ειπεν: αλλα μεντοι, ω ανδρες, αισχρον στεγης γε φθονησαι: εισιτω ουν. και αμα απεβλεψεν εις τον αυτολυκον, δηλον οτι επισκοπων τι εκεινωι δοξειε το σκωμμα ειναι. ο δε στας επι τωι ανδρωνι ενθα το δειπνον ην ειπεν: οτι μεν γελωτοποιος ειμι ιστε παντες: ηκω δε προθυμως νομισας γελοιοτερον ειναι το ακλητον η το κεκλημενον ελθειν επι το δειπνον. κατακλινου τοινυν, εφη ο καλλιας. και γαρ οι παροντες σπουδης μεν, ως οραις, μεστοι, γελωτος δε ισως ενδεεστεροι. δειπνουντων δε αυτων ο φιλιππος γελοιον τι ευθυς επεχειρει λεγειν, ινα δη επιτελοιη ωνπερ ενεκα εκαλειτο εκαστοτε επι τα δειπνα. ως δ' ουκ εκινησε γελωτα, τοτε μεν αχθεσθεις φανερος εγενετο. αυθις δ' ολιγον υστερον αλλο τι γελοιον εβουλετο λεγειν. ως δε ουδε τοτε εγελασαν επ' αυτωι, εν τωι μεταξυ παυσαμενος του δειπνου συγκαλυψαμενος κατεκειτο. και ο καλλιας, τι τουτ', εφη, ω φιλιππε; αλλ' η οδυνη σε ειληφε; και ος αναστεναξας ειπε: ναι μα δι', εφη, ω καλλια, μεγαλη γε: επει γαρ γελως εξ ανθρωπων απολωλεν, ερρει τα εμα πραγματα. προσθεν μεν γαρ τουτου ενεκα εκαλουμην επι τα δειπνα, ινα ευφραινοιντο οι συνοντες δι' εμε γελωντες: νυν δε τινος ενεκα και καλει με τις; ουτε γαρ εγωγε σπουδασαι αν δυναιμην μαλλον ηπερ αθανατος γενεσθαι, ουτε μην ως αντικληθησομενος καλει με τις, επει παντες ισασιν οτι αρχην ουδε νομιζεται εις την εμην οικιαν δειπνον προσφερεσθαι. και αμα λεγων ταυτα απεμυττετο τε και τηι φωνηι σαφως κλαιειν εφαινετο. παντες μεν ουν παρεμυθουντο τε αυτον ως αυθις γελασομενοι και δειπνειν εκελευον, κριτοβουλος δε και εξεκαγχασεν επι τωι οικτισμωι αυτου. ο δ' ως ηισθετο του γελωτος, ανεκαλυψατο τε και τηι ψυχηι παρακελευσαμενος θαρρειν, οτι εσονται συμβολαι, παλιν εδειπνει. ως δ' αφηιρεθησαν αι τραπεζαι και εσπεισαν τε και επαιανισαν, ερχεται αυτοις επι κωμον συρακοσιος τις ανθρωπος, εχων τε αυλητριδα αγαθην και ορχηστριδα των τα θαυματα δυναμενων ποιειν, και παιδα πανυ γε ωραιον και πανυ καλως κιθαριζοντα και ορχουμενον. ταυτα δε και επιδεικνυς ως εν θαυματι αργυριον ελαμβανεν. επει δε αυτοις η αυλητρις μεν ηυλησεν, ο δε παις εκιθαρισε, και εδοκουν μαλα αμφοτεροι ικανως ευφραινειν, ειπεν ο σωκρατης: νη δι', ω καλλια, τελεως ημας εστιαις. ου γαρ μονον δειπνον αμεμπτον παρεθηκας, αλλα και θεαματα και ακροαματα ηδιστα παρεχεις. και ος εφη: τι ουν ει και μυρον τις ημιν ενεγκαι, ινα και ευωδιαι εστιωμεθα; μηδαμως, εφη ο σωκρατης. ωσπερ γαρ τοι εσθης αλλη μεν γυναικι, αλλη δε ανδρι καλη, ουτω και οσμη αλλη μεν ανδρι, αλλη δε γυναικι πρεπει. και γαρ ανδρος μεν δηπου ενεκα ανηρ ουδεις μυρωι χριεται. αι μεντοι γυναικες αλλως τε και αν νυμφαι τυχωσιν ουσαι, ωσπερ η νικηρατου τουδε και η κριτοβουλου, μυρου μεν τι και προσδεονται; αυται γαρ τουτου οζουσιν: ελαιου δε του εν γυμνασιοις οσμη και παρουσα ηδιων η μυρου γυναιξι και απουσα ποθεινοτερα. και γαρ δη μυρωι μεν ο αλειψαμενος και δουλος και ελευθερος ευθυς απας ομοιον οζει: αι δ' απο των ελευθεριων μοχθων οσμαι επιτηδευματων τε πρωτον χρηστων και χρονου πολλου δεονται, ει μελλουσιν ηδειαι τε και ελευθεριοι εσεσθαι. και ο λυκων ειπεν: ουκουν νεοις μεν αν ειη ταυτα: ημας δε τους μηκετι γυμναζομενους τινος οζειν δεησει; καλοκαγαθιας νη δι', εφη ο σωκρατης. και ποθεν αν τις τουτο το χριμα λαβοι; ου μα δι', εφη, ου παρα των μυροπωλων. αλλα ποθεν δη; ο μεν θεογνις εφη: εσθλων μεν γαρ απ' εσθλα διδαξεαι: ην δε κακοισι συμμισγηις, απολεις και τον εοντα νοον. και ο λυκων ειπεν: ακουεις ταυτα, ω υιε; ναι μα δι', εφη ο σωκρατης, και χρηται γε. επει γουν νικηφορος εβουλετο του παγκρατιου γενεσθαι, συν σοι σκεψαμενος ... αυ, ος αν δοκηι αυτωι ικανωτατος ειναι εις <το> ταυτα επιτηδευσαι, τουτωι συνεσται. ενταυθα δη πολλοι εφθεγξαντο: και ο μεν τις αυτων ειπε: που ουν ευρησει τουτου διδασκαλον; ο δε τις ως ουδε διδακτον τουτο ειη, ετερος δε τις ως ειπερ τι και αλλο και τουτο μαθητον. ο δε σωκρατης εφη: τουτο μεν επειδη αμφιλογον εστιν, εις αυθις αποθωμεθα: νυνι δε τα προκειμενα αποτελωμεν. ορω γαρ εγωγε τηνδε την ορχηστριδα εφεστηκυιαν και τροχους τινα αυτηι προσφεροντα. εκ τουτου δη ηυλει μεν αυτηι η ετερα, παρεστηκως δε τις τηι ορχηστριδι ανεδιδου τους τροχους μεχρι δωδεκα. η δε λαμβανουσα αμα τε ωρχειτο και ανερριπτει δονουμενους συντεκμαιρομενη οσον εδει ριπτειν υψος ως εν ρυθμωι δεχεσθαι αυτους. και ο σωκρατης ειπεν: εν πολλοις μεν, ω ανδρες, και αλλοις δηλον και εν οις δ' η παις ποιει οτι η γυναικεια φυσις ουδεν χειρων της του ανδρος ουσα τυγχανει, γνωμης δε και ισχυος δειται. ωστε ει τις υμων γυναικα εχει, θαρρων διδασκετω ο τι βουλοιτ' αν αυτηι επισταμενηι χρησθαι. και ο αντισθενης, πως ουν, εφη, ω σωκρατες, ουτω γιγνωσκων ου και συ παιδευεις ξανθιππην, αλλα χρηι γυναικι των ουσων, οιμαι δε και των γεγενημενων και των εσομενων χαλεπωτατηι; οτι, εφη, ορω και τους ιππικους βουλομενους γενεσθαι ου τους ευπειθεστατους αλλα τους θυμοειδεις ιππους κτωμενους. νομιζουσι γαρ, αν τους τοιουτους δυνωνται κατεχειν, ραιδιως τοις γε αλλοις ιπποις χρησεσθαι. καγω δη βουλομενος ανθρωποις χρησθαι και ομιλειν ταυτην κεκτημαι, ευ ειδως οτι ει ταυτην υποισω, ραιδιως τοις γε αλλοις απασιν ανθρωποις συνεσομαι. και ουτος μεν δη ο λογος ουκ απο του σκοπου εδοξεν ειρησθαι. μετα δε τουτο κυκλος εισηνεχθη περιμεστος ξιφων ορθων. εις ουν ταυτα η ορχηστρις εκυβιστα τε και εξεκυβιστα υπερ αυτων. ωστε οι μεν θεωμενοι εφοβουντο μη τι παθηι, η δε θαρρουντως τε και ασφαλως ταυτα διεπραττετο. και ο σωκρατης καλεσας τον αντισθενην ειπεν: ουτοι τους γε θεωμενους ταδε αντιλεξειν ετι οιομαι, ως ουχι και η ανδρεια διδακτον, οποτε αυτη καιπερ γυνη ουσα ουτω τολμηρως εις τα ξιφη ιεται. και ο αντισθενης ειπεν: αρ' ουν και τωιδε τωι συρακοσιωι κρατιστον επιδειξαντι τηι πολει την ορχηστριδα ειπειν, εαν διδωσιν αυτωι αθηναιοι χρηματα, ποιησειν παντας αθηναιους τολμαν ομοσε ταις λογχαις ιεναι; και ο φιλιππος, νη δι', εφη, και μην εγωγε ηδεως αν θεωιμην πεισανδρον τον δημηγορον μανθανοντα κυβισταν εις τας μαχαιρας, ος νυν δια το μη δυνασθαι λογχαις αντιβλεπειν ουδε συστρατευεσθαι εθελει. εκ τουτου ο παις ωρχησατο. και ο σωκρατης ειπεν: ειδετ', εφη, ως καλος <ο> παις ων ομως συν τοις σχημασιν ετι καλλιων φαινεται η οταν ησυχιαν εχηι; και ο χαρμιδης ειπεν: επαινουντι εοικας τον ορχηστοδιδασκαλον. ναι μα τον δι', εφη ο σωκρατης: και γαρ αλλο τι προσενενοησα, οτι ουδεν αργον του σωματος εν τηι ορχησει ην, αλλ' αμα και τραχηλος και σκελη και χειρες εγυμναζοντο, ωσπερ χρη ορχεισθαι τον μελλοντα ευφορωτερον το σωμα εξειν. και εγω μεν, εφη, πανυ αν ηδεως, ω συρακοσιε, μαθοιμι τα σχηματα παρα σου. και ος, τι ουν χρησηι αυτοις; εφη. ορχησομαι νη δια. ενταυθα δη εγελασαν απαντες. και ο σωκρατης μαλα εσπουδακοτι τωι προσωπωι, γελατε, εφη, επ' εμοι; ποτερον επι τουτωι ει βουλομαι γυμναζομενος μαλλον υγιαινειν η ει ηδιον εσθιειν και καθευδειν η ει τοιουτων γυμνασιων επιθυμω, μη ωσπερ οι δολιχοδρομοι τα σκελη μεν παχυνονται, τους ωμους δε λεπτυνονται, μηδ' ωσπερ οι πυκται τους μεν ωμους παχυνονται, τα δε σκελη λεπτυνονται, αλλα παντι διαπονων τωι σωματι παν ισορροπον ποιειν; η επ' εκεινωι γελατε, οτι ου δεησει με συγγυμναστην ζητειν, ουδ' εν οχλωι πρεσβυτην οντα αποδυεσθαι, αλλ' αρκεσει μοι οικος επτακλινος, ωσπερ και νυν τωιδε τωι παιδι ηρκεσε τοδε το οικημα ενιδρωσαι, και χειμωνος μεν εν στεγηι γυμνασομαι, οταν δε αγαν καυμα ηι, εν σκιαι; η τοδε γελατε, ει μειζω του καιρου την γαστερα εχων μετριωτεραν βουλομαι ποιησαι αυτην; η ουκ ιστε οτι εναγχος εωθεν χαρμιδης ουτοσι κατελαβε με ορχουμενον; ναι μα τον δι', εφη ο χαρμιδης: και το μεν γε πρωτον εξεπλαγην και εδεισα μη μαινοιο: επει δε σου ηκουσα ομοια οις νυν λεγεις, και αυτος ελθων οικαδε ωρχουμην μεν ου, ου γαρ πωποτε τουτ' εμαθον, εχειρονομουν δε: ταυτα γαρ ηπισταμην. νη δι', εφη ο φιλιππος, και γαρ ουν ουτω τα σκελη τοις ωμοις φαινει ισοφορα εχειν ωστε δοκεις εμοι, καν ει τοις αγορανομοις αφισταιης ωσπερ αρτους τα κατω προς τα ανω, αζημιος αν γενεσθαι. και ο καλλιας ειπεν: ω σωκρατες, εμε μεν παρακαλει, οταν μελληις μανθανειν ορχεισθαι, ινα σοι αντιστοιχω τε και συμμανθανω. αγε δη, εφη ο φιλιππος, και εμοι αυλησατω, ινα και εγω ορχησωμαι. επειδη δ' ανεστη, διηλθε μιμουμενος την τε του παιδος και την της παιδος ορχησιν. και πρωτον μεν οτι επηινεσαν ως ο παις συν τοις σχημασιν ετι καλλιων εφαινετο, ανταπεδειξεν ο τι κινοιη του σωματος απαν της φυσεως γελοιοτερον: οτι δ' η παις εις τουπισθεν καμπτομενη τροχους εμιμειτο, εκεινος ταυτα εις το εμπροσθεν επικυπτων μιμεισθαι τροχους επειρατο. τελος δ' οτι τον παιδ' επηινουν ως εν τηι ορχησει απαν το σωμα γυμναζοι, κελευσας την αυλητριδα θαττονα ρυθμον επαγειν ιει αμα παντα και σκελη και χειρας και κεφαλην. επειδη δε απειρηκει, κατακλινομενος ειπε: τεκμηριον, ω ανδρες, οτι καλως γυμναζει και τα εμα ορχηματα. εγω γουν διψω: και ο παις εγχεατω μοι την μεγαλην φιαλην. νη δι', εφη ο καλλιας, και ημιν γε, επει και ημεις διψωμεν επι σοι γελωντες. ο δ' αυ σωκρατης ειπεν: αλλα πινειν μεν, ω ανδρες, και εμοι πανυ δοκει: τωι γαρ οντι ο οινος αρδων τας ψυχας τας μεν λυπας, ωσπερ ο μανδραγορας τους ανθρωπους, κοιμιζει, τας δε φιλοφροσυνας, ωσπερ ελαιον φλογα, εγειρει. δοκει μεντοι μοι και τα των ανδρων σωματα ταυτα πασχειν απερ και τα των εν γηι φυομενων. και γαρ εκεινα, οταν μεν ο θεος αυτα αγαν αθροως ποτιζηι, ου δυναται ορθουσθαι ουδε ταις αυραις διαπνεισθαι: οταν δ' οσωι ηδεται τοσουτον πινηι, και μαλα ορθα τε αυξεται και θαλλοντα αφικνειται εις την καρπογονιαν. ουτω δε και ημεις αν μεν αθροον το ποτον εγχεωμεθα, ταχυ ημιν και τα σωματα και αι γνωμαι σφαλουνται, και ουδε αναπνειν, μη οτι λεγειν τι δυνησομεθα: αν δε ημιν οι παιδες μικραις κυλιξι πυκνα επιψακαζωσιν, ινα και εγω εν γοργιειοις ρημασιν ειπω, ουτως ου βιαζομενοι μεθυειν υπο του οινου αλλ' αναπειθομενοι προς το παιγνιωδεστερον αφιξομεθα. εδοκει μεν δη ταυτα πασι: προσεθηκε δε ο φιλιππος ως χρη τους οινοχοους μιμεισθαι τους αγαθους αρματηλατας, θαττον περιελαυνοντας τας κυλικας. οι μεν δη οινοχοοι ουτως εποιουν. εκ δε τουτου συνηρμοσμενηι τηι λυραι προς τον αυλον εκιθαρισεν ο παις και ηισεν. ενθα δη επηινεσαν μεν απαντες: ο δε χαρμιδης και ειπεν: αλλ' εμοι μεν δοκει, ω ανδρες, ωσπερ σωκρατης εφη τον οινον, ουτως και αυτη η κρασις των τε παιδων της ωρας και των φθογγων τας μεν λυπας κοιμιζειν, την δ' αφροδιτην εγειρειν. εκ τουτου δε παλιν ειπεν ο σωκρατης: ουτοι μεν δη, ω ανδρες, ικανοι τερπειν ημας φαινονται: ημεις δε τουτων οιδ' οτι πολυ βελτιονες οιομεθα ειναι: ουκ αισχρον ουν ει μηδ' επιχειρησομεν συνοντες ωφελειν τι η ευφραινειν αλληλους; εντευθεν ειπαν πολλοι: συ τοινυν ημιν εξηγου ποιων λογων απτομενοι μαλιστ' αν ταυτα ποιοιμεν. εγω μεν τοινυν, εφη, ηδιστ' αν απολαβοιμι παρα καλλιου την υποσχεσιν. εφη γαρ δηπου, ει συνδειπνοιμεν, επιδειξειν την αυτου σοφιαν. και επιδειξω γε, εφη, εαν και υμεις απαντες εις μεσον φερητε ο τι εκαστος επιστασθε αγαθον. αλλ' ουδεις σοι, εφη, αντιλεγει το μη ου λεξειν ο τι εκαστος ηγειται πλειστου αξιον επιστασθαι. εγω μεν τοινυν, εφη, λεγω υμιν εφ' ωι μεγιστον φρονω. ανθρωπους γαρ οιμαι ικανος ειναι βελτιους ποιειν. και ο αντισθενης ειπε: ποτερον τεχνην τινα βαναυσικην η καλοκαγαθιαν διδασκων; ει καλοκαγαθια εστιν η δικαιοσυνη. νη δι', εφη ο αντισθενης, η γε αναμφιλογωτατη: επει τοι ανδρεια μεν και σοφια εστιν οτε βλαβερα και φιλοις και πολει δοκει ειναι, η δε δικαιοσυνη ουδε καθ' εν συμμιγνυται τηι αδικιαι. επειδαν τοινυν και υμων εκαστος ειπηι ο τι ωφελιμον εχει, τοτε καγω ου φθονησω ειπειν την τεχνην δι' ης τουτο απεργαζομαι. αλλα συ αυ, εφη, λεγε, ω νικηρατε, επι ποιαι επιστημηι μεγα φρονεις. και ος ειπεν: ο πατηρ ο επιμελουμενος οπως ανηρ αγαθος γενοιμην ηναγκασε με παντα τα ομηρου επη μαθειν: και νυν δυναιμην αν ιλιαδα ολην και οδυσσειαν απο στοματος ειπειν. εκεινο δ', εφη ο αντισθενης, λεληθε σε, οτι και οι ραψωιδοι παντες επιστανται ταυτα τα επη; και πως αν, εφη, λεληθοι ακροωμενον γε αυτων ολιγου αν' εκαστην ημεραν; οισθα τι ουν εθνος, εφη, ηλιθιωτερον ραψωιδων; ου μα τον δι', εφη ο νικηρατος, ουκουν εμοιγε δοκω. δηλον γαρ, εφη ο σωκρατης, οτι τας υπονοιας ουκ επιστανται. συ δε στησιμβροτωι τε και αναξιμανδρωι και αλλοις πολλοις πολυ δεδωκας αργυριον, ωστε ουδεν σε των πολλου αξιων λεληθε. τι γαρ συ, εφη, ω κριτοβουλε, επι τινι μεγιστον φρονεις; επι καλλει, εφη. η ουν και συ, εφη ο σωκρατης, εξεις λεγειν οτι τωι σωι καλλει ικανος ει βελτιους ημας ποιειν; ει δε μη, δηλον γε οτι φαυλος φανουμαι. τι γαρ συ, ειπεν, επι τινι μεγα φρονεις, ω αντισθενες; επι πλουτωι, εφη. ο μεν δη ερμογενης ανηρετο ει πολυ ειη αυτωι αργυριον. ο δε απωμοσε μηδε οβολον. αλλα γην πολλην κεκτησαι; ισως αν, εφη, αυτολυκωι τουτωι ικανη γενοιτο εγκονισασθαι. ακουστεον αν ειη και σου. τι γαρ συ, εφη, ω χαρμιδη, επι τινι μεγα φρονεις; εγω αυ, εφη, επι πενιαι μεγα φρονω. νη δι', εφη ο σωκρατης, επ' ευχαριτωι γε πραγματι. τουτο γαρ δη ηκιστα μεν επιφθονον, ηκιστα δε περιμαχητον, και αφυλακτον ον σωιζεται και αμελουμενον ισχυροτερον γιγνεται. συ δε δη, εφη ο καλλιας, επι τινι μεγα φρονεις, ω σωκρατες; και ος μαλα σεμνως ανασπασας το προσωπον, επι μαστροπειαι, ειπεν. επει δε εγελασαν επ' αυτωι, υμεις μεν γελατε, εφη, εγω δε οιδ' οτι και πανυ αν πολλα χρηματα λαμβανοιμι, ει βουλοιμην χρησθαι τηι τεχνηι. συ γε μην δηλον, εφη ο λυκων τον φιλιππον <προσειπων, οτι> επι τωι γελωτοποιειν μεγα φρονεις. δικαιοτερον γ', εφη, οιομαι, η καλλιππιδης ο υποκριτης, ος υπερσεμνυνεται οτι δυναται πολλους κλαιοντας καθιζειν. ουκουν και συ, εφη ο αντισθενης, λεξεις, ω λυκων, επι τινι μεγα φρονεις; και ος εφη: ου γαρ απαντες ιστε, εφη, <οτι> επι τουτωι τωι υιει; ουτος γε μην, εφη τις, δηλον οτι επι τωι νικηφορος ειναι. και ο αυτολυκος ανερυθριασας ειπε: μα δι' ουκ εγωγε. επει δε απαντες ησθεντες οτι ηκουσαν αυτου φωνησαντος προσεβλεψαν, ηρετο τις αυτον: αλλ' επι τωι μην, ω αυτολυκε; ο δ' ειπεν: επι τωι πατρι, και αμα ενεκλιθη αυτωι. και ο καλλιας ιδων, αρ' οισθα, εφη, ω λυκων, οτι πλουσιωτατος ει ανθρωπων; μα δι', εφη, τουτο μεντοι εγω ουκ οιδα. αλλα λανθανει σε οτι ουκ αν δεξαιο τα βασιλεως χρηματα αντι του υιου; επ' αυτοφωρωι ειλημμαι, εφη, πλουσιωτατος, ως εοικεν, ανθρωπων ων. συ δε, εφη ο νικηρατος, ω ερμογενες, επι τινι μαλιστα αγαλληι; και ος, επι φιλων, εφη, αρετηι και δυναμει, και οτι τοιουτοι οντες εμου επιμελονται. ενταυθα τοινυν παντες προσεβλεψαν αυτωι, και πολλοι αμα ηροντο ει και σφισι δηλωσοι αυτους. ο δε ειπεν οτι ου φθονησει. εκ τουτου ελεξεν ο σωκρατης: ουκουν λοιπον αν ειη ημιν α εκαστος υπεσχετο αποδεικνυναι ως πολλου αξια εστιν. ακουοιτ' αν, εφη ο καλλιας, εμου πρωτον. εγω γαρ εν τωι χρονωι ωι υμων ακουω απορουντων τι το δικαιον, εν τουτωι δικαιοτερους τους ανθρωπους ποιω. και ο σωκρατης, πως, ω λωιστε; εφη. διδους νη δι' αργυριον. και ο αντισθενης επαναστας μαλα ελεγκτικως αυτον επηρετο: οι δε ανθρωποι, ω καλλια, ποτερον εν ταις ψυχαις η εν τωι βαλαντιωι το δικαιον σοι δοκουσιν εχειν; εν ταις ψυχαις, εφη. καπειτα συ εις το βαλαντιον διδους αργυριον τας ψυχας δικαιοτερους ποιεις; μαλιστα. πως; οτι δια το ειδεναι ως εστιν οτου πριαμενοι τα επιτηδεια εξουσιν ουκ εθελουσι κακουργουντες κινδυνευειν. η και σοι, εφη, αποδιδοασιν ο τι αν λαβωσι; μα τον δι', εφη, ου μεν δη. τι δε, αντι του αργυριου χαριτας; ου μα τον δι', εφη, ουδε τουτο, αλλ' ενιοι και εχθιονως εχουσιν η πριν λαβειν. θαυμαστα γ', εφη ο αντισθενης αμα εισβλεπων ως ελεγχων αυτον, ει προς μεν τους αλλους δυνασαι δικαιους [αν] ποιειν αυτους, προς δε σαυτον ου. και τι τουτ', εφη ο καλλιας, θαυμαστον; ου και τεκτονας τε και οικοδομους πολλους οραις οι αλλοις μεν πολλοις ποιουσιν οικιας, εαυτοις δε ου δυνανται ποιησαι, αλλ' εν μισθωταις οικουσι; και ανασχου μεντοι, ω σοφιστα, ελεγχομενος. νη δι', εφη ο σωκρατης, ανεχεσθω μεντοι: επει και οι μαντεις λεγονται δηπου αλλοις μεν προαγορευειν το μελλον, εαυτοις δε μη προοραν το επιον. ουτος μεν δη ο λογος ενταυθα εληξεν. εκ τουτου δε ο νικηρατος, ακουοιτ' αν, εφη, και εμου α εσεσθε βελτιονες, αν εμοι συνητε. ιστε γαρ δηπου οτι ομηρος ο σοφωτατος πεποιηκε σχεδον περι παντων των ανθρωπινων. οστις αν ουν υμων βουληται η οικονομικος η δημηγορικος η στρατηγικος γενεσθαι η ομοιος αχιλλει η αιαντι η νεστορι η οδυσσει, εμε θεραπευετω. εγω γαρ ταυτα παντα επισταμαι. η και βασιλευειν, εφη ο αντισθενης, επιστασαι, οτι οισθα επαινεσαντα αυτον τον αγαμεμνονα ως βασιλευς τε ειη αγαθος κρατερος τ' αιχμητης; και ναι μα δι', εφη, εγωγε οτι αρματηλατουντα δει εγγυς μεν της στηλης καμψαι, αυτον δε κλινθηναι ευξεστου επι διφρου ηκ' επ' αριστερα τοιιν, αταρ τον δεξιον ιππον κενσαι ομοκλησαντ' ειξαι τε οι ηνια χερσι. και προς τουτοις γε αλλο οιδα, και υμιν αυτικα μαλ' εξεστι πειρασθαι. ειπε γαρ που ομηρος: επι δε κρομυον ποτωι οψον. εαν ουν ενεγκηι τις κρομμυον, αυτικα μαλα τουτο γε ωφελημενοι εσεσθε: ηδιον γαρ πιεισθε. και ο χαρμιδης ειπεν: ω ανδρες, ο νικηρατος κρομμυων οζων επιθυμει οικαδε ελθειν, ιν' η γυνη αυτου πιστευηι μηδε διανοηθηναι μηδενα αν φιλησαι αυτον. νη δι', εφη ο σωκρατης, αλλ' αλλην που δοξαν γελοιαν κινδυνος ημιν προσλαβειν. οψον μεν γαρ δη οντως εοικεν ειναι, ως κρομμυον γε ου μονον σιτον αλλα και ποτον ηδυνει. ει δε δη τουτο και μετα δειπνον τρωξομεθα, οπως μη φησηι τις ημας προς καλλιαν ελθοντας ηδυπαθειν. μηδαμως, εφη, ω σωκρατες. εις μεν γαρ μαχην ορμωμενωι καλως εχει κρομμυον υποτρωγειν, ωσπερ ενιοι τους αλεκτρυονας σκοροδα σιτισαντες συμβαλλουσιν: ημεις δε ισως βουλευομεθα οπως φιλησομεν τινα μαλλον η μαχουμεθα. και ουτος μεν δη ο λογος ουτω πως επαυσατο. ο δε κριτοβουλος, ουκουν αυ εγω λεξω, εφη, εξ ων επι τωι καλλει μεγα φρονω. λεγε, εφασαν. ει μεν τοινυν μη καλος ειμι, ως οιομαι, υμεις αν δικαιως απατης δικην υπεχοιτε: ουδενος γαρ ορκιζοντος αει ομνυοντες καλον με φατε ειναι. καγω μεντοι πιστευω. καλους γαρ και αγαθους υμας ανδρας νομιζω. ει δ' ειμι τε τωι οντι καλος και υμεις τα αυτα προς εμε πασχετε οιαπερ εγω προς τον εμοι δοκουντα καλον ειναι, ομνυμι παντας θεους μη ελεσθαι αν την βασιλεως αρχην αντι του καλος ειναι. νυν γαρ εγω κλεινιαν ηδιον μεν θεωμαι η ταλλα παντα τα εν ανθρωποις καλα: τυφλος δε των αλλων απαντων μαλλον δεξαιμην αν ειναι η κλεινιου ενος οντος: αχθομαι δε και νυκτι και υπνωι οτι εκεινον ουχ ορω, ημεραι δε και ηλιωι την μεγιστην χαριν οιδα οτι μοι κλεινιαν αναφαινουσιν. αξιον γε μην ημιν τοις καλοις και επι τοισδε μεγα φρονειν, οτι τον μεν ισχυρον πονουντα δει κτασθαι ταγαθα και τον ανδρειον κινδυνευοντα, τον δε γε σοφον λεγοντα: ο δε καλος και ησυχιαν εχων παντ' αν διαπραξαιτο. εγω γουν καιπερ ειδως οτι χρηματα ηδυ κτημα ηδιον μεν αν κλεινιαι τα οντα διδοιην η ετερα παρ' αλλου λαμβανοιμι, ηδιον δ' αν δουλευοιμι η ελευθερος ειην, ει μου κλεινιας αρχειν εθελοι. και γαρ πονοιην αν ραιον εκεινωι η αναπαυοιμην, και κινδυνευοιμ' αν προ εκεινου ηδιον η ακινδυνος ζωιην. ωστε ει συ, ω καλλια, μεγα φρονεις οτι δικαιοτερους δυνασαι ποιειν, εγω προς πασαν αρετην δικαιοτερος σου ειμι αγων ανθρωπους. δια γαρ το εμπνειν τι ημας τους καλους τοις ερωτικοις ελευθεριωτερους μεν αυτους ποιουμεν εις χρηματα, φιλοπονωτερους δε και φιλοκαλωτερους εν τοις κινδυνοις, και μην αιδημονεστερους τε και εγκρατεστερους, οι γε και ων δεονται μαλιστα ταυτ' αισχυνονται. μαινονται δε και οι μη τους καλους στρατηγους αιρουμενοι. εγω γουν μετα κλεινιου καν δια πυρος ιοιην: οιδα δ' οτι και υμεις μετ' εμου. ωστε μηκετι απορει, ω σωκρατες, ει τι τουμον καλλος ανθρωπους ωφελησει. αλλ' ουδε μεντοι ταυτηι γε ατιμαστεον το καλλος ως ταχυ παρακμαζον, επει ωσπερ γε παις γιγνεται καλος, ουτω και μειρακιον και ανηρ και πρεσβυτης. τεκμηριον δε: θαλλοφορους γαρ τηι αθηναι τους καλους γεροντας εκλεγονται, ως συμπαρομαρτουντος πασηι ηλικιαι του καλλους. ει δε ηδυ το παρ' εκοντων διαπραττεσθαι ων τις δεοιτο, ευ οιδ' οτι και νυνι θαττον αν εγω και σιωπων πεισαιμι τον παιδα τονδε και την παιδα φιλησαι με η συ, ω σωκρατες, ει και πανυ πολλα και σοφα λεγοις. τι τουτο; εφη ο σωκρατης: ως γαρ και εμου καλλιων ων ταυτα κομπαζεις. νη δι', εφη ο κριτοβουλος, η παντων σειληνων των εν τοις σατυρικοις αισχιστος αν ειην. [ο δε σωκρατης και ετυγχανε προσεμφερης τουτοις ων.] αγε νυν, εφη ο σωκρατης, οπως μεμνησηι διακριθηναι περι του καλλους, επειδαν οι προκειμενοι λογοι περιελθωσι. κρινατω δ' ημας μη αλεξανδρος ο πριαμου, αλλ' αυτοι ουτοι ουσπερ συ οιει επιθυμειν σε φιλησαι. κλεινιαι δ', εφη, ω σωκρατες, ουκ αν επιτρεψαις; και ος ειπεν: ου γαρ παυσηι συ κλεινιου μεμνημενος; αν δε μη ονομαζω, ηττον τι με οιει μεμνησθαι αυτου; ουκ οισθα οτι ουτω σαφες εχω ειδωλον αυτου εν τηι ψυχηι ως ει πλαστικος η ζωγραφικος ην, ουδεν αν ηττον εκ του ειδωλου η προς αυτον ορων ομοιον αυτωι απειργασαμην; και ο σωκρατης υπελαβε: τι δητα ουτως ομοιον ειδωλον εχων πραγματα μοι παρεχεις αγεις τε αυτον οπου οψει; οτι, ω σωκρατες, η μεν αυτου οψις ευφραινειν δυναται, η δε του ειδωλου τερψιν μεν ου παρεχει, ποθον δε εμποιει. και ο ερμογενης ειπεν: αλλ' εγω, ω σωκρατες, ουδε προς σου ποιω το περιιδειν κριτοβουλον ουτως υπο του ερωτος εκπλαγεντα. δοκεις γαρ, εφη ο σωκρατης, εξ ου εμοι συνεστιν ουτω διατεθηναι αυτον; αλλα ποτε μην; ουχ οραις οτι τουτωι μεν παρα τα ωτα αρτι ιουλος καθερπει, κλεινιαι δε προς το οπισθεν ηδη αναβαινει; ουτος ουν συμφοιτων εις ταυτο διδασκαλειον εκεινωι τοτε ισχυρως προσεκαυθη. α δη αισθομενος ο πατηρ παρεδωκε μοι αυτον, ει τι δυναιμην ωφελησαι. και μεντοι πολυ βελτιον ηδη εχει. προσθεν μεν γαρ, ωσπερ οι τας γοργονας θεωμενοι, λιθινως εβλεπε προς αυτον και [λιθινως] ουδαμου απηιει απ' αυτου: νυν δε ηδη ειδον αυτον και σκαρδαμυξαντα. καιτοι νη τους θεους, ω ανδρες, δοκει μοι γ', εφη, ως εν ημιν αυτοις ειρησθαι, ουτος και πεφιληκεναι τον κλεινιαν: ου ερωτος ουδεν εστι δεινοτερον υπεκκαυμα. και γαρ απληστον και ελπιδας τινας γλυκειας παρεχει. [ισως δε και δια το μονον παντων εργων το τοις σωμασι συμψαυειν ομωνυμον ειναι τωι ταις ψυχαις φιλεισθαι εντιμοτερον εστιν.] ου ενεκα αφεκτεον εγω φημι ειναι φιληματων <των> ωραιων τωι σωφρονειν δυνησομενωι. και ο χαρμιδης ειπεν: αλλα τι δη ποτε, ω σωκρατες, ημας μεν ουτω τους φιλους μορμολυττηι απο των καλων, αυτον δε σε, εφη, εγω ειδον ναι μα τον απολλω, οτε παρα τωι γραμματιστηι εν τωι αυτωι βιβλιωι αμφοτεροι εμαστευετε τι, την κεφαλην προς τηι κεφαληι και τον ωμον γυμνον προς γυμνωι τωι κριτοβουλου ωμωι εχοντα. και ο σωκρατης, φευ, εφη, ταυτ' αρα[, εφη,] εγω ωσπερ υπο θηριου τινος δεδηγμενος τον τε ωμον πλειν η πεντε ημερας ωδαξον και εν τηι καρδιαι ωσπερ κνησμα τι εδοκουν εχειν. αλλα νυν τοι σοι, εφη, ω κριτοβουλε, εναντιον τοσουτων μαρτυρων προαγορευω μη απτεσθαι μου πριν αν το γενειον τηι κεφαληι ομοιως κομησηις. και ουτοι μεν δη ουτως αναμιξ εσκωψαν τε και εσπουδασαν. ο δε καλλιας, σον μερος, εφη, λεγειν, ω χαρμιδη, δι' ο τι επι πενιαι μεγα φρονεις. ουκουν τοδε μεν, εφη, ομολογειται, κρειττον ειναι θαρρειν η φοβεισθαι και ελευθερον ειναι μαλλον η δουλευειν και θεραπευεσθαι μαλλον η θεραπευειν και πιστευεσθαι υπο της πατριδος μαλλον η απιστεισθαι. εγω τοινυν εν τηιδε τηι πολει οτε μεν πλουσιος ην πρωτον μεν εφοβουμην μη τις μου την οικιαν διορυξας και τα χρηματα λαβοι και αυτον τι με κακον εργασαιτο: επειτα δε και τους συκοφαντας εθεραπευον, ειδως οτι παθειν μαλλον κακως ικανος ειην η ποιησαι εκεινους. και γαρ δη και προσεταττετο μεν αει τι μοι δαπαναν υπο της πολεως, αποδημησαι δε ουδαμου εξην. νυν δ' επειδη των υπεροριων στερομαι και τα εγγεια ου καρπουμαι και τα εκ της οικιας πεπραται, ηδεως μεν καθευδω εκτεταμενος, πιστος δε τηι πολει γεγενημαι, ουκετι δε απειλουμαι, αλλ' ηδη απειλω αλλοις, ως ελευθερωι τε εξεστι μοι και αποδημειν και επιδημειν: υπανιστανται δε μοι ηδη και θακων και οδων εξιστανται οι πλουσιοι. και ειμι νυν μεν τυραννωι εοικως, τοτε δε σαφως δουλος ην: και τοτε μεν εγω φορον απεφερον τωι δημωι, νυν δε η πολις τελος φερουσα τρεφει με. αλλα και σωκρατει, οτε μεν πλουσιος ην, ελοιδορουν με οτι συνην, νυν δ' επει πενης γεγενημαι, ουκετι ουδεν μελει ουδενι. και μην οτε μεν γε πολλα ειχον, αει τι απεβαλλον η υπο της πολεως η υπο της τυχης: νυν δε αποβαλλω μεν ουδεν (ουδε γαρ εχω), αει δε τι ληψεσθαι ελπιζω. ουκουν, εφη ο καλλιας, και ευχηι μηδεποτε πλουτειν, και εαν τι οναρ αγαθον ιδηις, τοις αποτροπαιοις θυεις; μα δια τουτο μεντοι, εφη, εγω ου ποιω, αλλα μαλα φιλοκινδυνως υπομενω, αν ποθεν τι ελπιζω ληψεσθαι. αλλ' αγε δη, εφη ο σωκρατης, συ αυ λεγε ημιν, ω αντισθενες, πως ουτω βραχεα εχων μεγα φρονεις επι πλουτωι. οτι νομιζω, ω ανδρες, τους ανθρωπους ουκ εν τωι οικωι τον πλουτον και την πενιαν εχειν αλλ' εν ταις ψυχαις. ορω γαρ πολλους μεν ιδιωτας, οι πανυ πολλα εχοντες χρηματα ουτω πενεσθαι ηγουνται ωστε παντα μεν πονον, παντα δε κινδυνον υποδυονται, εφ' ωι πλειω κτησονται, οιδα δε και αδελφους, οι τα ισα λαχοντες ο μεν αυτων ταρκουντα εχει και περιττευοντα της δαπανης, ο δε του παντος ενδειται: αισθανομαι δε και τυραννους τινας, οι ουτω πεινωσι χρηματων ωστε ποιουσι πολυ δεινοτερα των απορωτατων: δι' ενδειαν μεν γαρ δηπου οι μεν κλεπτουσιν, οι δε τοιχωρυχουσιν, οι δε ανδραποδιζονται: τυραννοι δ' εισι τινες οι ολους μεν οικους αναιρουσιν, αθροους δ' αποκτεινουσι, πολλακις δε και ολας πολεις χρηματων ενεκα εξανδραποδιζονται. τουτους μεν ουν εγωγε και πανυ οικτιρω της αγαν χαλεπης νοσου. ομοια γαρ μοι δοκουσι πασχειν ωσπερ ει τις πολλα εχοι και πολλα εσθιων μηδεποτε εμπιμπλαιτο. εγω δε ουτω μεν πολλα εχω ως μολις αυτα και [εγω αν] αυτος ευρισκω: ομως δε περιεστι μοι και εσθιοντι αχρι του μη πεινην αφικεσθαι και πινοντι μεχρι του μη διψην και αμφιεννυσθαι ωστε εξω μεν μηδεν μαλλον καλλιου τουτου του πλουσιωτατου ριγουν: επειδαν γε μην εν τηι οικιαι γενωμαι, πανυ μεν αλεεινοι χιτωνες οι τοιχοι μοι δοκουσιν ειναι, πανυ δε παχειαι εφεστριδες οι οροφοι, στρωμνην γε μην ουτως αρκουσαν εχω ωστ' εργον μεγ' εστι και ανεγειραι. αν δε ποτε και αφροδισιασαι το σωμα μου δεηθηι, ουτω μοι το παρον αρκει ωστε αις αν προσελθω υπερασπαζονται με δια το μηδενα αλλον αυταις εθελειν προσιεναι. και παντα τοινυν ταυτα ουτως ηδεα μοι δοκει ειναι ως μαλλον μεν ηδεσθαι ποιων εκαστα αυτων ουκ αν ευξαιμην, ηττον δε: ουτω μοι δοκει ενια αυτων ηδιω ειναι του συμφεροντος. πλειστου δ' αξιον κτημα εν τωι εμωι πλουτωι λογιζομαι ειναι εκεινο, οτι ει μου τις και τα νυν οντα παρελοιτο, ουδεν ουτως ορω φαυλον εργον οποιον ουκ αρκουσαν αν τροφην εμοι παρεχοι. και γαρ οταν ηδυπαθησαι βουληθω, ουκ εκ της αγορας τα τιμια ωνουμαι (πολυτελη γαρ γιγνεται), αλλ' εκ της ψυχης ταμιευομαι. και πολυ πλεον διαφερει προς ηδονην, οταν αναμεινας το δεηθηναι προσφερωμαι η οταν τινι των τιμιων χρωμαι, ωσπερ και νυν τωιδε τωι θασιωι οινωι εντυχων ου διψων πινω αυτον. αλλα μην και πολυ δικαιοτερους γε εικος ειναι τους ευτελειαν μαλλον η πολυχρηματιαν σκοπουντας. οις γαρ μαλιστα τα παροντα αρκει ηκιστα των αλλοτριων ορεγονται. αξιον δ' εννοησαι ως και ελευθεριους ο τοιουτος πλουτος παρεχεται. σωκρατης τε γαρ ουτος παρ' ου εγω τουτον εκτησαμην ουτ' αριθμωι ουτε σταθμωι επηρκει μοι, αλλ' οποσον εδυναμην φερεσθαι, τοσουτον μοι παρεδιδου: εγω τε νυν ουδενι φθονω, αλλα πασι τοις φιλοις και επιδεικνυω την αφθονιαν και μεταδιδωμι τωι βουλομενωι του εν τηι εμηι ψυχηι πλουτου. και μην και το αβροτατον γε κτημα, την σχολην αει ορατε μοι παρουσαν, ωστε και θεασθαι τα αξιοθεατα και ακουειν τα αξιακουστα και ο πλειστου εγω τιμωμαι, σωκρατει σχολαζων συνδιημερευειν. και ουτος δε ου τους πλειστον αριθμουντας χρυσιον θαυμαζει, αλλ' οι αν αυτωι αρεσκωσι τουτοις συνων διατελει. ουτος μεν ουν ουτως ειπεν. ο δε καλλιας, νη την ηραν, εφη, τα τε αλλα ζηλω σε του πλουτου και οτι ουτε η πολις σοι επιταττουσα ως δουλωι χρηται ουτε οι ανθρωποι, αν μη δανεισηις, οργιζονται. αλλα μα δι', εφη ο νικηρατος, μη ζηλου: εγω γαρ ηξω παρ' αυτου δανεισαμενος το μηδενος προσδεισθαι, ουτω πεπαιδευμενος υπο ομηρου αριθμειν επτ' απυρους τριποδας, δεκα δε χρυσοιο ταλαντα, αιθωνας δε λεβητας εεικοσι, δωδεκα δ' ιππους σταθμωι και αριθμωι, ως πλειστου πλουτου επιθυμων ου παυομαι: εξ ων ισως και φιλοχρηματωτερος τισι δοκω ειναι. ενθα δη ανεγελασαν απαντες, νομιζοντες τα οντα ειρηκεναι αυτον. εκ τουτου ειπε τις: σον εργον, ω ερμογενες, λεγειν τε τους φιλους οιτινες εισι και επιδεικνυναι ως μεγα τε δυνανται και σου επιμελονται, ινα δοκηις δικαιως επ' αυτοις μεγα φρονειν. ουκουν ως μεν και ελληνες και βαρβαροι τους θεους ηγουνται παντα ειδεναι τα τε οντα και τα μελλοντα ευδηλον. πασαι γουν αι πολεις και παντα τα εθνη δια μαντικης επερωτωσι τους θεους τι τε χρη και τι ου χρη ποιειν. και μην οτι νομιζομεν γε δυνασθαι αυτους και ευ και κακως ποιειν και τουτο σαφες. παντες γουν αιτουνται τους θεους τα μεν φαυλα αποτρεπειν, ταγαθα δε διδοναι. ουτοι τοινυν οι παντα μεν ειδοτες παντα δε δυναμενοι θεοι ουτω μοι φιλοι εισιν ωστε δια το επιμελεισθαι μου ουποτε ληθω αυτους ουτε νυκτος ουθ' ημερας ουθ' οποι αν ορμωμαι ουθ' ο τι αν μελλω πραττειν. δια δε το προειδεναι και ο τι εξ εκαστου αποβησεται σημαινουσι μοι πεμποντες αγγελους φημας και ενυπνια και οιωνους α τε δει και α ου χρη ποιειν, οις εγω οταν μεν πειθωμαι, ουδεποτε μοι μεταμελει: ηδη δε ποτε και απιστησας εκολασθην. και ο σωκρατης ειπεν: αλλα τουτων μεν ουδεν απιστον. εκεινο μεντοι εγωγε ηδεως αν πυθοιμην, πως αυτους θεραπευων ουτω φιλους εχεις. ναι μα τον δι', εφη ο ερμογενης, και μαλα ευτελως. επαινω τε γαρ αυτους ουδεν δαπανων, ων τε διδοασιν αει αυ παρεχομαι, ευφημω τε οσα αν δυνωμαι και εφ' οις αν αυτους μαρτυρας ποιησωμαι εκων ουδεν ψευδομαι. νη δι', εφη, ο σωκρατης ει αρα τοιουτος ων φιλους αυτους εχεις, και οι θεοι, ως εοικε, καλοκαγαθιαι ηδονται. ουτος μεν δη ο λογος ουτως εσπουδαιολογηθη. επειδη δε εις τον φιλιππον ηκον, ηρωτων αυτον τι ορων εν τηι γελωτοποιιαι μεγα επ' αυτηι φρονοιη. ου γαρ αξιον, εφη, οποτε γε παντες ειδοτες οτι γελωτοποιος ειμι, οταν μεν τι αγαθον εχωσι, παρακαλουσι με επι ταυτα προθυμως, οταν δε τι κακον λαβωσι, φευγουσιν αμεταστρεπτι, φοβουμενοι μη και ακοντες γελασωσι; και ο νικηρατος ειπε: νη δια, συ τοινυν δικαιως μεγα φρονεις. εμοι γαρ αυ των φιλων οι μεν ευ πραττοντες εκποδων απερχονται, οι δ' αν κακον τι λαβωσι, γενεαλογουσι την συγγενειαν και ουδεποτε μου απολειπονται. ειεν: συ δε δη, εφη ο χαρμιδης, ω συρακοσιε, επι τωι μεγα φρονεις; η δηλον οτι επι τωι παιδι; μα τον δι', εφη, ου μεν δη: αλλα και δεδοικα περι αυτου ισχυρως. αισθανομαι γαρ τινας επιβουλευοντας διαφθειραι αυτον. και ο σωκρατης ακουσας, ηρακλεις, εφη, τι τοσουτον νομιζοντες ηδικησθαι υπο του σου παιδος ωστε αποκτειναι αυτον βουλεσθαι; αλλ' ουτοι, εφη, αποκτειναι βουλονται, αλλα πεισαι αυτον συγκαθευδειν αυτοις. συ δ', ως εοικας, ει τουτο γενοιτο, νομιζεις αν διαφθαρηναι αυτον; ναι μα δι', εφη, πανταπασι γε. ουδ' αυτος αρ', εφη, συγκαθευδεις αυτωι; νη δι' ολας γε και πασας τας νυκτας. νη την ηραν, εφη ο σωκρατης, ευτυχημα γε σου μεγα το τον χρωτα τοιουτον φυναι εχοντα ωστε μονον μη διαφθειρειν τους συγκαθευδοντας. ωστε σοι γε ει μη επ' αλλωι αλλ' επι τωι χρωτι αξιον μεγα φρονειν. αλλα μα δι', εφη, ουκ επι τουτωι μεγα φρονω. αλλ' επι τωι μην; επι νη δια τοις αφροσιν. ουτοι γαρ τα εμα νευροσπαστα θεωμενοι τρεφουσι με. ταυτ' αρ', εφη ο φιλιππος, και πρωιην εγω σου ηκουον ευχομενου προς τους θεους οπου αν ηις διδοναι καρπου μεν αφθονιαν, φρενων δε αφοριαν. ειεν, εφη ο καλλιας: συ δε δη, ω σωκρατες, τι εχεις ειπειν ως αξιον σοι εστι μεγα φρονειν εφ' ηι ειπας ουτως αδοξωι ουσηι τεχνηι; και ος ειπεν: ομολογησωμεθα πρωτον ποια εστιν εργα του μαστροπου: και οσα αν ερωτω, μη οκνειτε αποκρινεσθαι, ινα ειδωμεν οσα αν συνομολογωμεν. και υμιν ουτω δοκει; εφη. πανυ μεν ουν, εφασαν. ως δ' απαξ ειπαν πανυ μεν ουν, τουτο παντες εκ του λοιπου απεκριναντο. ουκουν αγαθου μεν, εφη, υμιν δοκει μαστροπου εργον ειναι ην αν η ον αν μαστροπευηι αρεσκοντα τουτον αποδεικνυναι οις αν συνηι; πανυ μεν ουν, εφασαν. ουκουν εν μεν τι εστιν εις το αρεσκειν εκ του πρεπουσαν εχειν σχεσιν και τριχων και εσθητος; πανυ μεν ουν, εφασαν. ουκουν και τοδε επισταμεθα, οτι εστιν ανθρωπωι τοις αυτοις ομμασι και φιλικως και εχθρως προς τινας βλεπειν; πανυ μεν ουν. τι δε, τηι αυτηι φωνηι εστι και αιδημονως και θρασεως φθεγγεσθαι; πανυ μεν ουν. τι δε, λογοι ουκ εισι μεν τινες απεχθανομενοι, εισι δε τινες οι προς φιλιαν αγουσι; πανυ μεν ουν. ουκουν τουτων ο αγαθος μαστροπος τα συμφεροντα εις το αρεσκειν διδασκοι αν; πανυ μεν ουν. αμεινων δ' αν ειη, εφη, ο ενι δυναμενος αρεστους ποιειν η οστις και πολλοις; ενταυθα μεντοι εσχισθησαν, και οι μεν ειπον δηλον οτι οστις πλειστοις, οι δε πανυ μεν ουν. ο δ' ειπων οτι και τουτο ομολογειται εφη: ει δε τις και οληι τηι πολει αρεσκοντας δυναιτο αποδεικνυναι, ουχ ουτος παντελως αν ηδη αγαθος μαστροπος ειη; σαφως γε νη δια, παντες ειπον. ουκουν ει τις τοιουτους δυναιτο εξεργαζεσθαι ων προστατοιη, δικαιως αν μεγα φρονοιη επι τηι τεχνηι και δικαιως αν πολυν μισθον λαμβανοι; επει δε και ταυτα παντες συνωμολογουν, τοιουτος μεντοι, εφη, μοι δοκει αντισθενης ειναι ουτος. και ο αντισθενης, εμοι, εφη, παραδιδως, ω σωκρατες, την τεχνην; ναι μα δι', εφη. ορω γαρ σε και την ακολουθον ταυτης πανυ εξειργασμενον. τινα ταυτην; την προαγωγειαν, εφη. και ος μαλα αχθεσθεις επηρετο: και τι μοι συνοισθα, ω σωκρατες, τοιουτον ειργασμενωι; οιδα μεν, εφη, σε καλλιαν τουτονι προαγωγευσαντα τωι σοφωι προδικωι, οτε εωρας τουτον μεν φιλοσοφιας ερωντα, εκεινον δε χρηματων δεομενον: οιδα δε σε ιππιαι τωι ηλειωι, παρ' ου ουτος και το μνημονικον εμαθεν: αφ' ου δη και ερωτικωτερος γεγενηται δια το ο τι αν καλον ιδηι μηδεποτε επιλανθανεσθαι. εναγχος δε δηπου και προς εμε επαινων τον ηρακλεωτην ξενον επει με εποιησας επιθυμειν αυτου, συνεστησας μοι αυτον. και χαριν μεντοι σοι εχω: πανυ γαρ καλος καγαθος δοκει μοι ειναι. αισχυλον δε τον φλειασιον προς εμε επαινων και εμε προς εκεινον ουχ ουτω διεθηκας ωστε δια τους σους λογους ερωντες εκυνοδρομουμεν αλληλους ζητουντες; ταυτα ουν ορων δυναμενον σε ποιειν αγαθον νομιζω προαγωγον ειναι. ο γαρ οιος τε ων γιγνωσκειν τε τους ωφελιμους αυτοις και τουτους δυναμενος ποιειν επιθυμειν αλληλων, ουτος αν μοι δοκει και πολεις δυνασθαι φιλας ποιειν και γαμους επιτηδειους συναγειν, και πολλου αν αξιος ειναι και †πολεσι και φιλοις και συμμαχοις† κεκτησθαι. συ δε ως κακως ακουσας οτι αγαθον σε εφην προαγωγον ειναι, ωργισθης. αλλα μα δι', εφη, ου νυν. εαν γαρ ταυτα δυνωμαι, σεσαγμενος δη πανταπασι πλουτου την ψυχην εσομαι. και αυτη μεν δη η περιοδος των λογων απετελεσθη. ο δε καλλιας εφη: συ δε δη, ω κριτοβουλε, εις τον περι του καλλους αγωνα προς σωκρατην ουκ ανθιστασαι; νη δι', εφη ο σωκρατης, ισως γαρ ευδοκιμουντα τον μαστροπον παρα τοις κριταις οραι. αλλ' ομως, εφη ο κριτοβουλος, ουκ αναδυομαι: αλλα διδασκε, ει τι εχεις σοφον, ως καλλιων ει εμου. μονον, εφη, τον λαμπτηρα εγγυς προσενεγκατω. εις ανακρισιν τοινυν σε, εφη, πρωτον της δικης καλουμαι: αλλ' αποκρινου. συ δε γε βερωτα. ποτερον ουν εν ανθρωπωι μονον νομιζεις το καλον ειναι η και εν αλλωι τινι; εγω μεν ναι μα δι', εφη, και εν ιππωι και βοι και εν αψυχοις πολλοις. οιδα γουν ουσαν και ασπιδα καλην και ξιφος και δορυ. και πως, εφη, οιον τε ταυτα μηδεν ομοια οντα αλληλοις παντα καλα ειναι; αν νη δι', εφη, προς τα εργα ων ενεκα εκαστα κτωμεθα ευ ειργασμενα ηι η ευ πεφυκοτα προς α αν δεωμεθα, και ταυτ', εφη ο κριτοβουλος, καλα. οισθα ουν, εφη, οφθαλμων τινος ενεκα δεομεθα; δηλον, εφη, οτι του οραν. ουτω μεν τοινυν ηδη οι εμοι οφθαλμοι καλλιονες αν των σων ειησαν. πως δη; οτι οι μεν σοι το κατ' ευθυ μονον ορωσιν, οι δε εμοι και το εκ πλαγιου δια το επιπολαιοι ειναι. λεγεις συ, εφη, καρκινον ευοφθαλμοτατον ειναι των ζωιων; παντως δηπου, εφη: επει και προς ισχυν τους οφθαλμους αριστα πεφυκοτας εχει. ειεν, εφη, των δε ρινων ποτερα καλλιων, η ση η η εμη; εγω μεν, εφη, οιμαι την εμην, ειπερ γε του οσφραινεσθαι ενεκεν εποιησαν ημιν ρινας οι θεοι. οι μεν γαρ σοι μυκτηρες εις γην ορωσιν, οι δε εμοι αναπεπτανται, ωστε τας παντοθεν οσμας προσδεχεσθαι. το δε δη σιμον της ρινος πως του ορθου καλλιον; οτι, εφη, ουκ αντιφραττει, αλλ' εαι ευθυς τας οψεις οραν α αν βουλωνται: η δε υψηλη ρις ωσπερ επηρεαζουσα διατετειχικε τα ομματα. του γε μην στοματος, εφη ο κριτοβουλος, υφιεμαι. ει γαρ του αποδακνειν ενεκα πεποιηται, πολυ αν συ μειζον η εγω αποδακοις. δια δε το παχεα εχειν τα χειλη ουκ οιει και μαλακωτερον σου εχειν το φιλημα; εοικα, εφη, εγω κατα τον σον λογον και των ονων αισχιον το στομα εχειν. εκεινο δε ουδεν τεκμηριον λογιζηι, ως εγω σου καλλιων ειμι, οτι και ναιδες θεοι ουσαι τους σειληνους εμοι ομοιοτερους τικτουσιν η σοι; και ο κριτοβουλος, ουκετι, εφη, εχω προς σε αντιλεγειν, αλλα διαφεροντων, εφη, τας ψηφους, ινα ως ταχιστα ειδω ο τι με χρη παθειν η αποτεισαι. μονον, εφη, κρυφηι φεροντων: δεδοικα γαρ τον σον και αντισθενους πλουτον μη με καταδυναστευσηι. η μεν δη παις και ο παις κρυφα ανεφερον. ο δε σωκρατης εν τουτωι διεπραττε τον τε λυχνον αντιπροσενεγκειν τωι κριτοβουλωι, ως μη εξαπατηθειησαν οι κριται, και τωι νικησαντι μη ταινιας αλλα φιληματα αναδηματα παρα των κριτων γενεσθαι. επει δε εξεπεσον αι ψηφοι και εγενοντο πασαι συν κριτοβουλωι, παπαι, εφη ο σωκρατης, ουχ ομοιον εοικε το σον αργυριον, ω κριτοβουλε, τωι καλλιου ειναι. το μεν γαρ τουτου δικαιοτερους ποιει, το δε σον ωσπερ το πλειστον διαφθειρειν ικανον εστι και δικαστας και κριτας. εκ δε τουτου οι μεν τα νικητηρια φιληματα απολαμβανειν τον κριτοβουλον εκελευον, οι δε τον κυριον πειθειν, οι δε και αλλα εσκωπτον. ο δε ερμογενης κανταυθα εσιωπα. και ο σωκρατης ονομασας αυτον, εχοις αν, εφη, ω ερμογενες, ειπειν ημιν τι εστι παροινια; και ος απεκρινατο: ει μεν ο τι εστιν ερωταις, ουκ οιδα: το μεντοι μοι δοκουν ειποιμ' αν. αλλ', ο δοκει, τουτ', εφη. το τοινυν παρ' οινον λυπειν τους συνοντας, τουτ' εγω κρινω παροινιαν. οισθ' ουν, εφη, οτι και συ νυν ημας λυπεις σιωπων; η και οταν λεγητ'; εφη. ουκ αλλ' οταν διαλιπωμεν. η ουν λεληθε σε οτι μεταξυ του υμας λεγειν ουδ' αν τριχα, μη οτι λογον αν τις παρειρειε; και ο σωκρατης, ω καλλια, εχοις αν τι, εφη, ανδρι ελεγχομενωι βοηθησαι; εγωγ', εφη. οταν γαρ ο αυλος φθεγγηται, πανταπασι σιωπωμεν. και ο ερμογενης, η ουν βουλεσθε, εφη, ωσπερ νικοστρατος ο υποκριτης τετραμετρα προς τον αυλον κατελεγεν, ουτω και υπο του αυλου υμιν διαλεγωμαι; και ο σωκρατης, προς των θεων, εφη, ερμογενες, ουτω ποιει. οιμαι γαρ, ωσπερ η ωιδη ηδιων προς τον αυλον, ουτω και τους σους λογους ηδυνεσθαι αν τι υπο των φθογγων, αλλως τε και ει μορφαζοις, ωσπερ η αυλητρις, και συ προς τα λεγομενα. και ο καλλιας εφη: οταν ουν ο αντισθενης οδ' ελεγχηι τινα εν τωι συμποσιωι, τι εσται το αυλημα; και ο αντισθενης ειπε: τωι μεν ελεγχομενωι οιμαι αν, εφη, πρεπειν συριγμον. τοιουτων δε λογων οντων ως εωρα ο συρακοσιος των μεν αυτου επιδειγματων αμελουντας, αλληλοις δε ηδομε νους, φθονων τωι σωκρατει ειπεν: αρα συ, ω σωκρατες, ο φροντιστης επικαλουμενος; ουκουν καλλιον, εφη, η ει αφροντιστος εκαλουμην. ει μη γε εδοκεις των μετεωρων φροντιστης ειναι. οισθα ουν, εφη ο σωκρατης, μετεωροτερον τι των θεων; αλλ' ου μα δι', εφη, ου τουτων σε λεγουσιν επιμελεισθαι, αλλα των ανωφελεστατων. ουκουν και ουτως αν, εφη, θεων επιμελοιμην: ανωθεν μεν γε υοντες ωφελουσιν, ανωθεν δε φως παρεχουσιν. ει δε ψυχρα λεγω, συ αιτιος, εφη, πραγματα μοι παρεχων. ταυτα μεν, εφη, εα: αλλ' ειπε μοι ποσους ψυλλα ποδας εμου απεχει. ταυτα γαρ σε φασι γεωμετρειν. και ο αντισθενης ειπε: συ μεντοι δεινος ει, ω φιλιππε, εικαζειν: ου δοκει σοι ο ανηρ ουτος λοιδορεισθαι βουλομενωι εοικεναι; ναι μα τον δι', εφη, και αλλοις γε πολλοις. αλλ' ομως, εφη ο σωκρατης, συ αυτον μη εικαζε, ινα μη και συ λοιδορουμενωι εοικηις. αλλ' ειπερ γε τοις πασι καλοις και τοις βελτιστοις εικαζω αυτον, επαινουντι μαλλον η λοιδορουμενωι δικαιως αν εικαζοι με τις. και νυν συγε λοιδορουμενωι εοικας, ει †παντ' αυτου βελτιων† φηις ειναι. αλλα βουλει πονηροτεροις εικαζω αυτον; μηδε πονηροτεροις. αλλα μηδενι; μηδενι μηδε τουτων εικαζε. αλλ' ου μεντοι γε σιωπων οιδα οπως αξια του δειπνου εργασομαι. και ραιδιως γ', αν α μη δει λεγειν, εφη, σιωπαις. αυτη μεν δη η παροινια ουτω κατεσβεσθη. εκ τουτου δε των αλλων οι μεν εκελευον εικαζειν, οι δε εκωλυον. θορυβου δε οντος ο σωκρατης αυ παλιν ειπεν: αρα επειδη παντες επιθυμουμεν λεγειν, νυν αν μαλιστα και αμα αισαιμεν; και ευθυς τουτ' ειπων ηρχεν ωιδης. επει δ' ηισεν, εισεφερετο τηι ορχηστριδι τροχος των κεραμεικων, εφ' ου εμελλε θαυματουργησειν. ενθα δη ειπεν ο σωκρατης: ω συρακοσιε, κινδυνευω εγω, ωσπερ συ λεγεις, τωι οντι φροντιστης ειναι: νυν γουν σκοπω οπως αν ο μεν παις οδε ο σος και η παις ηδε ως ραιστα διαγοιεν, ημεις δ' αν μαλιστα ευφραινοιμεθα θεωμενοι αυτους: οπερ ευ οιδα οτι και συ βουλει. δοκει ουν μοι το μεν εις μαχαιρας κυβισταν κινδυνου επιδειγμα ειναι, ο συμποσιωι ουδεν προσηκει. και μην το γε επι του τροχου αμα περιδινουμενου γραφειν τε και αναγιγνωσκειν θαυμα μεν ισως τι εστιν, ηδονην δε ουδε ταυτα δυναμαι γνωναι τιν' αν παρασχοι. ουδε μην το γε διαστρεφοντας τα σωματα και τροχους μιμουμενους ηδιον η ησυχιαν εχοντας τους καλους και ωραιους θεωρειν. και γαρ δη ουδε πανυ τι σπανιον το γε θαυμασιοις εντυχειν, ει τις τουτου δειται, αλλ' εξεστιν αυτικα μαλα τα παροντα θαυμαζειν, τι ποτε ο μεν λυχνος δια το λαμπραν φλογα εχειν φως παρεχει, το δε χαλκειον λαμπρον ον φως μεν ου ποιει, εν αυτωι δε αλλα εμφαινομενα παρεχεται: και πως το μεν ελαιον υγρον ον αυξει την φλογα, το δε υδωρ, οτι υγρον εστι, κατασβεννυσι το πυρ. αλλα γαρ και ταυτα μεν ουκ εις ταυτον τωι οινωι επισπευδει: ει δε ορχοιντο προς τον αυλον σχηματα εν οις χαριτες τε και ωραι και νυμφαι γραφονται, πολυ αν οιμαι αυτους γε ραιον διαγειν και το συμποσιον πολυ επιχαριτωτερον ειναι. ο ουν συρακοσιος, αλλα ναι μα τον δι', εφη, ω σωκρατες, καλως τε λεγεις και εγω εισαξω θεαματα εφ' οις υμεις ευφρανεισθε. ο μεν δη συρακοσιος εξελθων συνεκροτειτο: ο δε σω κρατης παλιν αυ καινου λογου κατηρχεν. αρ', εφη, ω ανδρες, εικος ημας παροντος δαιμονος μεγαλου και τωι μεν χρονωι ισηλικος τοις αειγενεσι θεοις, τηι δε μορφηι νεωτατου, και μεγεθει παντα επεχοντος, ψυχηι δε ανθρωπου ιδρυμενου, ερωτος, μη [αν] αμνημονησαι, αλλως τε και επειδη παντες εσμεν του θεου τουτου θιασωται; εγω τε γαρ ουκ εχω χρονον ειπειν εν ωι ουκ ερων τινος διατελω, χαρμιδην δε τονδε οιδα πολλους μεν εραστας κτησαμενον, εστι δε ων και αυτον επιθυμησαντα: κριτοβουλος γε μην ετι και νυν ερωμενος ων ηδη αλλων επιθυμει. αλλα μην και ο νικηρατος, ως εγω ακουω, ερων της γυναικος αντεραται. ερμογενη γε μην τις ημων ουκ οιδεν ως, ο τι ποτ' εστιν η καλοκαγαθια, τωι ταυτης ερωτι κατατηκεται; ουχ ορατε ως σπουδαιαι μεν αυτου αι οφρυες, ατρεμες δε το ομμα, μετριοι δε οι λογοι, πραεια δε η φωνη, ιλαρον δε το ηθος; τοις δε σεμνοτατοις θεοις φιλοις χρωμενος ουδεν ημας τους ανθρωπους υπεροραι; συ δε μονος, ω αντισθενες, ουδενος εραις; ναι μα τους θεους, ειπεν εκεινος, και σφοδρα γε σου. και ο σωκρατης επισκωψας ως δη θρυπτομενος ειπε: μη νυν μοι εν τωι παροντι οχλον παρεχε: ως γαρ οραις, αλλα πραττω. και ο αντισθενης ελεξεν: ως σαφως μεντοι συ μαστροπε σαυτου αει τοιαυτα ποιεις: τοτε μεν το δαιμονιον προφασιζομενος ου διαλεγηι μοι, τοτε δ' αλλου του εφιεμενος. και ο σωκρατης εφη: προς των θεων, ω αντισθενες, μονον μη συγκοψηις με: την δ' αλλην χαλεποτητα εγω σου και φερω και οισω φιλικως. αλλα γαρ, εφη, τον μεν σον ερωτα κρυπτωμεν, επειδη και εστιν ου ψυχης αλλ' ευμορφιας της εμης. οτι γε μην συ, ω καλλια, εραις αυτολυκου πασα μεν η πολις οιδε, πολλους δ' οιμαι και των ξενων. τουτου δ' αιτιον το πατερων τε ονομαστων αμφοτερους υμας ειναι και αυτους επιφανεις. αει μεν ουν εγωγε ηγαμην την σην φυσιν, νυν δε και πολυ μαλλον, επει ορω σε ερωντα ουχ αβροτητι χλιδαινομενου ουδε μαλακιαι θρυπτομενου, αλλα πασιν επιδεικνυμενου ρωμην τε και καρτεριαν και ανδρειαν και σωφροσυνην. το δε τοιουτων επιθυμειν τεκμηριον εστι της του εραστου φυσεως. ει μεν ουν μια εστιν αφροδιτη η διτται, ουρανια τε και πανδημος, ουκ οιδα: και γαρ ζευς ο αυτος δοκων ειναι πολλας επωνυμιας εχει: οτι γε μεντοι χωρις εκατεραι βωμοι τε και ναοι εισι και θυσιαι τηι μεν πανδημωι ραιδιουργοτεραι, τηι δε ουρανιαι αγνοτεραι, οιδα. εικασαις δ' αν και τους ερωτας την μεν πανδημον των σωματων επιπεμπειν, την δ' ουρανιαν της ψυχης τε και της φιλιας και των καλων εργων. υφ' ου δη και συ, ω καλλια, κατεχεσθαι μοι δοκεις ερωτος. τεκμαιρομαι δε τηι του ερωμενου καλοκαγαθιαι και οτι σε ορω τον πατερα αυτου παραλαμβανοντα εις τας προς τουτον συνουσιας. ουδεν γαρ τουτων εστιν αποκρυφον πατρος τωι καλωι τε καγαθωι εραστηι. και ο ερμογενης ειπε: νη την ηραν, εφη, ω σωκρατες, αλλα τε σου πολλα αγαμαι και οτι νυν αμα χαριζομενος καλλιαι και παιδευεις αυτον οιονπερ χρη ειναι. νη δι', εφη, οπως δε και ετι μαλλον ευφραινηται, βουλομαι αυτωι μαρτυρησαι ως και πολυ κρειττων εστιν ο της ψυχης η ο του σωματος ερως. οτι μεν γαρ δη ανευ φιλιας συνουσια ουδεμια αξιολογος παντες επισταμεθα. φιλειν γε μην των μεν το ηθος αγαμενων αναγκη ηδεια και εθελουσια καλειται: των δε του σωματος επιθυμουντων πολλοι μεν τους τροπους μεμφονται και μισουσι των ερωμενων: αν δε και αμφοτερα στερξωσι, το μεν της ωρας ανθος ταχυ δηπου παρακμαζει, απολειποντος δε τουτου αναγκη και την φιλιαν συναπομαραινεσθαι, η δε ψυχη οσονπερ αν χρονον ιηι επι το φρονιμωτερον και αξιεραστοτερα γιγνεται. και μην εν μεν τηι της μορφης χρησει ενεστι τις και κορος, ωστε απερ και προς τα σιτια δια πλησμονην, ταυτα αναγκη και προς τα παιδικα πασχειν: η δε της ψυχης φιλια δια το αγνη ειναι και ακορεστοτερα εστιν, ου μεντοι, ως γ' αν τις οιηθειη, δια τουτο και ανεπαφροδιτοτερα, αλλα σαφως και αποτελειται η ευχη εν ηι αιτουμεθα την θεον επαφροδιτα και επη και εργα διδοναι. ως μεν γαρ αγαται τε και φιλει τον ερωμενον θαλλουσα μορφηι τε ελευθεριαι και ηθει αιδημονι τε και γενναιωι ψυχη ευθυς εν τοις ηλιξιν ηγεμονικη τε αμα και φιλοφρων ουσα ουδεν επιδειται λογου: οτι δε εικος και υπο των παιδικων τον τοιουτον εραστην αντιφιλεισθαι, και τουτο διδαξω. πρωτον μεν γαρ τις μισειν δυναιτ' αν υφ' ου ειδειη καλος τε και αγαθος νομιζομενος; επειτα δε ορωιη αυτον τα του παιδος καλα μαλλον η τα εαυτου ηδεα σπουδαζοντα; προς δε τουτοις πιστευοι μητ' αν †παρα τι ποιησηι† μητ' αν καμων αμορφοτερος γενηται, μειωθηναι αν την φιλιαν; οις γε μην κοινον το φιλεισθαι, πως ουκ αναγκη τουτους ηδεως μεν προσοραν αλληλους, ευνοικως δε διαλεγεσθαι, πιστευειν δε και πιστευεσθαι, και προνοειν μεν αλληλων, συνηδεσθαι δ' επι ταις καλαις πραξεσι, συναχθεσθαι δε αν τι σφαλμα προσπιπτηι, τοτε δ' ευφραινομενους διατελειν, οταν υγιαινοντες συνωσιν, αν δε καμηι οποτερος ουν, πολυ συνεχεστεραν την συνουσιαν εχειν, και αποντων ετι μαλλον η παροντων επιμελεισθαι; ου ταυτα παντα επαφροδιτα; δια γε τοι τα τοιαυτα εργα αμα ερωντες της φιλιας και χρωμενοι αυτηι εις γηρας διατελουσι. τον δε εκ του σωματος κρεμαμενον δια τι αντιφιλησειεν αν ο παις; ποτερον οτι εαυτωι μεν νεμει ων επιθυμει, τωι δε παιδι τα επονειδιστοτατα; η διοτι α σπευδει πραττειν παρα των παιδικων, ειργει μαλιστα τους οικειους απο τουτων; και μην οτι γε ου βιαζεται, αλλα πειθει, δια τουτο μαλλον μισητεος. ο μεν γαρ βιαζομενος εαυτον πονηρον αποδεικνυει, ο δε πειθων την του αναπειθομενου ψυχην διαφθειρει. αλλα μην και ο χρηματων γε απεμπολων την ωραν τι μαλλον στερξει τον πριαμενον η ο εν αγοραι πωλων και αποδιδομενος; ου μην οτι γε ωραιος αωρωι, ουδε οτι γε καλος ουκετι καλωι και ερωντι ουκ ερων ομιλει, φιλησει αυτον. ουδε γαρ ο παις τωι ανδρι ωσπερ γυνη κοινωνει των εν τοις αφροδισιοις ευφροσυνων, αλλα νηφων μεθυοντα υπο της αφροδιτης θεαται. εξ ων ουδεν θαυμαστον ει και το υπεροραν εγγιγνεται αυτωι του εραστου. και σκοπων δ' αν τις ευροι εκ μεν των δια τους τροπους φιλουμενων ουδεν χαλεπον γεγενημενον, εκ δε της αναιδους ομιλιας πολλα ηδη και ανοσια πεπραγμενα. ως δε και ανελευθερος η συνουσια τωι το σωμα μαλλον η τωι την ψυχην αγαπωντι, νυν τουτο δηλωσω. ο μεν γαρ παιδευων λεγειν τε α δει και πραττειν δικαιως αν ωσπερ χειρων και φοινιξ υπ' αχιλλεως τιμωιτο, ο δε του σωματος ορεγομενος εικοτως αν ωσπερ πτωχος περιεποιτο. αει γαρ τοι προσαιτων και προσδεομενος η φιληματος η αλλου τινος ψηλαφηματος παρακολουθει. ει δε λαμυρωτερον λεγω, μη θαυμαζετε: ο τε γαρ οινος συνεπαιρει και ο αει συνοικος εμοι ερως κεντριζει εις τον αντιπαλον ερωτα αυτωι παρρησιαζεσθαι. και γαρ δη δοκει μοι ο μεν τωι ειδει τον νουν προσεχων μεμισθωμενωι χωρον εοικεναι. ου γαρ οπως πλειονος αξιος γενηται επιμελειται, αλλ' οπως αυτος οτι πλειστα ωραια καρπωσεται. ο δε της φιλιας εφιεμενος μαλλον εοικε τωι τον οικειον αγρον κεκτημενωι: παντοθεν γουν φερων ο τι αν δυνηται πλειονος αξιον ποιει τον ερωμενον. και μην και των παιδικων ος μεν αν ειδηι οτι ο του ειδους επαρκων αρξει του εραστου, εικος αυτον ταλλα ραιδιουργειν: ος δ' αν γιγνωσκηι οτι αν μη καλος καγαθος ηι, ου καθεξει την φιλιαν, τουτον προσηκει μαλλον αρετης επιμελεισθαι. μεγιστον δ' αγαθον τωι ορεγομενωι εκ παιδικων φιλον αγαθον ποιησασθαι οτι αναγκη και αυτον ασκειν αρετην. ου γαρ οιον τε πονηρα αυτον ποιουντα αγαθον τον συνοντα αποδειξαι, ουδε γε αναισχυντιαν και ακρασιαν παρεχομενον εγκρατη και αιδουμενον τον ερωμενον ποιησαι. επιθυμω δε σοι, εφη, ω καλλια, και μυθολογησαι ως ου μονον ανθρωποι αλλα και θεοι και ηρωες την της ψυχης φιλιαν περι πλειονος η την του σωματος χρησιν ποιουνται. ζευς τε γαρ οσων μεν θνητων ουσων μορφης ηρασθη, συγγενομενος εια αυτας θνητας ειναι: οσων δε ψυχαις αγαθαις αγασθειη, αθανατους τουτους εποιει: ων ηρακλης μεν και διοσκουροι εισι, λεγονται δε και αλλοι: και εγω δε φημι και γανυμηδην ου σωματος αλλα ψυχης ενεκα υπο διος εις ολυμπον ανενεχθηναι. μαρτυρει δε και τουνομα αυτου: εστι μεν γαρ δηπου και ομηρωι γανυται δε τ' ακουων. τουτο δε φραζει οτι ηδεται δε τ' ακουων. εστι δε και αλλοθι που πυκινα φρεσι μηδεα ειδως. τουτο δ' αυ λεγει σοφα φρεσι βουλευματα ειδως. εξ ουν συναμφοτερων τουτων ουχ ηδυσωματος ονομασθεις ο γανυμηδης αλλ' ηδυγνωμων εν θεοις τετιμηται. αλλα μην, ω νικηρατε, και αχιλλευς ομηρωι πεποιηται ουχ ως παιδικοις πατροκλωι αλλ' ως εταιρωι αποθανοντι εκπρεπεστατα τιμωρησαι. και ορεστης δε και πυλαδης και θησευς και πειριθους και αλλοι δε πολλοι των ημιθεων οι αριστοι υμνουνται ου δια το συγκαθευδειν αλλα δια το αγασθαι αλληλους τα μεγιστα και καλλιστα κοινηι διαπεπραχθαι. τι δε, τα νυν καλα εργα ου παντ' αν ευροι τις ενεκα επαινου υπο των και πονειν και κινδυνευειν εθελοντων πραττομενα μαλλον η υπο των εθιζομενων ηδονην αντ' ευκλειας αιρεισθαι; καιτοι παυσανιας γε ο αγαθωνος του ποιητου εραστης απολογουμενος υπερ των ακρασιαι εγκαλινδουμενων ειρηκεν ως και στρατευμα αλκιμωτατον αν γενοιτο εκ παιδικων τε και εραστων. τουτους γαρ αν εφη οιεσθαι μαλιστα αιδεισθαι αλληλους απολειπειν, θαυμαστα λεγων, ει γε οι ψογου τε αφροντιστειν και αναισχυντειν προς αλληλους εθιζομενοι, ουτοι μαλιστα αισχυνουνται αισχρον τι ποιειν. και μαρτυρια δε επηγετο ως ταυτα εγνωκοτες ειεν και θηβαιοι και ηλειοι: συγκαθευδοντας γουν αυτοις ομως παραταττεσθαι εφη τα παιδικα εις τον αγωνα, ουδεν τουτο σημειον λεγων ομοιον. εκεινοις μεν γαρ ταυτα νομιμα, ημιν δ' επονειδιστα. δοκουσι δ' εμοιγε οι μεν παραταττομενοι απιστουσιν εοικεναι μη χωρις γενομενοι οι ερωμενοι ουκ αποτελωσι τα των αγαθων ανδρων εργα. λακεδαιμονιοι δε οι νομιζοντες, εαν και ορεχθηι τις σωματος, μηδενος αν ετι καλου καγαθου τουτον τυχειν, ουτω τελεως τους ερωμενους αγαθους απεργαζονται ως και μετα ξενων καν μη εν τηι αυτηι [πολει] ταχθωσι τωι εραστηι, ομοιως αιδουνται τους παροντας απολειπειν. θεαν γαρ ου την αναιδειαν αλλα την αιδω νομιζουσι. δοκουμεν δ' αν μοι παντες ομολογοι γενεσθαι περι ων λεγω, ει ωδε επισκοποιμεν, τωι ποτερως παιδι φιληθεντι μαλλον αν τις πιστευσειεν η χρηματα η τεκνα η χαριτας παρακατατιθεσθαι. εγω μεν γαρ οιμαι και αυτον τον τωι ειδει του ερωμενου χρωμενον μαλλον αν ταυτα παντα τωι την ψυχην ερασμιωι πιστευσαι. σοι γε μην, ω καλλια, δοκει μοι αξιον ειναι και θεοις χαριν ειδεναι οτι σοι αυτολυκου ερωτα ενεβαλον. ως μεν γαρ φιλοτιμος εστιν ευδηλον, ος του κηρυχθηναι ενεκα νικων παγκρατιον πολλους μεν πονους, πολλα δ' αλγη ανεχεται. ει δε οιοιτο μη μονον εαυτον και τον πατερα κοσμησειν, αλλ' ικανος γενησεσθαι δι' ανδραγαθιαν και φιλους ευ ποιειν και την πατριδα αυξειν τροπαια των πολεμιων ισταμενος, και δια ταυτα περιβλεπτος τε και ονομαστος εσεσθαι και εν ελλησι και εν βαρβαροις, πως ουκ οιει αυτον, οντιν' ηγοιτο εις ταυτα συνεργον ειναι κρατιστον, τουτον ταις μεγισταις αν τιμαις περιεπειν; ει ουν βουλει τουτωι αρεσκειν, σκεπτεον μεν σοι ποια επισταμενος θεμιστοκλης ικανος εγενετο την ελλαδα ελευθερουν, σκεπτεον δε ποια ποτε ειδως περικλης κρατιστος εδοκει τηι πατριδι συμβουλος ειναι, αθρητεον δε και πως ποτε σολων φιλοσοφησας νομους κρατιστους τηι πολει κατεθηκεν, ερευνητεον δε και ποια λακεδαιμονιοι ασκουντες κρατιστοι δοκουσιν ηγεμονες ειναι: προξενεις δε και καταγονται αει παρα σοι οι κρατιστοι αυτων. ως μεν ουν σοι η πολις ταχυ αν επιτρεψειεν αυτην, ει βουλει, ευ ισθι. τα μεγιστα γαρ σοι υπαρχει: ευπατριδης ει, ιερευς θεων των απ' ερεχθεως, οι και επι τον βαρβαρον συν ιακχωι εστρατευσαν, και νυν εν τηι εορτηι ιεροπρεπεστατος δοκεις ειναι των προγεγενημενων, και σωμα αξιοπρεπεστατον μεν ιδειν της πολεως εχεις, ικανον δε μοχθους υποφερειν. ει δ' υμιν δοκω σπουδαιολογησαι μαλλον η παρα ποτον πρεπει, μηδε τουτο θαυμαζετε. αγαθων γαρ φυσει και της αρετης φιλοτιμως εφιεμενων αει ποτε τηι πολει συνεραστης ων διατελω. οι μεν δη αλλοι περι των ρηθεντων διελεγοντο, ο δ' αυτολυκος κατεθεατο τον καλλιαν. και ο καλλιας δε παρορων εις εκεινον ειπεν: ουκουν συ με, ω σωκρατες, μαστροπευσεις προς την πολιν, οπως πραττω τα πολιτικα και αει αρεστος ω αυτηι; ναι μα δι', εφη, αν ορωσι γε σε μη τωι δοκειν αλλα τωι οντι αρετης επιμελουμενον. η μεν γαρ ψευδης δοξα ταχυ ελεγχεται υπο της πειρας: η δ' αληθης ανδραγαθια, αν μη θεος βλαπτηι, αει εν ταις πραξεσι λαμπροτεραν την ευκλειαν συμπαρεχεται. ουτος μεν δη ο λογος ενταυθα εληξεν. αυτολυκος δε (ηδη γαρ ωρα ην αυτωι) εξανιστατο εις περιπατον: και ο λυκων ο πατηρ αυτωι συνεξιων επιστραφεις ειπε: νη την ηραν, ω σωκρατες, καλος γε καγαθος δοκεις μοι ανθρωπος ειναι. εκ δε τουτου πρωτον μεν θρονος τις ενδον κατετεθη, επειτα δε ο συρακοσιος εισελθων ειπεν: ω ανδρες, αριαδνη εισεισιν εις τον εαυτης τε και διονυσου θαλαμον: μετα δε τουθ' ηξει διονυσος υποπεπωκως παρα θεοις και εισεισι προς αυτην, επειτα παιξουνται προς αλληλους. εκ τουτου πρωτον μεν η αριαδνη ως νυμφη κεκοσμημενη παρηλθε και εκαθεζετο επι του θρονου. ουπω δε φαινομενου του διονυσου ηυλειτο ο βακχειος ρυθμος. ενθα δη ηγασθησαν τον ορχηστοδιδασκαλον. ευθυς μεν γαρ η αριαδνη ακουσασα τοιουτον τι εποιησεν ως πας αν εγνω οτι ασμενη ηκουσε: και υπηντησε μεν ου ουδε ανεστη, δηλη δ' ην μολις ηρεμουσα. επει γε μην κατειδεν αυτην ο διονυσος, επιχορευσας ωσπερ αν ει τις φιλικωτατα εκαθεζετο επι των γονατων, και περιλαβων εφιλησεν αυτην. η δ' αιδουμενηι μεν εωικει, ομως δε φιλικως αντιπεριελαμβανεν. οι δε συμποται ορωντες αμα μεν εκροτουν, αμα δε εβοων αυθις. ως δε ο διονυσος ανισταμενος συνανεστησε μεθ' εαυτου την αριαδνην, εκ τουτου δη φιλουντων τε και ασπαζομενων αλληλους σχηματα παρην θεασασθαι. οι δ' ορωντες οντως καλον μεν τον διονυσον, ωραιαν δε την αριαδνην, ου σκωπτοντας δε αλλ' αληθινως τοις στομασι φιλουντας, παντες ανεπτερωμενοι εθεωντο. και γαρ ηκουον του διονυσου μεν επερωτωντος αυτην ει φιλει αυτον, της δε ουτως επομνυουσης <ωστε> μη μονον τον διονυσον αλλα και τους παροντας απαντας συνομοσαι αν η μην τον παιδα και την παιδα υπ' αλληλων φιλεισθαι. εωικεσαν γαρ ου δεδιδαγμενοις τα σχηματα αλλ' εφειμενοις πραττειν α παλαι επεθυμουν. τελος δε οι συμποται ιδοντες περιβεβληκοτας τε αλληλους και ως εις ευνην απιοντας, οι μεν αγαμοι γαμειν επωμνυσαν, οι δε γεγαμηκοτες αναβαντες επι τους ιππους απηλαυνον προς τας εαυτων γυναικας, οπως τουτων τυχοιεν. σωκρατης δε και των αλλων οι υπομειναντες προς λυκωνα και τον υιον συν καλλιαι περιπατησοντες απηλθον. αυτη του τοτε συμποσιου καταλυσις εγενετο. [5] {Work} {απολογια σωκρατουσ [προσ τουσ δικαστασ]} σωκρατους δε αξιον μοι δοκει ειναι μεμνησθαι και ως επειδη εκληθη εις την δικην εβουλευσατο περι τε της απολογιας και της τελευτης του βιου. γεγραφασι μεν ουν περι τουτου και αλλοι και παντες ετυχον της μεγαληγοριας αυτου: ωι και δηλον οτι τωι οντι ουτως ερρηθη υπο σωκρατους. αλλ' οτι ηδη εαυτωι ηγειτο αιρετωτερον ειναι του βιου θανατον, τουτο ου διεσαφηνισαν: ωστε αφρονεστερα αυτου φαινεται ειναι η μεγαληγορια. ερμογενης μεντοι ο ιππονικου εταιρος τε ην αυτωι και εξηγγειλε περι αυτου τοιαυτα ωστε πρεπουσαν φαινεσθαι την μεγαληγοριαν αυτου τηι διανοιαι. εκεινος γαρ εφη ορων αυτον περι παντων μαλλον διαλεγομενον η περι της δικης ειπειν: ουκ εχρην μεντοι σκοπειν, ω σωκρατες, και ο τι απολογησηι; τον δε το μεν πρωτον αποκρινασθαι: ου γαρ δοκω σοι απολογεισθαι μελετων διαβεβιωκεναι; επει δ' αυτον ερεσθαι: πως; οτι ουδεν αδικον διαγεγενημαι ποιων: ηνπερ νομιζω μελετην ειναι καλλιστην απολογιας. επει δε αυτον παλιν λεγειν: ουχ οραις τα αθηναιων δικαστηρια ως πολλακις μεν ουδεν αδικουντας λογωι παραχθεντες απεκτειναν, πολλακις δε αδικουντας η εκ του λογου οικτισαντες η επιχαριτως ειποντας απελυσαν; αλλα ναι μα δια, φαναι αυτον, και δις ηδη επιχειρησαντος μου σκοπειν περι της απολογιας εναντιουται μοι το δαιμονιον. ως δε αυτον ειπειν: θαυμαστα λεγεις, τον δ' αυ αποκρινασθαι: η θαυμαστον νομιζεις ει και τωι θεωι δοκει εμε βελτιον ειναι ηδη τελευταν; ουκ οισθα οτι μεχρι μεν τουδε ουδενι ανθρωπων υφειμην <αν> βελτιον εμου βεβιωκεναι; οπερ γαρ ηδιστον εστιν, ηιδειν οσιως μοι και δικαιως απαντα τον βιον βεβιωμενον: ωστε ισχυρως αγαμενος εμαυτον ταυτα ηυρισκον και τους εμοι συγγιγνομενους γιγνωσκοντας περι εμου. νυν δε ει ετι προβησεται η ηλικια, οιδ' οτι αναγκη εσται τα του γηρως επιτελεισθαι και οραν τε χειρον και ακουειν ηττον και δυσμαθεστερον ειναι και ων εμαθον επιλησμονεστερον. αν δε αισθανωμαι χειρων γιγνομενος και καταμεμφωμαι εμαυτον, πως αν, ειπειν, εγω ετι αν ηδεως βιοτευοιμι; ισως δε τοι, φαναι αυτον, και ο θεος δι' ευμενειαν προξενει μοι ου μονον το εν καιρωι της ηλικιας καταλυσαι τον βιον, αλλα και το ηι ραιστα. αν γαρ νυν κατακριθηι μου, δηλον οτι εξεσται μοι τηι τελευτηι χρησθαι η ραιστη μεν υπο των τουτου επιμεληθεντων κεκριται, απραγμονεστατη δε τοις φιλοις, πλειστον δε ποθον εμποιουσα των τελευτωντων. οταν γαρ ασχημον μεν μηδεν μηδε δυσχερες εν ταις γνωμαις των παροντων καταλειπηται <τις>, υγιες δε το σωμα εχων και την ψυχην δυναμενην φιλοφρονεισθαι απομαραινηται, πως ουκ αναγκη τουτον ποθεινον ειναι; ορθως δε οι θεοι τοτε μου ηναντιουντο, φαναι αυτον, τηι του λογου επισκεψει οτε εδοκει ημιν ζητητεα ειναι εκ παντος τροπου τα αποφευκτικα. ει γαρ τουτο διεπραξαμην, δηλον οτι ητοιμασαμην αν αντι του ηδη ληξαι του βιου η νοσοις αλγυνομενος τελευτησαι η γηραι, εις ο παντα τα χαλεπα συρρει και μαλα ερημα των ευφροσυνων. μα δι', ειπειν αυτον, ω ερμογενες, εγω ταυτα ουδε προθυμησομαι, αλλ' οσων νομιζω τετυχηκεναι καλων και παρα θεων και παρ' ανθρωπων, και ην εγω δοξαν εχω περι εμαυτου, ταυτην αναφαινων ει βαρυνω τους δικαστας, αιρησομαι τελευταν μαλλον η ανελευθερως το ζην ετι προσαιτων κερδαναι τον πολυ χειρω βιον αντι θανατου. ουτως δε γνοντα αυτον εφη [ειπειν], επειδη κατηγορησαν αυτου οι αντιδικοι ως ους μεν η πολις νομιζει θεους ου νομιζοι, ετερα δε καινα δαιμονια εισφεροι και τους νεους διαφθειροι, παρελθοντα ειπειν: αλλ' εγω, ω ανδρες, τουτο μεν πρωτον θαυμαζω μελητου, οτωι ποτε γνους λεγει ως εγω ους η πολις νομιζει θεους ου νομιζω: επει θυοντα γε με εν ταις κοιναις εορταις και επι των δημοσιων βωμων και οι αλλοι οι παρατυγχανοντες εωρων και αυτος μελητος, ει εβουλετο. καινα γε μην δαιμονια πως αν εγω εισφεροιμι λεγων οτι θεου μοι φωνη φαινεται σημαινουσα ο τι χρη ποιειν; και γαρ οι φθογγοις οιωνων και οι φημαις ανθρωπων χρωμενοι φωναις δηπου τεκμαιρονται. βροντας δε αμφιλεξει τις η μη φωνειν η μη μεγιστον οιωνιστηριον ειναι; η δε πυθοι εν τωι τριποδι ιερεια ου και αυτη φωνηι τα παρα του θεου διαγγελλει; αλλα μεντοι και το προειδεναι γε τον θεον το μελλον και το προσημαινειν ωι βουλεται, και τουτο, ωσπερ εγω φημι, ουτω παντες και λεγουσι και νομιζουσιν. αλλ' οι μεν οιωνους τε και φημας και συμβολους τε και μαντεις ονομαζουσι τους προσημαινοντας ειναι, εγω δε τουτο δαιμονιον καλωι και οιμαι ουτως ονομαζων και αληθεστερα και οσιωτερα λεγειν των τοις ορνισιν ανατιθεντων την των θεων δυναμιν. ως γε μην ου ψευδομαι κατα του θεου και τουτ' εχω τεκμηριον: και γαρ των φιλων πολλοις δη εξαγγειλας τα του θεου συμβουλευματα ουδεπωποτε ψευσαμενος εφανην. επει δε ταυτα ακουοντες οι δικασται εθορυβουν, οι μεν απιστουντες τοις λεγομενοις, οι δε και φθονουντες, ει και παρα θεων μειζονων η αυτοι τυγχανοι, παλιν ειπειν τον σωκρατην: αγε δη ακουσατε και αλλα, ινα ετι μαλλον οι βουλομενοι υμων απιστωσι τωι εμε τετιμησθαι υπο δαιμονων. χαιρεφωντος γαρ ποτε επερωτωντος εν δελφοις περι εμου πολλων παροντων ανειλεν ο απολλων μηδενα ειναι ανθρωπων εμου μητε ελευθεριωτερον μητε δικαιοτερον μητε σωφρονεστερον. ως δ' αυ ταυτ' ακουσαντες οι δικασται ετι μαλλον εικοτως εθορυβουν, αυθις ειπειν τον σωκρατην: αλλα μειζω μεν, ω ανδρες, ειπεν ο θεος εν χρησμοις περι λυκουργου του λακεδαιμονιοις νομοθετησαντος η περι εμου. λεγεται γαρ εις τον ναον εισιοντα προσειπειν αυτον: φροντιζω ποτερα θεον σε ειπω η ανθρωπον. εμε δε θεωι μεν ουκ εικασεν, ανθρωπων δε πολλωι προεκρινεν υπερφερειν. ομως δε υμεις μηδε ταυτ' εικηι πιστευσητε τωι θεωι, αλλα καθ' εν εκαστον επισκοπειτε ων ειπεν ο θεος. τινα μεν γαρ επιστασθε ηττον εμου δουλευοντα ταις του σωματος επιθυμιαις; τινα δε ανθρωπων ελευθεριωτερον, ος παρ' ουδενος ουτε δωρα ουτε μισθον δεχομαι; δικαιοτερον δε τινα αν εικοτως νομισαιτε του προς τα παροντα συνηρμοσμενου, ως των αλλοτριων μηδενος προσδεισθαι; σοφον δε πως ουκ αν τις εικοτως ανδρα φησειεν ειναι ος εξ οτουπερ ξυνιεναι τα λεγομενα ηρξαμην ουπωποτε διελειπον και ζητων και μανθανων ο τι εδυναμην αγαθον; ως δε ου ματην επονουν ου δοκει υμιν και ταδε τεκμηρια ειναι, το πολλους μεν πολιτας των αρετης εφιεμενων, πολλους δε ξενων, εκ παντων προαιρεισθαι εμοι ξυνειναι; εκεινου δε τι φησομεν αιτιον ειναι, του παντας ειδεναι οτι εγω ηκιστ' αν εχοιμι χρηματα αντιδιδοναι, ομως πολλους επιθυμειν εμοι τι δωρεισθαι; το δ' εμε μεν μηδ' υφ' ενος απαιτεισθαι ευεργεσιας, εμοι δε πολλους ομολογειν χαριτας οφειλειν; το δ' εν τηι πολιορκιαι τους μεν αλλους οικτιρειν εαυτους, εμε δε μηδεν απορωτερον διαγειν η οτε τα μαλιστα η πολις ηυδαιμονει; το δε τους αλλους μεν τας ευπαθειας εκ της αγορας πολυτελεις ποριζεσθαι, εμε δε εκ της ψυχης ανευ δαπανης ηδιους εκεινων μηχανασθαι; ει γε μην οσα ειρηκα περι εμαυτου μηδεις δυναιτ' αν εξελεγξαι με ως ψευδομαι, πως ουκ αν ηδη δικαιως και υπο θεων και υπ' ανθρωπων επαινοιμην; αλλ' ομως συ με φηις, ω μελητε, τοιαυτα επιτηδευοντα τους νεους διαφθειρειν; καιτοι επισταμεθα μεν δηπου τινες εισι νεων διαφθοραι: συ δε ειπε ει τινα οισθα υπ' εμου γεγενημενον η εξ ευσεβους ανοσιον η εκ σωφρονος υβριστην η εξ ευδιαιτου πολυδαπανον η [ως] εκ μετριοποτου οινοφλυγα η εκ φιλοπονου μαλακον η αλλης πονηρας ηδονης ηττημενον. αλλα ναι μα δι', εφη ο μελητος, εκεινους οιδα ους συ πεπεικας σοι πειθεσθαι μαλλον η τοις γειναμενοις. ομολογω, φαναι τον σωκρατην, περι γε παιδειας: τουτο γαρ ισασιν εμοι μεμεληκος. περι δε υγιειας τοις ιατροις μαλλον οι ανθρωποι πειθονται η τοις γονευσι: και εν ταις εκκλησιαις γε παντες δηπου οι αθηναιοι τοις φρονιμωτατα λεγουσι πειθονται μαλλον η τοις προσηκουσιν. ου γαρ δη και στρατηγους αιρεισθε και προ πατερων και προ αδελφων, και ναι μα δια γε υμεις προ υμων αυτων, ους αν ηγησθε περι των πολεμικων φρονιμωτατους ειναι; ουτω γαρ, φαναι τον μελητον, ω σωκρατες, και συμφερει και νομιζεται. ουκουν, ειπειν τον σωκρατην, θαυμαστον και τουτο σοι δοκει ειναι, το εν μεν ταις αλλαις πραξεσι μη μονον ισομοιριας τυγχανειν τους κρατιστους, αλλα και προτετιμησθαι, εμε δε, <οτι> περι του μεγιστου αγαθου ανθρωποις περι παιδειας, βελτιστος ειναι υπο τινων προκρινομαι, τουτου ενεκα θανατου υπο σου διωκεσθαι; ερρηθη μεν δηλον οτι τουτων πλειω υπο τε αυτου και των συναγορευοντων φιλων αυτωι. αλλ' εγω ου τα παντα ειπειν τα εκ της δικης εσπουδασα, αλλ' ηρκεσε μοι δηλωσαι οτι σωκρατης το μεν μητε περι θεους ασεβησαι μητε περι ανθρωπους αδικος φανηναι περι παντος εποιειτο: το δε μη αποθανειν ουκ ωιετο λιπαρητεον ειναι, αλλα και καιρον ηδη ενομιζεν εαυτωι τελευταν. οτι δε ουτως εγιγνωσκε καταδηλοτερον εγενετο, επειδη και η δικη κατεψηφισθη. πρωτον μεν γαρ κελευομενος υποτιμασθαι ουτε αυτος υπετιμησατο ουτε τους φιλους ειασεν, αλλα και ελεγεν οτι το υποτιμασθαι ομολογουντος ειη αδικειν. επειτα των εταιρων εκκλεψαι βουλομενων αυτον ουκ εφειπετο, αλλα και επισκωψαι εδοκει ερομενος ει που ειδειεν τι χωριον εξω της αττικης ενθα ου προσβατον θανατωι. ως δε τελος ειχεν η δικη, ειπειν αυτον: αλλ', ω ανδρες, τους μεν διδασκοντας τους μαρτυρας ως χρη επιορκουντας καταψευδομαρτυρειν εμου και τους πειθομενους τουτοις αναγκη εστι πολλην εαυτοις συνειδεναι ασεβειαν και αδικιαν: εμοι δε τι προσηκει νυν μειον φρονειν η πριν κατακριθηναι, μηδεν ελεγχθεντι ως πεποιηκα τι ων εγραψαντο με; ουδε γαρ εγωγε αντι διος και ηρας και των συν τουτοις θεων ουτε θυων τισι καινοις δαιμοσιν ουτε ομνυς ουτε νομιζων αλλους θεους αναπεφηνα. τους γε μην νεους πως αν διαφθειροιμι καρτεριαν και ευτελειαν προσεθιζων; εφ' οις γε μην εργοις κειται θανατος η ζημια, ιεροσυλιαι, τοιχωρυχιαι, ανδραποδισει, πολεως προδοσιαι, ουδ' αυτοι οι αντιδικοι τουτων πραξαι τι κατ' εμου φασιν. ωστε θαυμαστον εμοιγε δοκει ειναι οπως ποτε εφανη υμιν του θανατου εργον αξιον εμοι ειργασμενον. αλλ' ουδε μεντοι οτι αδικως αποθνηισκω, δια τουτο μειον φρονητεον: ου γαρ εμοι αλλα τοις καταγνουσι τουτο αισχρον [γαρ] εστι. παραμυθειται δ' ετι με και παλαμηδης ο παραπλησιως εμοι τελευτησας: ετι γαρ και νυν πολυ καλλιους υμνους παρεχεται οδυσσεως του αδικως αποκτειναντος αυτον: οιδ' οτι και εμοι μαρτυρησεται υπο τε του επιοντος και υπο του παρεληλυθοτος χρονου οτι ηδικησα μεν ουδενα πωποτε ουδε πονηροτερον εποιησα, ευηργετουν δε τους εμοι διαλεγομενους προικα διδασκων ο τι εδυναμην αγαθον. ειπων δε ταυτα μαλα ομολογουμενως δη τοις ειρημενοις απηιει και ομμασι και σχηματι και βαδισματι φαιδρος. ως δε ηισθετο αρα τους παρεπομενους δακρυοντας, τι τουτο; ειπειν αυτον, η αρτι δακρυετε; ου γαρ παλαι ιστε οτι εξ οτουπερ εγενομην κατεψηφισμενος ην μου υπο της φυσεως ο θανατος; αλλα μεντοι ει μεν αγαθων επιρρεοντων προαπολλυμαι, δηλον οτι εμοι και τοις εμοις ευνοις λυπητεον: ει δε χαλεπων προσδοκωμενων καταλυω τον βιον, εγω μεν οιμαι ως ευπραγουντος εμου πασιν υμιν ευθυμητεον ειναι. παρων δε τις απολλοδωρος, επιθυμητης μεν ων ισχυρως αυτου, αλλως δ' ευηθης, ειπεν αρα: αλλα τουτο εγωγε, ω σωκρατες, χαλεπωτατα φερω οτι ορω σε αδικως αποθνηισκοντα. τον δε λεγεται καταψησαντα αυτου την κεφαλην ειπειν: συ δε, ω φιλτατε απολλοδωρε, μαλλον εβουλου με οραν δικαιως η αδικως αποθνηισκοντα; και αμα επιγελασαι. λεγεται δε και ανυτον παριοντα ιδων ειπειν: αλλ' ο μεν ανηρ οδε κυδρος, ως μεγα τι και καλον διαπεπραγμενος, ει απεκτονε με, οτι αυτον των μεγιστων υπο της πολεως ορων αξιουμενον ουκ εφην χρηναι τον υιον περι βυρσας παιδευειν. ως μοχθηρος ουτος, εφη, ος ουκ εοικεν ειδεναι οτι οποτερος ημων και συμφορωτερα και καλλιω εις τον αει χρονον διαπεπρακται, ουτος εστι και ο νικων. αλλα μεντοι, φαναι αυτον, ανεθηκε μεν και ομηρος εστιν οις των εν καταλυσει του βιου προγιγνωσκειν τα μελλοντα, βουλομαι δε και εγω χρησμωιδησαι τι. συνεγενομην γαρ ποτε βραχεα τωι ανυτου υιωι, και εδοξε μοι ουκ αρρωστος την ψυχην ειναι: ωστε φημι αυτον επι τηι δουλοπρεπει διατριβηι ην ο πατηρ αυτωι παρεσκευακεν ου διαμενειν: δια δε το μηδενα εχειν σπουδαιον επιμελητην προσπεσεισθαι τινι αισχραι επιθυμιαι, και προβησεσθαι μεντοι πορρω μοχθηριας. ταυτα δ' ειπων ουκ εψευσατο, αλλ' ο νεανισκος ησθεις οινωι ουτε νυκτος ουτε ημερας επαυετο πινων, και τελος ουτε τηι εαυτου πολει ουτε τοις φιλοις ουτε αυτωι αξιος ουδενος εγενετο. ανυτος μεν δη δια την του υιου πονηραν παιδειαν και δια την αυτου αγνωμοσυνην ετι και τετελευτηκως τυγχανει κακοδοξιας. σωκρατης δε δια το μεγαλυνειν εαυτον εν τωι δικαστηριωι φθονον επαγομενος μαλλον καταψηφισασθαι εαυτου εποιησε τους δικαστας. εμοι μεν ουν δοκει θεοφιλους μοιρας τετυχηκεναι: του μεν γαρ βιου το χαλεπωτατον απελιπε, των δε θανατων του ραιστου ετυχεν. επεδειξατο δε της ψυχης την ρωμην: επει γαρ εγνω του ετι ζην το τεθναναι αυτωι κρειττον ειναι, ωσπερ ουδε προς ταλλα ταγαθα προσαντης ην, ουδε προς τον θανατον εμαλακισατο, αλλ' ιλαρως και προσεδεχετο αυτον και επετελεσατο. εγω μεν δη κατανοων του ανδρος την τε σοφιαν και την γενναιοτητα ουτε μη μεμνησθαι δυναμαι αυτου ουτε μεμνημενος μη ουκ επαινειν. ει δε τις των αρετης εφιεμενων ωφελιμωτερωι τινι σωκρατους συνεγενετο, εκεινον εγω τον ανδρα αξιομακαριστοτατον νομιζω. [7] {Work} {κυρου παιδειασ α} εννοια ποθ' ημιν εγενετο οσαι δημοκρατιαι κατελυθησαν υπο των αλλως πως βουλομενων πολιτευεσθαι μαλλον η εν δημοκρατιαι, οσαι τ' αυ μοναρχιαι, οσαι τε ολιγαρχιαι ανηιρηνται ηδη υπο δημων, και οσοι τυραννειν επιχειρησαντες οι μεν αυτων και ταχυ παμπαν κατελυθησαν, οι δε καν οποσονουν χρονον αρχοντες διαγενωνται, θαυμαζονται ως σοφοι τε και ευτυχεις ανδρες γεγενημενοι. πολλους δ' εδοκουμεν καταμεμαθηκεναι και εν ιδιοις οικοις τους μεν εχοντας και πλειονας οικετας, τους δε και πανυ ολιγους, και ομως ουδε τοις ολιγοις τουτοις πανυ τι δυναμενους χρησθαι πειθομενοις τους δεσποτας. ετι δε προς τουτοις ενενοουμεν οτι αρχοντες μεν εισι και οι βουκολοι των βοων και οι ιπποφορβοι των ιππων, και παντες δε οι καλουμενοι νομεις ων αν επιστατωσι ζωιων εικοτως αν αρχοντες τουτων νομιζοιντο: πασας τοινυν ταυτας τας αγελας εδοκουμεν οραν μαλλον εθελουσας πειθεσθαι τοις νομευσιν η τους ανθρωπους τοις αρχουσι. πορευονται τε γαρ αι αγελαι ηι αν αυτας ευθυνωσιν οι νομεις, νεμονται τε χωρια εφ' οποια αν αυτας επαγωσιν, απεχονται τε ων αν αυτας απειργωσι: και τοις καρποις τοινυν τοις γιγνομενοις εξ αυτων εωσι τους νομεας χρησθαι ουτως οπως αν αυτοι βουλωνται. ετι τοινυν ουδεμιαν πωποτε αγελην ηισθημεθα συστασαν επι τον νομεα ουτε ως μη πειθεσθαι ουτε ως μη επιτρεπειν τωι καρπωι χρησθαι, αλλα και χαλεπωτεραι εισιν αι αγελαι πασι τοις αλλοφυλοις η τοις αρχουσι τε και ωφελουμενοις απ' αυτων: ανθρωποι δε επ' ουδενας μαλλον συνιστανται η επι τουτους ους αν αισθωνται αρχειν αυτων επιχειρουντας. οτε μεν δη ταυτα ενεθυμουμεθα, ουτως εγιγνωσκομεν περι αυτων, ως ανθρωπωι πεφυκοτι παντων των αλλων ραιον ειη ζωιων η ανθρωπων αρχειν. επειδη δε ενενοησαμεν οτι κυρος εγενετο περσης, ος παμπολλους μεν ανθρωπους εκτησατο πειθομενους αυτωι, παμπολλας δε πολεις, παμπολλα δε εθνη, εκ τουτου δη ηναγκαζομεθα μετανοειν μη ουτε των αδυνατων ουτε των χαλεπων εργων ηι το ανθρωπων αρχειν, ην τις επισταμενως τουτο πραττηι. κυρωι γουν ισμεν εθελησαντας πειθεσθαι τους μεν απεχοντας παμπολλων ημερων οδον, τους δε και μηνων, τους δε ουδ' εωρακοτας πωποτ' αυτον, τους δε και ευ ειδοτας οτι ουδ' αν ιδοιεν, και ομως ηθελον αυτωι υπακουειν. και γαρ τοι τοσουτον διηνεγκε των αλλων βασιλεων, και των πατριους αρχας παρειληφοτων και των δι' εαυτων κτησαμενων, ωσθ' ο μεν σκυθης καιπερ παμπολλων οντων σκυθων αλλου μεν ουδενος δυναιτ' αν εθνους επαρξαι, αγαπωιη δ' αν ει του εαυτου εθνους αρχων διαγενοιτο, και ο θραιξ θραικων και ο ιλλυριος ιλλυριων, και ταλλα δε ωσαυτως εθνη ακουομεν τα γουν εν τηι ευρωπηι ετι και νυν αυτονομα ειναι [λεγεται] και λελυσθαι απ' αλληλων: κυρος δε παραλαβων ωσαυτως ουτω και τα εν τηι ασιαι εθνη αυτονομα οντα ορμηθεις συν ολιγηι περσων στρατιαι εκοντων μεν ηγησατο μηδων, εκοντων δε υρκανιων, κατεστρεψατο δε συρους, ασσυριους, αραβιους, καππαδοκας, φρυγας αμφοτερους, λυδους, καρας, φοινικας, βαβυλωνιους, ηρξε δε βακτριων και ινδων και κιλικων, ωσαυτως δε σακων και παφλαγονων και μαγαδιδων, και αλλων δε παμπολλων εθνων, ων ουδ' αν τα ονοματα εχοι τις ειπειν, επηρξε δε και ελληνων των εν τηι ασιαι, καταβας δ' επι θαλατταν και κυπριων και αιγυπτιων. και τοινυν τουτων των εθνων ηρξεν ουτε αυτωι ομογλωττων οντων ουτε αλληλοις, και ομως εδυνασθη εφικεσθαι μεν επι τοσαυτην γην τωι αφ' εαυτου φοβωι, ωστε καταπληξαι παντας και μηδενα επιχειρειν αυτωι, εδυνασθη δε επιθυμιαν εμβαλειν τοσαυτην του [παντας] αυτωι χαριζεσθαι ωστε αει τηι αυτου γνωμηι αξιουν κυβερνασθαι, ανηρτησατο δε τοσαυτα φυλα οσα και διελθειν εργον εστιν, οποι αν αρξηται τις πορευεσθαι απο των βασιλειων, ην τε προς εω ην τε προς εσπεραν ην τε προς αρκτον ην τε προς μεσημβριαν. ημεις μεν δη ως αξιον οντα θαυμαζεσθαι τουτον τον ανδρα εσκεψαμεθα τις ποτ' ων γενεαν και ποιαν τινα φυσιν εχων και ποιαι τινι παιδευθεις παιδειαι τοσουτον διηνεγκεν εις το αρχειν ανθρωπων. οσα ουν και επυθομεθα και ηισθησθαι δοκουμεν περι αυτου, ταυτα πειρασομεθα διηγησασθαι. πατρος μεν δη ο κυρος λεγεται γενεσθαι καμβυσου περσων βασιλεως: ο δε καμβυσης ουτος του περσειδων γενους ην: οι δε περσειδαι απο περσεως κληιζονται: μητρος δε ομολογειται μανδανης γενεσθαι: η δε μανδανη αυτη αστυαγους ην θυγατηρ του μηδων γενομενου βασιλεως. φυναι δε ο κυρος λεγεται και αιδεται ετι και νυν υπο των βαρβαρων ειδος μεν καλλιστος, ψυχην δε φιλανθρωποτατος και φιλομαθεστατος και φιλοτιμοτατος, ωστε παντα μεν πονον ανατληναι, παντα δε κινδυνον υπομειναι του επαινεισθαι ενεκα. φυσιν μεν δη της μορφης και της ψυχης τοιαυτην εχων διαμνημονευεται: επαιδευθη γε μην εν περσων νομοις: ουτοι δε δοκουσιν οι νομοι αρχεσθαι του κοινου αγαθου επιμελουμενοι ουκ ενθενπερ εν ταις πλεισταις πολεσιν αρχονται. αι μεν γαρ πλεισται πολεις αφεισαι παιδευειν οπως τις εθελει τους εαυτου παιδας, και αυτους τους πρεσβυτερους οπως εθελουσι διαγειν, επειτα προσταττουσιν αυτοις μη κλεπτειν μηδε αρπαζειν, μη βιαι εις οικιαν παριεναι, μη παιειν ον μη δικαιον, μη μοιχευειν, μη απειθειν αρχοντι, και ταλλα τα τοιαυτα ωσαυτως: ην δε τις τουτων τι παραβαινηι, ζημιαν αυτοις επεθεσαν. οι δε περσικοι νομοι προλαβοντες επιμελονται οπως την αρχην μη τοιουτοι εσονται οι πολιται οιοι πονηρου τινος η αισχρου εργου εφιεσθαι. επιμελονται δε ωδε. εστιν αυτοις ελευθερα αγορα καλουμενη, ενθα τα τε βασιλεια και ταλλα αρχεια πεποιηται. εντευθεν τα μεν ωνια και οι αγοραιοι και αι τουτων φωναι και απειροκαλιαι απεληλανται εις αλλον τοπον, ως μη μιγνυηται η τουτων τυρβη τηι των πεπαιδευμενων ευκοσμιαι. διηιρηται δε αυτη η αγορα [η περι τα αρχεια] τετταρα μερη: τουτων δ' εστιν εν μεν παισιν, εν δε εφηβοις, αλλο τελειοις ανδρασιν, αλλο τοις υπερ τα στρατευσιμα ετη γεγονοσι. νομωι δ' εις τας εαυτων χωρας εκαστοι τουτων παρεισιν, οι μεν παιδες αμα τηι ημεραι και οι τελειοι ανδρες, οι δε γεραιτεροι ηνικ' αν εκαστωι προχωρηι, πλην εν ταις τεταγμεναις ημεραις, εν αις αυτους δει παρειναι. οι δε εφηβοι και κοιμωνται περι τα αρχεια συν τοις γυμνητικοις οπλοις πλην των γεγαμηκοτων: ουτοι δε ουτε επιζητουνται, ην μη προρρηθηι παρειναι, ουτε πολλακις απειναι καλον. αρχοντες δ' εφ' εκαστωι τουτων των μερων εισι δωδεκα: δωδεκα γαρ και περσων φυλαι διηιρηνται. και επι μεν τοις παισιν εκ των γεραιτερων ηιρημενοι εισιν οι αν δοκωσι τους παιδας βελτιστους αποδεικνυναι: επι δε τοις εφηβοις εκ των τελειων ανδρων οι αν αυ τους εφηβους βελτιστους δοκωσι παρεχειν: επι δε τοις τελειοις ανδρασιν οι αν δοκωσι παρεχειν αυτους μαλιστα τα τεταγμενα ποιουντας και τα παραγγελλομενα υπο της μεγιστης αρχης: εισι δε και των γεραιτερων προσταται ηιρημενοι, οι προστατευουσιν οπως και ουτοι τα καθηκοντα αποτελωσιν. α δε εκαστηι ηλικιαι προστετακται ποιειν διηγησομεθα, ως μαλλον δηλον γενηται ηι επιμελονται ως αν βελτιστοι ειεν οι πολιται. οι μεν δη παιδες εις τα διδασκαλεια φοιτωντες διαγουσι μανθανοντες δικαιοσυνην: και λεγουσιν οτι επι τουτο ερχονται ωσπερ παρ' ημιν οτι γραμματα μαθησομενοι. οι δ' αρχοντες αυτων διατελουσι το πλειστον της ημερας δικαζοντες αυτοις. γιγνεται γαρ δη και παισι προς αλληλους ωσπερ ανδρασιν εγκληματα και κλοπης και αρπαγης και βιας και απατης και κακολογιας και αλλων οιων δη εικος. ους δ' αν γνωσι τουτων τι αδικουντας, τιμωρουνται. κολαζουσι δε και ον αν αδικως εγκαλουντα ευρισκωσι. δικαζουσι δε και εγκληματος ου ενεκα ανθρωποι μισουσι μεν αλληλους μαλιστα, δικαζονται δε ηκιστα, αχαριστιας, και ον αν γνωσι δυναμενον μεν χαριν αποδιδοναι, μη αποδιδοντα δε, κολαζουσι και τουτον ισχυρως. οιονται γαρ τους αχαριστους και περι θεους αν μαλιστα αμελως εχειν και περι γονεας και πατριδα και φιλους. επεσθαι δε δοκει μαλιστα τηι αχαριστιαι η αναισχυντια: και γαρ αυτη μεγιστη δοκει ειναι επι παντα τα αισχρα ηγεμων. διδασκουσι δε τους παιδας και σωφροσυνην: μεγα δε συμβαλλεται εις το μανθανειν σωφρονειν αυτους οτι και τους πρεσβυτερους ορωσιν ανα πασαν ημεραν σωφρονως διαγοντας. διδασκουσι δε αυτους και πειθεσθαι τοις αρχουσι: μεγα δε και εις τουτο συμβαλλεται οτι ορωσι τους πρεσβυτερους πειθομενους τοις αρχουσιν ισχυρως. διδασκουσι δε και εγκρατειαν γαστρος και ποτου: μεγα δε και εις τουτο συμβαλλεται οτι ορωσι τους πρεσβυτερους ου προσθεν απιοντας γαστρος ενεκα πριν αν αφωσιν οι αρχοντες, και οτι ου παρα μητρι σιτουνται οι παιδες, αλλα παρα τωι διδασκαλωι, οταν οι αρχοντες σημηνωσι. φερονται δε οικοθεν σιτον μεν αρτον, οψον δε καρδαμον, πιειν δε, ην τις διψηι, κωθωνα, ως απο του ποτα μου αρυσασθαι. προς δε τουτοις μανθανουσι και τοξευειν και ακοντιζειν. μεχρι μεν δη εξ η επτακαιδεκα ετων απο γενεας οι παιδες ταυτα πραττουσιν, εκ τουτου δε εις τους εφηβους εξερχονται. ουτοι δ' αυ οι εφηβοι διαγουσιν ωδε. δεκα ετη αφ' ου αν εκ παιδων εξελθωσι κοιμωνται μεν περι τα αρχεια, ωσπερ προειρηκαμεν, και φυλακης ενεκα της πολεως και σωφροσυνης: δοκει γαρ αυτη η ηλικια μαλιστα επιμελειας δεισθαι: παρεχουσι δε και την ημεραν εαυτους τοις αρχουσι χρησθαι ην τι δεωνται υπερ του κοινου. και οταν μεν δεηι, παντες μενουσι περι τα αρχεια: οταν δε εξιηι βασιλευς επι θηραν, εξαγει την ημισειαν της φυλακης: ποιει δε τουτο πολλακις του μηνος. εχειν δε δει τους εξιοντας τοξα και παρα την φαρετραν εν κολεωι κοπιδα η σαγαριν, ετι δε γερρον και παλτα δυο, ωστε το μεν αφειναι, τωι δ', αν δεηι, εκ χειρος χρησθαι. δια τουτο δε δημοσιαι του θηραν επιμελονται, και βασιλευς ωσπερ και εν πολεμωι ηγεμων εστιν αυτοις και αυτος τε θηραι και των αλλων επιμελειται οπως αν θηρωσιν, οτι αληθεστατη αυτοις δοκει ειναι αυτη η μελετη των προς τον πολεμον. και γαρ πρωι ανιστασθαι εθιζει και ψυχη και θαλπη ανεχεσθαι, γυμναζει δε και οδοιποριαις και δρομοις, αναγκη δε και τοξευσαι θηριον και ακοντισαι οπου αν παραπιπτηι. και την ψυχην δε πολλακις αναγκη θηγεσθαι οταν τι των αλκιμων θηριων ανθιστηται: παιειν μεν γαρ δηπου δει το ομοσε γιγνομενον, φυλαξασθαι δε το επιφερομενον: ωστε ου ραιδιον ευρειν τι εν τηι θηραι απεστι των εν πολεμωι παροντων. εξερχονται δε επι την θηραν αριστον εχοντες πλεον μεν, ως το εικος, των παιδων, ταλλα δε ομοιον. και θηρωντες μεν ουκ αν αριστησαιεν, ην δε τι δεησηι η θηριου ενεκα επικαταμειναι η αλλως εθελησωσι διατριψαι περι την θηραν, το ουν αριστον τουτο δειπνησαντες την υστεραιαν αυ θηρωσι μεχρι δειπνου, και μιαν αμφω τουτω τω ημερα λογιζονται, οτι μιας ημερας σιτον δαπανωσι. τουτο δε ποιουσι του εθιζεσθαι ενεκα, ιν' εαν τι και εν πολεμωι δεησηι, δυνωνται ταυτο ποιειν. και οψον δε τουτο εχουσιν οι τηλικουτοι ο τι αν θηρασωσιν: ει δε μη, το καρδαμον. ει δε τις αυτους οιεται η εσθιειν αηδως, οταν καρδαμον μονον εχωσιν επι τωι σιτωι, η πινειν αηδως, οταν υδωρ πινωσιν, αναμνησθητω πως μεν ηδυ μαζα και αρτος πεινωντι φαγειν, πως δε ηδυ υδωρ πιειν διψωντι. αι δ' αυ μενουσαι φυλαι διατριβουσι μελετωσαι τα τε αλλα α παιδες οντες εμαθον και τοξευειν και ακοντιζειν, και διαγωνιζομενοι ταυτα προς αλληλους διατελουσιν. εισι δε και δημοσιοι τουτων αγωνες και αθλα προτιθεται: εν ηι δ' αν των φυλων πλειστοι ωσι δαημονεστατοι και ανδρικωτατοι και ευπιστοτατοι, επαινουσιν οι πολιται και τιμωσιν ου μονον τον νυν αρχοντα αυτων, αλλα και οστις αυτους παιδας οντας επαιδευσε. χρωνται δε τοις μενουσι των εφηβων αι αρχαι, ην τι η φρουρησαι δεησηι η κακουργους ερευνησαι η ληιστας υποδραμειν η και αλλο τι οσα ισχυος η ταχους εργα εστι. ταυτα μεν δη οι εφηβοι πραττουσιν. επειδαν δε τα δεκα ετη διατελεσωσιν, εξερχονται εις τους τελειους ανδρας. αφ' ου δ' αν εξελθωσι χρονου ουτοι αυ πεντε και εικοσιν ετη δια γουσιν ωδε. πρωτον μεν ωσπερ οι εφηβοι παρεχουσιν εαυτους ταις αρχαις χρησθαι, ην τι δεηι υπερ του κοινου, οσα φρονουντων τε ηδη εργα εστι και ετι δυναμενων. ην δε ποι δεηι στρατευεσθαι, τοξα μεν οι ουτω πεπαιδευμενοι ουκετι εχοντες ουδε παλτα στρατευονται, τα δε αγχεμαχα οπλα καλουμενα, θωρακα τε περι τοις στερνοις και γερρον εν τηι αριστεραι, οιονπερ γραφονται οι περσαι εχοντες, εν δε τηι δεξιαι μαχαιραν η κοπιδα. και αι αρχαι δε πασαι εκ τουτων καθιστανται πλην οι των παιδων διδασκαλοι. επειδαν δε τα πεντε και εικοσιν ετη διατελεσωσιν, ειησαν μεν αν ουτοι πλεον τι γεγονοτες η τα πεντηκοντα ετη απο γενεας: εξερχονται δε τηνικαυτα εις τους γεραιτερους οντας τε και καλουμενους. οι δ' αυ γεραιτεροι ουτοι στρατευονται μεν ουκετι εξω της εαυτων, οικοι δε μενοντες δικαζουσι τα τε κοινα και τα ιδια παντα. και θανατου δε ουτοι κρινουσι, και τας αρχας ουτοι πασας αιρουνται: και ην τις η εν εφηβοις η εν τελειοις ανδρασιν ελλιπηι τι των νομιμων, φαινουσι μεν οι φυλαρχοι εκαστοι και των αλλων ο βουλομενος, οι δε γεραιτεροι ακουσαντες εκκρινουσιν: ο δε εκκριθεις ατιμος διατελει τον λοιπον βιον. ινα δε σαφεστερον δηλωθηι πασα η περσων πολιτεια, μικρον επανειμι: νυν γαρ εν βραχυτατωι αν δηλωθειη δια τα προειρημενα. λεγονται μεν γαρ περσαι αμφι τας δωδεκα μυριαδας ειναι: τουτων δ' ουδεις απεληλαται νομωι τιμων και αρχων, αλλ' εξεστι πασι περσαις πεμπειν τους εαυτων παιδας εις τα κοινα της δικαιοσυνης διδασκαλεια. αλλ' οι μεν δυναμενοι τρεφειν τους παιδας αργουντας πεμπουσιν, οι δε μη δυναμενοι ου πεμπουσιν. οι δ' αν παιδευθωσι παρα τοις δημοσιοις διδασκαλοις, εξεστιν αυτοις εν τοις εφηβοις νεανισκευεσθαι, τοις δε μη διαπαιδευθεισιν ουτως ουκ εξεστιν. οι δ' αν αυ εν τοις εφηβοις διατελεσωσι τα νομιμα ποιουντες, εξεστι τουτοις εις τους τελειους ανδρας συναλιζεσθαι και αρχων και τιμων μετεχειν, οι δ' αν μη διαγενωνται εν τοις εφηβοις, ουκ εισερχονται εις τους τελειους. οι δ' αν αυ εν τοις τελειοις διαγενωνται ανεπιληπτοι, ουτοι των γεραιτερων γιγνονται. ουτω μεν δη οι γεραιτεροι δια παντων των καλων εληλυθοτες καθιστανται: και η πολιτεια αυτη, ηι οιονται χρωμενοι βελτιστοι αν ειναι. και νυν δε ετι εμμενει μαρτυρια και της μετριας διαιτης αυτων και του εκπονεισθαι την διαιταν. αισχρον μεν γαρ ετι και νυν εστι περσαις και το πτυειν και το απομυττεσθαι και το φυσης μεστους φαινεσθαι, αισχρον δε εστι και το ιοντα ποι φανερον γενεσθαι η του ουρησαι ενεκα η και αλλου τινος τοιουτου. ταυτα δε ουκ αν εδυναντο ποιειν, ει μη και διαιτηι μετριαι εχρωντο και το υγρον εκπονουντες ανηλισκον, ωστε αλληι πηι αποχωρειν. ταυτα μεν δη κατα παντων περσων εχομεν λεγειν: ου δ' ενεκα ο λογος ωρμηθη, νυν λεξομεν τας κυρου πραξεις αρξαμενοι απο παιδος. κυρος γαρ μεχρι μεν δωδεκα ετων η ολιγωι πλεον ταυτηι τηι παιδειαι επαιδευθη, και παντων των ηλικων διαφερων εφαινετο και εις το ταχυ μανθανειν α δεοι και εις το καλως και ανδρειως εκαστα ποιειν. εκ δε τουτου του χρονου μετεπεμψατο αστυαγης την εαυτου θυγατερα και τον παιδα αυτης: ιδειν γαρ επεθυμει, οτι ηκουεν αυτον καλον καγαθον ειναι. ερχεται δε αυτη τε η μανδανη προς τον πατερα και τον κυρον τον υιον εχουσα. ως δε αφικετο ταχιστα και εγνω ο κυρος τον αστυαγην της μητρος πατερα οντα, ευθυς οια δη παις φυσει φιλοστοργος ων ησπαζετο τε αυτον ωσπερ αν ει τις παλαι συντεθραμμενος και παλαι φιλων ασπαζοιτο, και ορων δη αυτον κεκοσμημενον και οφθαλμων υπογραφηι και χρωματος εντριψει και κομαις προσθετοις, α δη νομιμα ην εν μηδοις: ταυτα γαρ παντα μηδικα εστι, και οι πορφυροι χιτωνες και οι κανδυες και οι στρεπτοι οι περι τηι δερηι και τα ψελια τα περι ταις χερσιν, εν περσαις δε τοις οικοι και νυν ετι πολυ και εσθητες φαυλοτεραι και διαιται ευτελεστεραι: ορων δη τον κοσμον του παππου, εμβλεπων αυτωι ελεγεν: ω μητερ, ως καλος μοι ο παππος. ερωτωσης δε αυτον της μητρος ποτερος καλλιων αυτωι δοκει ειναι, ο πατηρ η ουτος, απεκρινατο αρα ο κυρος: ω μητερ, περσων μεν πολυ καλλιστος ο εμος πατηρ, μηδων μεντοι οσων εωρακα εγω και εν ταις οδοις και επι ταις θυραις πολυ ουτος ο εμος παππος καλλιστος. αντασπαζομενος δε ο παππος αυτον και στολην καλην ενεδυσε και στρεπτοις και ψελιοις ετιμα και εκοσμει, και ει ποι εξελαυνοι, εφ' ιππου χρυσοχαλινου περιηγεν, ωσπερ και αυτος ειωθει πορευεσθαι. ο δε κυρος ατε παις ων και φιλοκαλος και φιλοτιμος ηδετο τηι στοληι, και ιππευειν μανθανων υπερεχαιρεν: εν περσαις γαρ δια το χαλεπον ειναι και τρεφειν ιππους και ιππευειν εν ορεινηι ουσηι τηι χωραι και ιδειν ιππον πανυ σπανιον ην. δειπνων δε δη ο αστυαγης συν τηι θυγατρι και τωι κυρωι, βουλομενος τον παιδα ως ηδιστα δειπνειν, ινα ηττον τα οικαδε ποθοιη, προσηγεν αυτωι και παροψιδας και παντοδαπα εμβαμματα και βρωματα. τον δε κυρον φασι λεγειν: ω παππε, οσα πραγματα εχεις εν τωι δειπνωι, ει αναγκη σοι επι παντα τα λεκαρια ταυτα διατεινειν τας χειρας και απογευεσθαι τουτων των παντοδαπων βρωματων. τι δε, φαναι τον αστυαγην, ου γαρ πολυ σοι δοκει ειναι καλλιον τοδε το δειπνον του εν περσαις; τον δε κυρον προς ταυτα αποκρινασθαι [λεγεται]: ουκ, ω παππε, αλλα πολυ απλουστερα και ευθυτερα παρ' ημιν η οδος εστιν επι το εμπλησθηναι η παρ' υμιν: ημας μεν γαρ αρτος και κρεα εις τουτο αγει, υμεις δε εις μεν το αυτο ημιν σπευδετε, πολλους δε τινας ελιγμους ανω και κατω πλανωμενοι μολις αφικνεισθε οποι ημεις παλαι ηκομεν. αλλ', ω παι, φαναι τον αστυαγην, ουκ αχθομενοι ταυτα περιπλανωμεθα: γευομενος δε και συ, εφη, γνωσηι οτι ηδεα εστιν. αλλα και σε, φαναι τον κυρον, ορω, ω παππε, μυσαττομενον ταυτα τα βρωματα. και τον αστυαγην επερεσθαι: και τινι δη συ τεκμαιρομενος, ω παι, λεγεις; οτι σε, φαναι, ορω, οταν μεν του αρτου αψηι, εις ουδεν την χειρα αποψωμενον, οταν δε τουτων τινος θιγηις, ευθυς αποκαθαιρει την χειρα εις τα χειρομακτρα, ως πανυ αχθομενος οτι πλεα σοι απ' αυτων εγενετο. προς ταυτα δε τον αστυαγην ειπειν: ει τοινυν ουτω γιγνωσκεις, ω παι, αλλα κρεα γε ευωχου, ινα νεανιας οικαδε απελθηις. αμα δε ταυτα λεγοντα πολλα αυτωι παραφερειν και θηρεια και των ημερων. και τον κυρον, επει εωρα πολλα τα κρεα, ειπειν: η και διδως, φαναι, ω παππε, παντα ταυτα μοι τα κρεα ο τι αν βουλωμαι αυτοις χρησθαι; νη δια, φαναι, ω παι, εγωγε σοι. ενταυθα δη τον κυρον λαβοντα των κρεων διαδιδοναι τοις αμφι τον παππον θεραπευταις, επιλεγοντα εκαστωι: σοι μεν τουτο οτι προθυμως με ιππευειν διδασκεις, σοι δ' οτι μοι παλτον εδωκας: νυν γαρ τουτ' εχω: σοι δ' οτι τον παππον καλως θεραπευεις, σοι δ' οτι μου την μητερα τιμαις: τοιαυτα εποιει, εως διεδιδου παντα α ελαβε κρεα. σακαι δε, φαναι τον αστυαγην, τωι οινοχοωι, ον εγω μαλιστα τιμω, ουδεν διδως; ο δε σακας αρα καλος τε ων ετυγχανε και τιμην εχων προσαγειν τους δεομενους αστυαγους και αποκωλυειν ους μη καιρος αυτωι δοκοιη ειναι προσαγειν. και τον κυρον επερεσθαι προπετως ως αν παις μηδεπω υποπτησσων: δια τι δη, ω παππε, τουτον ουτω τιμαις; και τον αστυαγην σκωψαντα ειπειν: ουχ οραις, φαναι, ως καλως οινοχοει και ευσχημονως; οι δε των βασιλεων τουτων οινοχοοι κομψως τε οινοχοουσι και καθαρειως εγχεουσι και διδοασι τοις τρισι δακτυλοις οχουντες την φιαλην και προσφερουσιν ως αν ενδοιεν το εκπωμα ευληπτοτατα τωι μελλοντι πινειν. κελευσον δη, φαναι, ω παππε, τον σακαν και εμοι δουναι το εκπωμα, ινα καγω καλως σοι πιειν εγχεας ανακτησωμαι σε, ην δυνωμαι. και τον κελευσαι δουναι. λαβοντα δε τον κυρον ουτω μεν δη ευ κλυσαι το εκπωμα ωσπερ τον σακαν εωρα, ουτω δε στησαντα το προσωπον σπουδαιως και ευσχημονως πως προσενεγκειν και ενδουναι την φιαλην τωι παππωι ωστε τηι μητρι και τωι αστυαγει πολυν γελωτα παρασχειν. και αυτον δε τον κυρον εκγελασαντα αναπηδησαι προς τον παππον και φιλουντα αμα ειπειν: ω σακα, απολωλας: εκβαλω σε εκ της τιμης: τα τε γαρ αλλα, φαναι, σου καλλιον οινοχοησω και ουκ εκπιομαι αυτος τον οινον. οι δ' αρα των βασιλεων οινοχοοι, επειδαν διδωσι την φιαλην, αρυσαντες απ' αυτης τωι κυαθωι εις την αριστεραν χειρα εγχεαμενοι καταρροφουσι, του δη ει φαρμακα εγχεοιεν μη λυσιτελειν αυτοις. εκ τουτου δη ο αστυαγης επισκωπτων, και τι δη, εφη, ω κυρε, ταλλα μιμουμενος τον σακαν ου κατερροφησας του οινου; οτι, εφη, νη δια εδεδοικειν μη εν τωι κρατηρι φαρμακα μεμιγμενα ειη. και γαρ οτε ειστιασας συ τους φιλους εν τοις γενεθλιοις, σαφως κατεμαθον φαρμακα υμιν αυτον εγχεαντα. και πως δη συ τουτο, εφη, ω παι, κατεγνως; οτι νη δι' υμας εωρων και ταις γνωμαις και τοις σωμασι σφαλλομενους. πρωτον μεν γαρ α ουκ εατε ημας τους παιδας ποιειν, ταυτα αυτοι εποιειτε. παντες μεν γαρ αμα εκεκραγειτε, εμανθανετε δε ουδεν αλληλων, ηιδετε δε και μαλα γελοιως, ουκ ακροωμενοι δε του αιδοντος ωμνυετε αριστα αιδειν: λεγων δε εκαστος υμων την εαυτου ρωμην, επειτ' ει ανασταιητε ορχησομενοι, μη οπως ορχεισθαι εν ρυθμωι, αλλ' ουδ' ορθουσθαι εδυνασθε. επελελησθε δε πανταπασι συ τε οτι βασιλευς ησθα, οι τε αλλοι οτι συ αρχων. τοτε γαρ δη εγωγε και πρωτον κατεμαθον οτι τουτ' αρ' ην η ισηγορια ο υμεις τοτ' εποιειτε: ουδεποτε γουν εσιωπατε. και ο αστυαγης λεγει: ο δε σος πατηρ, ω παι, πινων ου μεθυσκεται; ου μα δι', εφη. αλλα πως ποιει; διψων παυεται, αλλο δε κακον ουδεν πασχει: ου γαρ, οιμαι, ω παππε, σακας αυτωι οινοχοει. και η μητηρ ειπεν: αλλα τι ποτε συ, ω παι, τωι σακαι ουτω πολεμεις; τον δε κυρον ειπειν: οτι νη δια, φαναι, μισω αυτον: πολλακις γαρ με προς τον παππον επιθυμουντα προσδραμειν ουτος ο μιαρωτατος αποκωλυει. αλλ' ικετευω, φαναι, ω παππε, δος μοι τρεις ημερας αρξαι αυτου. και τον αστυαγην ειπειν: και πως αν αρξαις αυτου; και τον κυρον φαναι: στας αν ωσπερ ουτος επι τηι εισοδωι, επειτα οποτε βουλοιτο παριεναι επ' αριστον, λεγοιμ' αν οτι ουπω δυνατον τωι αριστωι εντυχειν: σπουδαζει γαρ προς τινας: ειθ' οποτε ηκοι επι το δειπνον, λεγοιμ' αν οτι λουται: ει δε πανυ σπουδαζοι φαγειν, ειποιμ' αν οτι παρα ταις γυναιξιν εστιν: εως παρατειναιμι τουτον ωσπερ ουτος εμε παρατεινει απο σου κωλυων. τοσαυτας μεν αυτοις ευθυμιας παρειχεν επι τωι δειπνωι: τας δ' ημερας, ει τινος αισθοιτο δεομενον η τον παππον η τον της μητρος αδελφον, χαλεπον ην αλλον φθασαι τουτο ποιησαντα: ο τι γαρ δυναιτο ο κυρος υπερεχαιρεν αυτοις χαριζομενος. επει δε η μανδανη παρεσκευαζετο ως απιουσα παλιν προς τον ανδρα, εδειτο αυτης ο αστυαγης καταλιπειν τον κυρον. η δε απεκρινατο οτι βουλοιτο μεν απαντα τωι πατρι χαριζεσθαι, ακοντα μεντοι τον παιδα χαλεπον ειναι νομιζειν καταλιπειν. ενθα δη ο αστυαγης λεγει προς τον κυρον: ω παι, ην μενηις παρ' εμοι, πρωτον μεν της παρ' εμε εισοδου σοι ου σακας αρξει, αλλ' οποταν βουληι εισιεναι ως εμε, επι σοι εσται: και χαριν σοι εισομαι οσωι αν πλεονακις εισιηις ως εμε. επειτα δε ιπποις τοις εμοις χρησηι και αλλοις οποσοις αν βουληι, και οποταν απιηις, εχων απει ους αν αυτος εθεληις. επειτα δε εν τωι δειπνωι επι το μετριως σοι δοκουν εχειν οποιαν βουλει οδον πορευσηι. επειτα τα τε νυν εν τωι παραδεισωι θηρια διδωμι σοι και αλλα παντοδαπα συλλεξω, α συ επειδαν ταχιστα ιππευειν μαθηις, διωξηι, και τοξευων και ακοντιζων καταβαλεις ωσπερ οι μεγαλοι ανδρες. και παιδας δε σοι εγω συμπαιστορας παρεξω, και αλλα οποσα αν βουληι λεγων προς εμε ουκ ατυχησεις. επει ταυτα ειπεν ο αστυαγης, η μητηρ διηρωτα τον κυρον ποτερον βουλοιτο μενειν η απιεναι. ο δε ουκ εμελλησεν, αλλα ταχυ ειπεν οτι μενειν βουλοιτο. επερωτηθεις δε παλιν υπο της μητρος δια τι ειπειν λεγεται: οτι οικοι μεν των ηλικων και ειμι και δοκω κρατιστος ειναι, ω μητερ, και ακοντιζων και τοξευων, ενταυθα δε οιδ' οτι ιππευων ηττων ειμι των ηλικων: και τουτο ευ ισθι, ω μητερ, εφη, οτι εμε πανυ ανιαι. ην δε με καταλιπηις ενθαδε και μαθω ιππευειν, οταν μεν εν περσαις ω, οιμαι σοι εκεινους τους αγαθους τα πεζικα ραιδιως νικησειν, οταν δ' εις μηδους ελθω, ενθαδε πειρασομαι τωι παππωι αγαθων ιππεων κρατιστος ων ιππευς συμμαχειν αυτωι. την δε μητερα ειπειν: την δε δικαιοσυνην, ω παι, πως μαθησηι ενθαδε εκει οντων σοι των διδασκαλων; και τον κυρον φαναι: αλλ', ω μητερ, ακριβως ταυτα γε οιδα. πως συ οισθα; την μανδανην ειπειν. οτι, φαναι, ο διδασκαλος με ως ηδη ακριβουντα την δικαιοσυνην και αλλοις καθιστη δικαζειν. και τοινυν, φαναι, επι μιαι ποτε δικηι πληγας ελαβον ως ουκ ορθως δικασας. ην δε η δικη τοιαυτη. παις μεγας μικρον εχων χιτωνα παιδα μικρον μεγαν εχοντα χιτωνα εκδυσας αυτον τον μεν εαυτου εκεινον ημφιεσε, τον δ' εκεινου αυτος ενεδυ. εγω ουν τουτοις δικαζων εγνων βελτιον ειναι αμφοτεροις τον αρμοττοντα εκατερον χιτωνα εχειν. εν τουτωι δη με επαισεν ο διδασκαλος, λεξας οτι οποτε μεν του αρμοττοντος ειην κριτης, ουτω δεοι ποιειν, οποτε δε κριναι δεοι ποτερου ο χιτων ειη, τουτ' εφη σκεπτεον ειναι τις κτησις δικαια εστι, ποτερα το βιαι αφελομενον εχειν η το ποιησαμενον η πριαμενον κεκτησθαι: επει δε [εφη] το μεν νομιμον δικαιον ειναι, το δε ανομον βιαιον, συν τωι νομωι εκελευεν αει τον δικαστην την ψηφον τιθεσθαι. ουτως εγω σοι, ω μητερ, τα γε δικαια πανταπασιν ηδη ακριβω: ην δε τι αρα προσδεωμαι, ο παππος με, εφη, ουτος επιδιδαξει. αλλ' ου ταυτα, εφη, ω παι, παρα τωι παππωι και εν περσαις δικαια ομολογειται. ουτος μεν γαρ των εν μηδοις παντων εαυτον δεσποτην πεποιηκεν, εν περσαις δε το ισον εχειν δικαιον νομιζεται. και ο σος πρωτος πατηρ τα τεταγμενα μεν ποιει τηι πολει, τα τεταγμενα δε λαμβανει, μετρον δε αυτωι ουχ η ψυχη αλλ' ο νομος εστιν. οπως ουν μη αποληι μαστιγουμενος, επειδαν οικοι ηις, αν παρα τουτου μαθων ηκηις αντι του βασιλικου το τυραννικον, εν ωι εστι το πλεον οιεσθαι χρηναι παντων εχειν. αλλ' ο γε σος πατηρ, ειπεν ο κυρος, δεινοτερος εστιν, ω μητερ, διδασκειν μειον η πλεον εχειν: η ουχ οραις, εφη, οτι και μηδους απαντας δεδιδαχεν αυτου μειον εχειν; ωστε θαρρει, ως ο γε σος πατηρ ουτ' αλλον ουδενα ουτ' εμε πλεονεκτειν μαθοντα αποπεμψει. τοιαυτα μεν δη πολλα ελαλει ο κυρος: τελος δε η μεν μητηρ απηλθε, κυρος δε κατεμεινε και αυτου ετρεφετο. και ταχυ μεν τοις ηλικιωταις συνεκεκρατο ωστε οικειως διακεισθαι, ταχυ δε τους πατερας αυτων ανηρτητο, προσιων και ενδηλος ων οτι ησπαζετο αυτων τους υιεις, ωστε ει τι του βασιλεως δεοιντο, τους παιδας εκελευον του κυρου δεισθαι διαπραξασθαι σφισιν, ο δε κυρος, ο τι δεοιντο αυτου οι παιδες, δια την φιλανθρωπιαν και φιλοτιμιαν περι παντος εποιειτο διαπραττεσθαι, και ο αστυαγης δε ο τι δεοιτο αυτου ο κυρος ουδεν εδυνατο αντεχειν μη ου χαριζεσθαι. και γαρ ασθενησαντος αυτου ουδεποτε απελειπε τον παππον ουδε κλαιων ποτε επαυετο, αλλα δηλος ην πασιν οτι υπερεφοβειτο μη οι ο παππος αποθανηι: και γαρ εκ νυκτος ει τινος δεοιτο αστυαγης, πρωτος ηισθανετο κυρος και παντων αοκνοτατα ανεπηδα υπηρετησων ο τι οιοιτο χαριεισθαι, ωστε πανταπασιν ανεκτησατο τον αστυαγην. και ην μεν ισως πολυλογωτερος, αμα μεν δια την παιδειαν, οτι ηναγκαζετο υπο του διδασκαλου και διδοναι λογον ων εποιει και λαμβανειν παρ' αλλων, οποτε δικαζοι, ετι δε και δια το φιλομαθης ειναι πολλα μεν αυτος αει τους παροντας ανηρωτα πως εχοντα τυγχανοι, και οσα αυτος υπ' αλλων ερωτωιτο, δια το αγχινους ειναι ταχυ απεκρινετο, ωστ' εκ παντων τουτων η πολυλογια συνελεγετο αυτωι: αλλ' ωσπερ γαρ εν σωματι, οσοι νεοι οντες μεγεθος ελαβον, ομως εμφαινεται το νεαρον αυτοις ο κατηγορει την ολιγοετιαν, ουτω και κυρου εκ της πολυλογιας ου θρασος διεφαινετο, αλλ' απλοτης και φιλοστοργια, ωστ' επεθυμει αν τις ετι πλειω αυτου ακουειν η σιωπωντι παρειναι. ως δε προηγεν αυτον ο χρονος συν τωι μεγεθει εις ωραν του προσηβον γενεσθαι, εν τουτωι δη τοις μεν λογοις μανοτεροις εχρητο και τηι φωνηι ησυχαιτεραι, αιδους δ' ενεπιμπλατο ωστε και ερυθραινεσθαι οποτε συντυγχανοι τοις πρεσβυτεροις, και το σκυλακωδες το πασιν ομοιως προσπιπτειν ουκεθ' ομοιως προπετες ειχεν. ουτω δη ησυχαιτερος μεν ην, εν δε ταις συνουσιαις παμπαν επιχαρις. και γαρ οσα διαγωνιζονται πολλακις ηλικες προς αλληλους, ουχ α κρειττων ηιδει ων, ταυτα προυκαλειτο τους συνοντας, αλλ' απερ ευ ηιδει εαυτον ηττονα οντα, εξηρχε, φασκων καλλιον αυτων ποιησειν, και κατηρχεν ηδη αναπηδων επι τους ιππους η διατοξευσομενος η διακοντιουμενος απο των ιππων ουπω πανυ εποχος ων, ηττωμενος δε αυτος εφ' εαυτωι μαλιστα εγελα. ως δ' ουκ απεδιδρασκεν εκ του ηττασθαι εις το μη ποιειν ο ηττωιτο, αλλ' εκαλινδειτο εν τωι πειρασθαι αυθις βελτιον ποιειν, ταχυ μεν εις το ισον αφικετο τηι ιππικηι τοις ηλιξι, ταχυ δε παρηιει δια το εραν του εργου, ταχυ δε τα εν τωι παραδεισωι θηρια ανηλωκει διωκων και βαλλων και κατακαινων, ωστε ο αστυαγης ουκετ' ειχεν αυτωι συλλεγειν θηρια. και ο κυρος αισθομενος οτι βουλομενος ου δυναιτο οι ζωντα πολλα παρεχειν, ελεγε προς αυτον: ω παππε, τι σε δει θηρια ζητουντα πραγματ' εχειν; αλλ' εαν εμε εκπεμπηις επι θηραν συν τωι θειωι, νομιω οσα αν ιδω θηρια, εμοι ταυτα τρεφεσθαι. επιθυμων δε σφοδρα εξιεναι επι την θηραν ουκετι ομοιως λιπαρειν εδυνατο ωσπερ παις ων, αλλ' οκνηροτερον προσηιει. και α προσθεν τωι σακαι εμεμφετο οτι ου παριει αυτον προς τον παππον, αυτος ηδη σακας εαυτωι εγιγνετο: ου γαρ προσηιει, ει μη ιδοι ει καιρος ειη, και του σακα εδειτο παντως σημαινειν αυτωι οποτε εγχωροιη [και οποτε καιρος ειη]: ωστε ο σακας υπερεφιλει ηδη και οι αλλοι παντες. επει δ' ουν εγνω ο αστυαγης σφοδρα αυτον επιθυμουντα εξω θηραν, εκπεμπει αυτον συν τωι θειωι και φυλακας συμπεμπει εφ' ιππων πρεσβυτερους, οπως απο των δυσχωριων φυλαττοιεν αυτον και ει των αγριων τι φανειη θηριων. ο ουν κυρος των επομενων προθυμως επυνθανετο ποιοις ου χρη θηριοις πελαζειν και ποια χρη θαρρουντα διωκειν. οι δ' ελεγον οτι αρκτοι τε πολλους ηδη πλησιασαντας διεφθειραν και καπροι και λεοντες και παρδαλεις, αι δε ελαφοι και δορκαδες και οι αγριοι οιες και οι ονοι οι αγριοι ασινεις εισιν. ελεγον δε και τουτο, τας δυσχωριας οτι δεοι φυλαττεσθαι ουδεν ηττον η τα θηρια: πολλους γαρ ηδη αυτοις τοις ιπποις κατακρημνισθηναι. και ο κυρος παντα ταυτα εμανθανε προθυμως: ως δε ειδεν ελαφον εκπηδησασαν, παντων επιλαθομενος ων ηκουσεν εδιωκεν ουδεν αλλο ορων η οπηι εφευγε. και πως διαπηδων αυτωι ο ιππος πιπτει εις γονατα, και μικρου κακεινον εξετραχηλισεν. ου μην αλλ' επεμεινεν ο κυρος μολις πως, και ο ιππος εξανεστη. ως δ' εις το πεδιον ηλθεν, ακοντισας καταβαλλει την ελαφον, καλον τι χρημα και μεγα. και ο μεν δη υπερεχαιρεν: οι δε φυλακες προσελασαντες ελοιδορουν αυτον [και ελεγον] εις οιον κινδυνον ελθοι, και εφασαν κατερειν αυτου. ο ουν κυρος ειστηκει καταβεβηκως, και ακουων ταυτα ηνιατο. ως δ' ηισθετο κραυγης, ανεπηδησεν επι τον ιππον ωσπερ ενθουσιων, και ως ειδεν εκ του αντιου καπρον προσφερομενον, αντιος ελαυνει και διατειναμενος ευστοχως βαλλει εις το μετωπον και κατεσχε τον καπρον. ενταυθα μεντοι ηδη και ο θειος αυτωι ελοιδορειτο, την θρασυτητα ορων. ο δ' αυτου λοιδορουμενου ομως εδειτο οσα αυτος ελαβε, ταυτα εασαι εισκομισαντα δουναι τωι παππωι. τον δε θειον ειπειν φασιν: αλλ' ην αισθηται οτι εδιωκες, ου σοι μονον λοιδορησεται, αλλα και εμοι, οτι σε ειων. και ην βουληται, φαναι αυτον, μαστιγωσατω, επειδαν γε εγω δω αυτωι. και συγε, ο τι βουλει, εφη, ω θειε, τιμωρησαμενος τουτο ομως χαρισαι μοι. και ο κυαξαρης μεντοι τελευτων ειπε: ποιει οπως βουλει: συ γαρ νυν γε ημων εοικας βασιλευς ειναι. ουτω δη ο κυρος εισκομισας τα θηρια εδιδου τε τωι παππωι και ελεγεν οτι αυτος ταυτα θηρασειεν εκεινωι. και τα ακοντια επεδεικνυ μεν ου, κατεθηκε δε ηιματωμενα οπου ωιετο τον παππον οψεσθαι. ο δε αστυαγης αρα ειπεν: αλλ', ω παι, δεχομαι μεν εγωγε ηδεως οσα συ διδως, ου μεντοι δεομαι γε τουτων ουδενος, ωστε σε κινδυνευειν. και ο κυρος εφη: ει τοινυν μη συ δεηι, ικετευω, ω παππε, εμοι δος αυτα, οπως τοις ηλικιωταις εγω διαδω. αλλ', ω παι, εφη ο αστυαγης, και ταυτα λαβων διαδιδου οτωι συ βουλει και των αλλων οποσα θελεις. και ο κυρος λαβων εδιδου τε αρας τοις παισι και αμα ελεγεν: ω παιδες, ως αρα εφλυαρουμεν οτε τα εν τωι παραδεισωι θηρια εθηρωμεν: ομοιον εμοιγε δοκει ειναι οιονπερ ει τις δεδεμενα ζωια θηρωιη. πρωτον μεν γαρ εν μικρωι χωριωι ην, επειτα λεπτα και ψωραλεα, και το μεν αυτων χωλον ην, το δε κολοβον: τα δ' εν τοις ορεσι και λειμωσι θηρια ως μεν καλα, ως δε μεγαλα, ως δε λιπαρα εφαινετο. και αι μεν ελαφοι ωσπερ πτηναι ηλλοντο προς τον ουρανον, οι δε καπροι ωσπερ τους ανδρας φασι τους ανδρειους ομοσε εφεροντο: υπο δε της πλατυτητος ουδε αμαρτειν οιον τ' ην αυτων: καλλιω δη, εφη, εμοιγε δοκει και τεθνηκοτα ειναι ταυτα η ζωντα εκεινα τα περιωικοδομημενα. αλλ' αρα αν, εφη, αφειεν και υμας οι πατερες επι θηραν; και ραιδιως γ' αν, εφασαν, ει αστυαγης κελευοι. και ο κυρος ειπε: τις ουν αν ημιν αστυαγει μνησθειη; τις γαρ αν, εφασαν, σου γε ικανωτερος πεισαι; αλλα μα τον δια, εφη, εγω μεν ουκ οιδ' οστις ανθρωπος γεγενημαι: ουδε γαρ οιος τ' ειμι λεγειν εγωγε ουδ' αναβλεπειν προς τον παππον εκ του ισου ετι δυναμαι. ην δε τοσουτον επιδιδω, δεδοικα, εφη, μη πανταπασι βλαξ τις και ηλιθιος γενωμαι: παιδαριον δ' ων δεινοτατος λαλειν εδοκουν ειναι. και οι παιδες ειπον: πονηρον λεγεις το πραγμα, ει μηδ' υπερ ημων αν τι δεηι δυνησηι πραττειν, αλλ' αλλου τινος το επι σε αναγκη εσται δεισθαι ημας. ακουσας δε ταυτα ο κυρος εδηχθη, και σιγηι απελθων διακελευσαμενος εαυτωι τολμαν εισηλθεν, επιβουλευσας οπως αν αλυποτατα ειποι προς τον παππον και διαπραξειεν αυτωι τε και τοις παισιν ων εδεοντο. ηρξατο ουν ωδε. ειπε μοι, εφη, ω παππε, ην τις αποδραι σε των οικετων και λαβηις αυτον, τι αυτωι χρησηι; τι αλλο, εφη, η δησας εργαζεσθαι αναγκασω; ην δε αυτοματος παλιν ελθηι, πως ποιησεις; τι δε, εφη, ει μη μαστιγωσας γε, ινα μη αυθις τουτο ποιηι, εξ αρχης χρησομαι; ωρα αν, εφη ο κυρος, σοι παρασκευαζεσθαι ειη οτωι μαστιγωσεις με, ως βουλευομαι γε οπως σε αποδρω λαβων τους ηλικιωτας επι θηραν. και ο αστυαγης, καλως, εφη, εποιησας προειπων: ενδοθεν γαρ, εφη, απαγορευω σοι μη κινεισθαι. χαριεν γαρ, εφη, ει ενεκα κρεαδιων τηι θυγατρι τον παιδα αποβουκολησαιμι. ακουσας ταυτα ο κυρος επειθετο μεν και εμεινεν, ανιαρος δε και σκυθρωπος ων σιωπηι διηγεν. ο μεντοι αστυαγης επει εγνω αυτον λυπουμενον ισχυρως, βουλομενος αυτωι χαριζεσθαι εξαγει επι θηραν, και πεζους πολλους και ιππεας συναλισας και τους παιδας και συνελασας εις τα ιππασιμα χωρια τα θηρια εποιησε μεγαλην θηραν. και βασιλικως δη παρων αυτος απηγορευε μηδενα βαλλειν, πριν κυρος εμπλησθειη θηρων. ο δε κυρος ουκ εια κωλυειν, αλλ', ει βουλει, εφη, ω παππε, ηδεως με θηραν, αφες τους κατ' εμε παντας διωκειν και διαγωνιζεσθαι οπως <αν> εκαστος κρατιστα δυναιτο. ενταυθα δη ο αστυαγης αφιησι, και στας εθεατο αμιλλωμενους επι τα θηρια και φιλονικουντας και διωκοντας και ακοντιζοντας. και κυρωι ηδετο ου δυναμενωι σιγαν υπο της ηδονης, αλλ' ωσπερ σκυλακι γενναιωι ανακλαζοντι, οποτε πλησιαζοι θηριωι, και παρακαλουντι ονομαστι εκαστον. και του μεν καταγελωντα αυτον ορων ηυφραινετο, τον δε τινα και επαινουντα [αυτον ηισθανετο] ουδ' οπωστιουν φθονερως. τελος δ' ουν πολλα θηρια εχων ο αστυαγης απηιει. και το λοιπον ουτως ησθη τηι τοτε θηραι ωστε αει οποτε οιον τ' ειη συνεξηιει τωι κυρωι και αλλους τε πολλους παρελαμβανε και τους παιδας, κυρου ενεκα. τον μεν δη πλειστον χρονον ουτω διηγεν ο κυρος, πασιν ηδονης μεν και αγαθου τινος συναιτιος ων, κακου δε ουδενος. αμφι δε τα πεντε η εκκαιδεκα ετη γενομενου αυτου ο υιος του ασσυριων βασιλεως γαμειν μελλων επεθυμησε <και> αυτος θηρασαι ες τουτον τον χρονον. ακουων ουν εν τοις μεθοριοις τοις τε αυτων και τοις μηδων πολλα θηρια ειναι αθηρευτα δια τον πολεμον, ενταυθα επεθυμησεν εξελθειν. οπως ουν ασφαλως θηρωιη, ιππεας τε προσελαβε πολλους και πελταστας, οιτινες εμελλον αυτωι εκ των λασιων τα θηρια εξελαν ες τα εργασιμα τε και ευηλατα. αφικομενος δε οπου ην αυτοις τα φρουρια και η φυλακη, ενταυθα εδειπνοποιειτο, ως πρωι τηι υστεραιαι θηρασων. ηδη δε εσπερας γενομενης η διαδοχη τηι προσθεν φυλακηι ερχεται εκ πολεως και ιππεις και πεζοι. εδοξεν ουν αυτωι πολλη στρατια παρειναι: δυο γαρ ομου ησαν φυλακαι, πολλους τε αυτος ηκεν εχων ιππεας και πεζους. εβουλευσατο ουν κρατιστον ειναι λεηλατησαι εκ της μηδικης, και λαμπροτερον τ' αν φανηναι το εργον της θηρας και ιερειων αν πολλην αφθονιαν ενομιζε γενεσθαι. ουτω δη πρωι αναστας ηγε το στρατευμα, και τους μεν πεζους κατελιπεν αθροους εν τοις μεθοριοις, αυτος δε τοις ιπποις προσελασας προς τα των μηδων φρουρια, τους μεν βελτιστους και πλειστους εχων μεθ' εαυτου ενταυθα κατεμεινεν, ως μη βοηθοιεν οι φρουροι των μηδων επι τους καταθεοντας, τους δ' επιτηδειους αφηκε κατα φυλας αλλους αλλοσε καταθειν, και εκελευε περιβαλλομενους οτωι τις επιτυγχανοι ελαυνειν προς εαυτον. οι μεν δη ταυτα επραττον. σημανθεντων δε τωι αστυαγει οτι πολεμιοι εισιν εν τηι χωραι, εξεβοηθει και αυτος προς τα ορια συν τοις περι αυτον και ο υιος αυτου ωσαυτως συν τοις παρατυχουσιν ιπποταις, και τοις αλλοις δε εσημαινε πασιν εκβοηθειν. ως δε ειδον πολλους ανθρωπους των ασσυριων συντεταγμενους και τους ιππεας ησυχιαν εχοντας, εστησαν και οι μηδοι. ο δε κυρος ορων εκβοηθουντας και τους αλλους πασσυδι, εκβοηθει και αυτος πρωτον τοτε οπλα ενδυς, ουποτε οιομενος: ουτως επεθυμει αυτοις εξοπλισασθαι: μαλα δε καλα ην και αρμοττοντα αυτωι α ο παππος περι το σωμα επεποιητο. ουτω δη εξοπλισαμενος προσηλασε τωι ιππωι. και ο αστυαγης εθαυμασε μεν τινος κελευσαντος ηκοι, ομως δε ειπεν αυτωι μενειν παρ' εαυτον. ο δε κυρος ως ειδε πολλους ιππεας αντιους, ηρετο: η ουτοι, εφη, ω παππε, πολεμιοι εισιν, οι εφεστηκασι τοις ιπποις ηρεμα; πολεμιοι μεντοι, εφη. η και εκεινοι, εφη, οι ελαυνοντες; κακεινοι μεντοι. νη τον δι', εφη, ω παππε, αλλ' ουν πονηροι γε φαινομενοι και επι πονηρων ιππαριων αγουσιν ημων τα χρηματα: ουκουν χρη ελαυνειν τινας ημων επ' αυτους. αλλ' ουχ οραις, εφη, ω παι, οσον το στιφος των ιππεων εστηκε συντεταγμενον; οι ην επ' εκεινους ημεις ελαυνωμεν, υποτεμουνται ημας παλιν [εκεινοι]: ημιν δε ουπω η ισχυς παρεστιν. αλλ' ην συ μενηις, εφη ο κυρος, και αναλαμβανηις τους προσβοηθουντας, φοβησονται ουτοι και ου κινησονται, οι δ' αγοντες ευθυς αφησουσι την λειαν, επειδαν ιδωσι τινας επ' αυτους ελαυνοντας. ταυτ' ειποντος αυτου εδοξε τι λεγειν τωι αστυαγει. και αμα θαυμαζων ως και εφρονει και εγρηγορει κελευει τον υιον λαβοντα ταξιν ιππεων ελαυνειν επι τους αγοντας την λειαν. εγω δε, εφη, επι τουσδε, ην επι σε κινωνται, ελω, ωστε αναγκασθησονται ημιν προσεχειν τον νουν. ουτω δη ο κυαξαρης λαβων των ερρωμενων ιππων τε και ανδρων προσελαυνει. και ο κυρος ως ειδεν ορμωμενους, εξορμαι, και αυτος πρωτος ηγειτο ταχεως, και ο κυαξαρης μεντοι εφειπετο, και οι αλλοι δε ουκ απελειποντο. ως δε ειδον αυτους πελαζοντας οι λεηλατουντες, ευθυς αφεντες τα χρηματα εφευγον. οι δ' αμφι τον κυρον υπετεμνοντο, και ους μεν κατελαμβανον ευθυς επαιον, πρωτος δε ο κυρος, οσοι δε παραλλαξαντες αυτων εφθασαν, κατοπιν τουτους εδιωκον, και ουκ ανιεσαν, αλλ' ηιρουν τινας αυτων. ωσπερ δε κυων γενναιος απειρος απρονοητως φερεται προς καπρον, ουτω και ο κυρος εφερετο, μονον ορων το παιειν τον αλισκομενον, αλλο δ' ουδεν προνοων. οι δε πολεμιοι ως εωρων πονουντας τους σφετερους, προυκινησαν το στιφος, ως παυσομενους του διωγμου, επει σφας ιδοιεν προορμησαντας. ο δε κυρος ουδεν μαλλον ανιει, αλλ' υπο της χαρμονης ανακαλων τον θειον εδιωκε και ισχυραν την φυγην τοις πολεμιοις κατεχων εποιει, και ο κυαξαρης μεντοι εφειπετο, ισως και αισχυνομενος τον πατερα, και οι αλλοι δε ειποντο, προθυμοτεροι οντες εν τωι τοιουτωι εις το διωκειν και οι μη πανυ προς τους εναντιους αλκιμοι οντες. ο δε αστυαγης ως εωρα τους μεν απρονοητως διωκοντας, τους δε πολεμιους αθροους τε και τεταγμενους υπαντωντας, δεισας περι τε του υιου και του κυρου μη εις παρεσκευασμενους ατακτως εμπεσοντες παθοιεν τι, ηγειτο ευθυς προς τους πολεμιους. οι δ' αυ πολεμιοι ως ειδον τους μηδους προκινηθεντας, διατειναμενοι οι μεν τα παλτα οι δε τα τοξα ειστηκεσαν, ως δη, επειδη εις τοξευμα αφικοιντο, στησομενους, ωσπερ τα πλειστα ειωθεσαν ποιειν. μεχρι γαρ τοσουτου, οποτε εγγυτατα γενοιντο, προσηλαυνον αλληλοις και ηκροβολιζοντο πολλακις μεχρι εσπερας. επει δε εωρων τους μεν σφετερους φυγηι εις εαυτους φερομενους, τους δ' αμφι τον κυρον επ' αυτους ομου αγομενους, τον δε αστυαγην συν τοις ιπποις εντος γιγνομενον ηδη τοξευματος, εκκλινουσι και φευγουσιν ομοθεν διωκοντας ανα κρατος: ηιρουν δε πολλους: και τους μεν αλισκομενους επαιον και ιππους και ανδρας, τους δε πιπτοντας κατεκαινον: και ου προσθεν εστησαν πριν η προς τοις πεζοις των ασσυριων εγενοντο. ενταυθα μεντοι δεισαντες μη και ενεδρα τις μειζων υπειη, επεσχον. εκ τουτου δη ανηγεν ο αστυαγης, μαλα χαιρων και τηι ιπποκρατιαι, και τον κυρον ουκ εχων ο τι χρη λεγειν, αιτιον μεν οντα ειδως του εργου, μαινομενον δε γιγνωσκων τηι τολμηι. και γαρ τοτε απιοντων οικαδε μονος των αλλων εκεινος ουδεν αλλο η τους πεπτωκοτας περιελαυνων εθεατο, και μολις αυτον αφελκυσαντες οι επι τουτο ταχθεντες προσηγαγον τωι αστυαγει, μαλα επιπροσθεν ποιουμενον τους προσαγοντας, οτι εωρα το προσωπον του παππου ηγριωμενον επι τηι θεαι τηι αυτου. εν μεν δη μηδοις ταυτα εγεγενητο, και οι τε αλλοι παντες τον κυρον δια στοματος ειχον και εν λογωι και εν ωιδαις, ο τε αστυαγης και προσθεν τιμων αυτον τοτε υπερεξεπεπληκτο επ' αυτωι. καμβυσης δε ο του κυρου πατηρ ηδετο μεν πυνθανομενος ταυτα, επει δ' ηκουσεν εργα ανδρος ηδη διαχειριζομενον τον κυρον, απεκαλει δη, οπως τα εν περσαις επιχωρια επιτελοιη. και ο κυρος δε ενταυθα λεγεται ειπειν οτι απιεναι βουλοιτο, μη ο πατηρ τι αχθοιτο και η πολις μεμφοιτο. και τωι αστυαγει δε εδοκει ειναι αναγκαιον αποπεμπειν αυτον. ενθα δη ιππους τε αυτωι δους ους αυτος επεθυμει λαβειν και αλλα συσκευασας πολλα επεμπε και δια το φιλειν αυτον και αμα ελπιδας εχων μεγαλας εν αυτωι ανδρα εσεσθαι ικανον και φιλους ωφελειν και εχθρους ανιαν. απιοντα δε τον κυρον προυπεμπον παντες [και παιδες] και ηλικες και ανδρες και γεροντες εφ' ιππων και αστυαγης αυτος, και ουδενα εφασαν οντιν' ου δακρυοντ' αποστρεφεσθαι. και κυρον δε αυτον λεγεται συν πολλοις δακρυοις αποχωρησαι. πολλα δε δωρα διαδουναι φασιν αυτον τοις ηλικιωταις ων αστυαγης αυτωι εδεδωκει, τελος δε και ην ειχε στολην την μηδικην εκδυντα δουναι τινι, δηλουνθ' οτι τουτον μαλιστα ησπαζετο. τους μεντοι λαβοντας και δεξαμενους τα δωρα λεγεται αστυαγει απενεγκειν, αστυαγην δε δεξαμενον κυρωι αποπεμψαι, τον δε παλιν τε αποπεμψαι εις μηδους και ειπειν: ει βουλει, ω παππε, εμε και παλιν ιεναι ως σε μη αισχυνομενον, εα εχειν ει τωι τι εγω δεδωκα: αστυαγην δε ταυτα ακουσαντα ποιησαι ωσπερ κυρος επεστειλεν. ει δε δει και παιδικου λογου επιμνησθηναι, λεγεται, οτε κυρος απηιει και απηλλαττοντο απ' αλληλων, τους συγγενεις φιλουντας τωι στοματι αποπεμπεσθαι αυτον νομωι περσικωι: και γαρ νυν ετι τουτο ποιουσι περσαι: ανδρα δε τινα των μηδων μαλα καλον καγαθον οντα εκπεπληχθαι πολυν τινα χρονον επι τωι καλλει του κυρου, ηνικα δε εωρα τους συγγενεις φιλουντας αυτον, υπολειφθηναι: επει δ' οι αλλοι απηλθον, προσελθειν τωι κυρωι και ειπειν: εμε μονον ου γιγνωσκεις των συγγενων, ω κυρε; τι δε, ειπειν τον κυρον, η και συ συγγενης ει; μαλιστα, φαναι. ταυτ' αρα, ειπειν τον κυρον, και ενεωρας μοι: πολλακις γαρ δοκω σε γιγνωσκειν τουτο ποιουντα. προσελθειν γαρ σοι, εφη, αει βουλομενος ναι μα τους θεους ηισχυνομην. αλλ' ουκ εδει, φαναι τον κυρον, συγγενη γε οντα: αμα δε προσελθοντα φιλησαι αυτον. και τον μηδον φιληθεντα ερεσθαι: η και εν περσαις νομος εστιν ουτος συγγενεις φιλειν; μαλιστα, φαναι, οταν γε ιδωσιν αλληλους δια χρονου η απιωσι ποι απ' αλληλων. ωρα αν ειη, εφη ο μηδος, μαλα παλιν σε φιλειν εμε: απερχομαι γαρ, ως οραις, ηδη. ουτω και τον κυρον φιλησαντα παλιν αποπεμπειν και απιεναι. και οδον τε ουπω πολλην διηνυσθαι αυτοις και τον μηδον ηκειν παλιν ιδρουντι τωι ιππωι: και τον κυρον ιδοντα, αλλ' η, φαναι, επελαθου τι ων εβουλου ειπειν; μα δια, φαναι, αλλ' ηκω δια χρονου. και τον κυρον ειπειν: νη δι', ω συγγενες, δι' ολιγου γε. ποιου ολιγου; ειπειν τον μηδον. ουκ οισθα, φαναι, ω κυρε, οτι και οσον σκαρδαμυττω χρονον, πανυ πολυς μοι δοκει ειναι, οτι ουχ ορω σε τοτε τοιουτον οντα; ενταυθα δη τον κυρον γελασαι τε εκ των εμπροσθεν δακρυων και ειπειν αυτωι θαρρειν απιοντι, οτι παρεσται αυτοις ολιγου χρονου, ωστε οραν εξεσται καν βουληται ασκαρδαμυκτι. ο μεν δη κυρος ουτως απελθων εν περσαις ενιαυτον λεγεται εν τοις παισιν ετι γενεσθαι. και το μεν πρωτον οι παιδες εσκωπτον αυτον ως ηδυπαθειν εν μηδοις μεμαθηκως ηκοι: επει δε και εσθιοντα αυτον εωρων ωσπερ και αυτοι ηδεως και πινοντα, και ει ποτε εν εορτηι ευωχια γενοιτο, επιδιδοντα μαλλον αυτον του εαυτου μερους ηισθανοντο η προσδεομενον, και προς τουτοις δε ταλλα κρατιστευοντα αυτον εωρων εαυτων, ενταυθα δη παλιν υπεπτησσον αυτωι οι ηλικες. επει δε διελθων την παιδειαν ταυτην ηδη εισηλ θεν εις τους εφηβους, εν τουτοις αυ εδοκει κρατιστευειν και μελετων α χρην και καρτερων και αιδουμενος τους πρεσβυτερους και πειθομενος τοις αρχουσι. προιοντος δε του χρονου ο μεν αστυαγης εν τοις μηδοις αποθνηισκει, ο δε κυαξαρης ο του αστυαγους παις, της δε κυρου μητρος αδελφος, την βασιλειαν εσχε την μηδων. ο δε των ασσυριων βασιλευς κατεστραμμενος μεν παντας συρους, φυλον παμπολυ, υπηκοον δε πεποιημενος τον αραβιων βασιλεα, υπηκοους δε εχων ηδη και υρκανιους, πολιορκων δε και βακτριους, ενομιζεν, ει τους μηδους ασθενεις ποιησειε, παντων γε των περιξ ραιδιως αρξειν: ισχυροτατον γαρ των εγγυς φυλων τουτο εδοκει ειναι. ουτω δη διαπεμπει προς τε τους υπ' αυτον παντας και προς κροισον τον λυδων βασιλεα και προς τον καππαδοκων και προς φρυγας αμφοτερους και προς παφλαγονας και ινδους και προς καρας και κιλικας, τα μεν και διαβαλλων τους μηδους και περσας, λεγων ως μεγαλα τ' ειη ταυτα εθνη και ισχυρα και συνεστηκοτα εις ταυτο, και επιγαμιας αλληλοις πεποιημενοι ειεν, και κινδυνευσοιεν, ει μη τις αυτους φθασας ασθενωσοι, επι εν εκαστον των εθνων ιοντες καταστρεψασθαι. οι μεν δη και τοις λογοις τουτοις πειθομενοι συμμαχιαν αυτωι εποιουντο, οι δε και δωροις και χρημασιν αναπειθομενοι: πολλα γαρ και τοιαυτα ην αυτωι. κυαξαρης δε [ο του αστυαγους παις] επει ηισθανετο την τ' επιβουλην και την παρασκευην των συνισταμενων εφ' εαυτον, αυτος τε ευθεως οσα εδυνατο αντιπαρεσκευαζετο και εις περσας επεμπε προς τε το κοινον και προς καμβυσην τον την αδελφην εχοντα και βασιλευοντα εν περσαις. επεμπε δε και προς κυρον, δεομενος αυτου πειρασθαι αρχοντα ελθειν των ανδρων, ει τινας πεμποι στρατιωτας το περσων κοινον. ηδη γαρ και ο κυρος διατετελεκως τα εν τοις εφηβοις δεκα ετη εν τοις τελειοις ανδρασιν ην. ουτω δη δεξαμενου του κυρου οι βουλευοντες γεραιτεροι αιρουνται αυτον αρχοντα της εις μηδους στρατιας. εδοσαν δε αυτωι και προσελεσθαι διακοσιους των ομοτιμων, των δ' αυ διακοσιων εκαστωι τετταρας εδωκαν προσελεσθαι και τουτους εκ των ομοτιμων: γιγνονται μεν δη ουτοι χιλιοι: των δ' αυ χιλιων τουτων εκαστωι εταξαν εκ του δημου των περσων δεκα μεν πελταστας προσελεσθαι, δεκα δε σφενδονητας, δεκα δε τοξοτας: και ουτως εγενοντο μυριοι μεν τοξοται, μυριοι δε πελτασται, μυριοι δε σφενδονηται: χωρις δε τουτων οι χιλιοι υπηρχον. τοσαυτη μεν δη στρατια τωι κυρωι εδοθη. επει δε ηιρεθη ταχιστα, ηρχετο πρωτον απο των θεων: καλλιερησαμενος δε τοτε προσηιρειτο τους διακοσιους: επει δε προσειλοντο και ουτοι δη τους τετταρας εκαστοι, συνελεξεν αυτους και ειπε τοτε πρωτον εν αυτοις ταδε. ανδρες φιλοι, εγω προσειλομην μεν υμας, ου νυν πρωτον δοκιμασας, αλλ' εκ παιδων ορων υμας α μεν καλα η πολις νομιζει, προθυμως ταυτα εκπονουντας, α δε αισχρα ηγειται, παντελως τουτων απεχομενους. ων δ' ενεκα αυτος τε ουκ ακων εις τοδε το τελος κατεστην και υμας παρεκαλεσα δηλωσαι υμιν βουλομαι. εγω γαρ κατενοησα οτι οι προγονοι χειρονες μεν ημων ουδεν εγενοντο: ασκουντες γουν κακεινοι διετελεσαν απερ εργα αρετης νομιζεται: ο τι μεντοι προσεκτησαντο τοιουτοι οντες η τωι των περσων κοινωι αγαθον η αυτοις, τουτ' ουκετι δυναμαι ιδειν. καιτοι εγω οιμαι ουδεμιαν αρετην ασκεισθαι υπ' ανθρωπων ως μηδεν πλεον εχωσιν οι εσθλοι γενομενοι των πονηρων, αλλ' οι τε των παραυτικα ηδονων απεχομενοι ουχ ινα μηδεποτε ευφρανθωσι, τουτο πραττουσιν, αλλ' ως δια ταυτην την εγκρατειαν πολλαπλασια εις τον επειτα χρονον ευφρανουμενοι ουτω παρασκευαζονται: οι τε λεγειν προθυμουμενοι δεινοι γενεσθαι ουχ ινα ευ λεγοντες μηδεποτε παυσωνται, τουτο μελετωσιν, αλλ' ελπιζοντες τωι λεγειν ευ πειθοντες ανθρωπους πολλα και μεγαλα αγαθα διαπραξεσθαι: οι τε αυ τα πολεμικα ασκουντες ουχ ως μαχομενοι μηδεποτε παυσωνται, τουτ' εκπονουσιν, αλλα νομιζοντες και ουτοι τα πολεμικα αγαθοι γενομενοι πολυν μεν ολβον, πολλην δε ευδαιμονιαν, μεγαλας δε τιμας και εαυτοις και πολει περιαψειν. ει δε τινες ταυτα εκπονησαντες πριν τινα καρπον απ' αυτων κομισασθαι περιειδον αυτους γηραι αδυνατους γενομενους, ομοιον εμοιγε δοκουσι πεπονθεναι οιον ει τις γεωργος αγαθος προθυμηθεις γενεσθαι και ευ σπειρων και ευ φυτευων, οποτε καρπουσθαι ταυτα δεοι, εωιη τον καρπον ασυγκομιστον εις την γην παλιν καταρρειν. και ει τις γε ασκητης πολλα πονησας και αξιονικος γενομενος αναγωνιστος διατελεσειεν, ουδ' αν ουτος μοι δοκει δικαιως αναιτιος ειναι αφροσυνης. αλλ' ημεις, ω ανδρες, μη παθωμεν ταυτα, αλλ' επειπερ συνισμεν ημιν αυτοις απο παιδων αρξαμενοι ασκηται οντες των καλων καγαθων εργων, ιωμεν επι τους πολεμιους, ους εγω σαφως επισταμαι ιδιωτας οντας ως προς ημας αγωνιζεσθαι. ου γαρ πω ουτοι ικανοι εισιν αγωνισται, οι αν τοξευωσι και ακοντιζωσι και ιππευωσιν επιστημονως, ην δε που πονησαι δεηι, τουτωι λειπωνται, αλλ' ουτοι ιδιωται εισι κατα τους πονους: ουδε γε οιτινες αγρυπνησαι δεον ηττωνται τουτου, αλλα και ουτοι ιδιωται κατα τον υπνον: ουδε γε οι ταυτα μεν ικανοι, απαιδευτοι δε ως χρη και συμμαχοις και πολεμιοις χρησθαι, αλλα και ουτοι δηλον ως των μεγιστων παιδευματων απειρως εχουσιν. υμεις δε νυκτι μεν δηπου οσαπερ οι αλλοι ημεραι δυναισθ' αν χρησθαι, πονους δε του ζην ηδεως ηγεμονας νομιζετε, λιμωι δε οσαπερ οψωι διαχρησθε, υδροποσιαν δε ραιον των λεοντων φερετε, καλλιστον δε παντων και πολεμικωτατον κτημα εις τας ψυχας συγκεκομισθε: επαινουμενοι γαρ μαλλον η τοις αλλοις απασι χαιρετε. τους δ' επαινου εραστας αναγκη δια τουτο παντα μεν πονον, παντα δε κινδυνον ηδεως υποδυεσθαι. ει δε ταυτα εγω λεγω περι υμων αλληι γιγνωσκων, εμαυτον εξαπατω. ο τι γαρ μη τοιουτον αποβησεται παρ' υμων, εις εμε το ελλειπον ηξει. αλλα πιστευω τοι τηι πειραι και τηι υμων εις εμε ευνοιαι και τηι των πολεμιων ανοιαι μη ψευσειν με ταυτας τας αγαθας ελπιδας. αλλα θαρρουντες ορμωμεθα, επειδη και εκποδων ημιν γεγενηται το δοξαι των αλλοτριων αδικως εφιεσθαι. νυν γαρ ερχονται μεν οι πολεμιοι αρχοντες αδικων χειρων, καλουσι δε ημας επικουρους οι φιλοι: τι ουν εστιν η του αλεξασθαι δικαιοτερον η του τοις φιλοις αρηγειν καλλιον; αλλα μην κακεινο οιμαι υμας θαρρειν, το μη παρημεληκοτα με των θεων την εξοδον ποιεισθαι: πολλα γαρ μοι συνοντες επιστασθε ου μονον τα μεγαλα αλλα και τα μικρα πειρωμενον αει απο θεων ορμασθαι. τελος ειπε: τι δει ετι λεγειν; αλλ' υμεις μεν τους ανδρας ελομενοι και αναλαβοντες και ταλλα παρασκευασαμενοι ιτε ες μηδους: εγω δ' επανελθων προς τον πατερα προειμι δη, οπως τα των πολεμιων ως ταχιστα μαθων οια εστι παρασκευαζωμαι ο τι αν δεωμαι, οπως ως καλλιστα συν θεωι αγωνιζωμεθα. οι μεν δη ταυτα επραττον. κυρος δε ελθων οικαδε και προσευξαμενος εστιαι πατρωιαι και διι πατρωιωι και τοις αλλοις θεοις ωρματο επι την στρατειαν, συμπρουπεμπε δε αυτον και ο πατηρ. επει δε εξω της οικιας εγενοντο, λεγονται αστραπαι και βρονται αυτωι αισιοι γενεσθαι. τουτων δε φανεντων ουδεν αλλο ετι οιωνιζομενοι επορευοντο, ως ουδενα αν λυσαντα τα του μεγιστου θεου σημεια. προιοντι δε τωι κυρωι ο πατηρ ηρχετο λογου τοιουδε. ω παι, οτι μεν οι θεοι ιλεωι τε και ευμενεις πεμπουσι σε και εν ιεροις δηλον και εν ουρανιοις σημειοις: γιγνωσκεις δε και αυτος. εγω γαρ σε ταυτα επιτηδες εδιδαξαμην, οπως μη δι' αλλων ερμηνεων τας των θεων συμβουλιας συνιειης, αλλ' αυτος και ορων τα ορατα και ακουων τα ακουστα γιγνωσκοις και μη επι μαντεσιν ειης, ει βουλοιντο σε εξαπαταν ετερα λεγοντες η τα παρα των θεων σημαινομενα, μηδ' αυ, ει ποτε αρα ανευ μαντεως γενοιο, αποροιο θειοις σημειοις ο τι χρωιο, αλλα γιγνωσκων δια της μαντικης τα παρα των θεων συμβουλευομενα, τουτοις πειθοιο. και μεν δη, ω πατερ, εφη ο κυρος, ως αν ιλεωι οι θεοι οντες ημιν συμβουλευειν θελωσιν, οσον δυναμαι κατα τον σον λογον διατελω επιμελουμενος. μεμνημαι γαρ, εφη, ακουσας ποτε σου οτι εικοτως αν και παρα θεων πρακτικωτερος ειη ωσπερ και παρ' ανθρωπων οστις μη οποτε εν αποροις ειη, τοτε κολακευοι, αλλ' οτε τα αριστα πραττοι, τοτε μαλιστα των θεων μεμνηιτο: και των φιλων δ' εφησθα χρηναι ωσαυτως ουτως επιμελεισθαι. ουκουν νυν, εφη, ω παι, δια γ' εκεινας τας επιμελειας ηδιον μεν ερχηι προς τους θεους δεησομενος, ελπιζεις δε μαλλον τευξεσθαι ων αν δεηι, οτι συνειδεναι σαυτωι δοκεις ουπωποτ' αμελησας αυτων; πανυ μεν ουν, εφη, ω πατερ, ως προς φιλους μοι οντας τους θεους ουτω διακειμαι. τι γαρ, εφη, ω παι, μεμνησαι εκεινα α ποτε εδοκει ημιν, ως απερ δεδωκασιν οι θεοι μαθοντας ανθρωπους βελτιον πραττειν η ανεπιστημονας αυτων οντας και εργαζομενους μαλλον ανυτειν η αργουντας και επιμελουμενους ασφαλεστερον [αν] διαγειν η αφυλακτουντας τουτων, _παρεχοντας ουν τοιουτους εαυτους οιους δει, ουτως ημιν εδοκει δειν και αιτεισθαι ταγαθα παρα των θεων; ναι μα δι', εφη ο κυρος, μεμνημαι μεντοι τοιαυτα ακουσας σου: και γαρ αναγκη με πειθεσθαι τωι λογωι: και γαρ οιδα σε λεγοντα αει ως ουδε θεμις ειη αιτεισθαι παρα των θεων ουτε ιππευειν μη μαθοντας ιππομαχουντας νικαν, ουτε μη επισταμενους τοξευειν τοξευοντας κρατειν των επισταμενων, ουτε μη επισταμενους κυβερναν σωιζειν ευχεσθαι ναυς κυβερνωντας, ουδε μη σπειροντας γε σιτον ευχεσθαι καλον αυτοις φυεσθαι, ουδε μη φυλαττομενους γε εν πολεμωι σωτηριαν αιτεισθαι: παρα γαρ τους των θεων θεσμους παντα τα τοιαυτα ειναι: τους δε αθεμιτα ευχομενους ομοιως εφησθα εικος ειναι παρα θεων ατυχειν ωσπερ και παρα ανθρωπων απρακτειν τους παρανομα δεομενους. εκεινων δε, ω παι, επελαθου α ποτε εγω και συ ελογιζομεθα ως ικανον ειη και καλον ανδρι εργον, ει τις δυναιτο επιμεληθηναι οπως αν αυτος τε καλος καγαθος δοκιμως γενοιτο και τα επιτηδεια αυτος τε και οι οικεται ικανως εχοιεν; το δε, τουτου μεγαλου εργου οντος, ουτως επιστασθαι ανθρωπων αλλων προστατευειν οπως εξουσι παντα τα επιτηδεια εκπλεω και οπως εσονται παντες οιους δει, τουτο θαυμαστον δηπου ημιν τοτε εφαινετο ειναι. ναι μα δι', εφη, ω πατερ, μεμνημαι και τουτο σου λεγοντος: συνεδοκει ουν και εμοι υπερμεγεθες ειναι εργον το καλως αρχειν: και νυν γ', εφη, ταυτα μοι δοκει ταυτα, οταν προς αυτο το αρχειν σκοπων λογιζωμαι. οταν μεντοι γε προς αλλους ανθρωπους ιδων κατανοησω οιοι οντες διαγιγνονται αρχοντες και οιοι οντες ανταγωνισται ημιν εσονται, πανυ μοι δοκει αισχρον ειναι το τοιουτους υποπτηξαι και μη θελειν ιεναι αυτοις ανταγωνιουμενους: ους, εφη, εγω αισθανομαι αρξαμενος απο των ημετερων φιλων τουτων ηγουμενους δειν τον αρχοντα των αρχομενων διαφερειν τωι και πολυτελεστερον δειπνειν και πλεον εχειν ενδον χρυσιον και πλειονα χρονον καθευδειν και παντα απονωτερον των αρχομενων διαγειν. εγω δε οιμαι, εφη, τον αρχοντα ου τωι ραιδιουργειν χρηναι διαφερειν των αρχομενων, αλλα τωι προνοειν και φιλοπονειν. αλλα τοι, εφη, ω παι, ενια εστιν α ου προς ανθρωπους αγωνιστεον, αλλα προς αυτα τα πραγματα, ων ου ραιδιον ευπορως περιγενεσθαι. αυτικα δηπου οισθα οτι ει μη εξει τα επιτηδεια η στρατια, καταλελυσεται σου η αρχη. ουκουν ταυτα μεν, εφη, ω πατερ, κυαξαρης φησι παρεξειν τοις εντευθεν ιουσι πασιν οποσοι αν ωσι. τουτοις δη συ, εφη, ω παι, πιστευων ερχηι, τοις παρα κυαξαρου χρημασιν; εγωγ', εφη ο κυρος. τι δε, εφη, οισθα οποσα αυτωι εστι; μα τον δι', εφη ο κυρος, ου μεν δη. ομως δε τουτοις πιστευεις τοις αδηλοις; οτι δε πολλων μεν σοι δεησει, πολλα δε και αλλα νυν αναγκη δαπαναν εκεινον, ου γιγνωσκεις; γιγνωσκω, εφη ο κυρος. ην ουν, εφη, επιλιπηι αυτον η δαπανη η και εκων ψευσηται, πως σοι εξει τα της στρατιας; δηλον οτι ου καλως. αταρ, εφη, ω πατερ, συ ει ενοραις τινα πορον και απ' εμου αν προσγενομενον, εως ετι εν φιλιαι εσμεν, λεγε. ερωταις, εφη, ω παι, που αν απο σου πορος προσγενοιτο; απο τινος δε μαλλον εικος εστι πορον γενεσθαι η απο του δυναμιν εχοντος; συ δε πεζην μεν δυναμιν ενθενδε εχων ερχηι ανθ' ης οιδ' οτι πολλαπλασιαν αλλην ουκ αν δεξαιο, ιππικον δε σοι, οπερ κρατιστον, το μηδων συμμαχον εσται. ποιον ουν εθνος των περιξ ου δοκει σοι και χαριζεσθαι βουλομενον υμιν υπηρετησειν και φοβουμενον μη τι παθηι; α χρη σε κοινηι συν κυαξαρηι σκοπεισθαι μηποτε επιλιπηι τι υμας ων δει υπαρχειν, και εθους δε ενεκα μηχανασθαι προσοδου πορον. τοδε δε παντων μαλιστα μοι μεμνησο μηδεποτε αναμενειν το ποριζεσθαι τα επιτηδεια εστ' αν η χρεια σε αναγκασηι: αλλ' οταν μαλιστα ευπορηις, τοτε προ της απο ριας μηχανω. και γαρ τευξηι μαλλον παρ' ων αν δεηι μη απορος δοκων ειναι, και ετι αναιτιος εσηι παρα τοις σαυτου στρατιωταις: εκ τουτου δε μαλλον και υπ' αλλων αιδους τευξηι, και ην τινας βουληι η ευ ποιησαι τηι δυναμει η κακως, μαλλον εως αν εχωσι τα δεοντα οι στρατιωται υπηρετησουσι σοι, και πειστικωτερους, σαφ' ισθι, λογους δυνησηι τοτε λεγειν οτανπερ και ενδεικνυσθαι μαλιστα δυνηι και ευ ποιειν ικανος ων και κακως. αλλ', εφη, ω πατερ, αλλως τε μοι καλως δοκεις ταυτα λεγειν παντα, και οτι ων μεν νυν λεγονται ληψεσθαι οι στρατιωται, ουδεις αυτων εμοι τουτων χαριν εισεται: ισασι γαρ εφ' οις αυτους κυαξαρης επαγεται συμμαχους: ο τι δ' αν προς τοις ειρημενοις λαμβανηι τις, ταυτα και τιμην νομιουσι και χαριν τουτων εικος ειδεναι τωι διδοντι. το δ' εχοντα δυναμιν ηι εστι μεν φιλους ευ ποιουντα αντωφελεισθαι, εστι δε εχθρους [εχοντα] πειρασθαι τεισασθαι, επειτ' αμελειν του ποριζεσθαι, οιει τι, εφη, ηττον τι τουτο ειναι αισχρον η ει τις εχων μεν αγρους, εχων δε εργατας οις αν εργαζοιτο, επειτ' εωιη την αργουσαν ανωφελητον ειναι; ως γ' εμου, εφη, μηδεποτε αμελησοντος του τα επιτηδεια τοις στρατιωταις συμμη χανασθαι μητ' εν φιλιαι μητ' εν πολεμιαι ουτως εχε την γνωμην. τι γαρ, εφη, ω παι, των αλλων, ων εδοκει ποθ' ημιν αναγκαιον ειναι μη παραμελειν, η μεμνησαι; ου γαρ, εφη, μεμνημαι οτε εγω μεν προς σε ηλθον επ' αργυριον, οπως αποδοιην τωι φασκοντι στρατηγειν με πεπαιδευκεναι, συ δε αμα διδους μοι επηρωτας ωδε πως: αρα γε, ειπας, ω παι, εν τοις στρατηγικοις και οικονομιας τι σοι επεμνησθη ο ανηρ ωι τον μισθον φερεις; ουδεν μεντοι ηττον οι στρατιωται των επιτηδειων δεονται η οι εν οικωι οικεται. επει δ' εγω σοι λεγων ταληθη ειπον οτι ουδ' οτιουν περι τουτου επεμνησθη, επηρου με παλιν ει τι μοι υγιειας περι η ρωμης ελεξεν, ως δεησον τουτων ωσπερ και της στρατηγιας τον στρατηγον επιμελεισθαι. ως δε και ταυτ' απεφησα, επηρου με αυ παλιν ει τινας τεχνας εδιδαξεν, αι των πολεμικων εργων κρατισται αν συμμαχοι γενοιντο. αποφησαντος δε μου και τουτο ανεκρινας αυ συ και τοδε ει τι μ' επαιδευσεν ως αν δυναιμην στρατιαι προθυμιαν εμβαλειν, λεγων οτι το παν διαφερει εν παντι εργωι προθυμια αθυμιας. επει δε και τουτο ανενευον, ηλεγχες αυ συ ει τινα λογον ποιησαιτο διδασκων περι του πειθεσθαι την στρατιαν, ως αν τις μαλιστα μηχανωιτο. επει δε και τουτο πανταπασιν αρρητον εφαινετο, τελος δη μ' επηρου ο τι ποτε διδασκων στρατη γιαν φαιη με διδασκειν. καγω δη ενταυθα αποκρινομαι οτι τα τακτικα. και συ γελασας διηλθες μοι παρατιθεις εκαστον τι ειη οφελος στρατιαι τακτικων ανευ των επιτηδειων, τι δ' ανευ του υγιαινειν, τι δ' ανευ του επιστασθαι τας ηυρημενας εις πολεμον τεχνας, .. τι δ' ανευ του πειθεσθαι. ως δε μοι καταφανες εποιησας οτι μικρον τι μερος ειη στρατηγιας τα τακτικα, επερομενου μου ει τι τουτων συ με διδαξαι ικανος ειης, απιοντα με εκελευσας τοις στρατηγικοις νομιζομενοις ανδρασι διαλεγεσθαι και πυθεσθαι πηι εκαστα τουτων γιγνεται. εκ τουτου δ' εγω συνην τουτοις, ους μαλιστα φρονιμους περι τουτων ηκουον ειναι. και περι μεν τροφης επεισθην ικανον ειναι υπαρχον ο τι κυαξαρης εμελλε παρεξειν ημιν, περι δε υγιειας, ακουων και ορων οτι και πολεις αι χρηιζουσαι υγιαινειν ιατρους αιρουνται και οι στρατηγοι των στρατιωτων ενεκεν ιατρους εξαγουσιν, ουτω και εγω επει εν τωι τελει τουτωι εγενομην, ευθυς τουτου επεμεληθην, και οιμαι, εφη, ω πατερ, πανυ ικανους την ιατρικην τεχνην εξειν μετ' εμαυτου ανδρας. προς ταυτα δη ο πατηρ ειπεν: αλλ', ω παι, εφη, ουτοι μεν ους λεγεις, ωσπερ ιματιων ραγεντων εισι τινες ακεσται, ουτω και οι ιατροι, οταν τινες νοσησωσι, τοτε ιωνται τουτους: σοι δε τουτου μεγαλοπρεπεστερα εσται η της υγιειας επιμελεια: το γαρ αρχην μη καμνειν το στρατευμα, τουτου σοι δει μελειν. και τινα δη εγω, εφη, ω πατερ, οδον ιων τουτο πραττειν ικανος εσομαι; ην μεν δηπου χρονον τινα μελληις εν τωι αυτωι μενειν, υγιεινου πρωτον δει στρατοπεδου μη αμελησαι: τουτου δε ουκ αν αμαρτοις, ανπερ μελησηι σοι. και γαρ λεγοντες ουδεν παυονται ανθρωποι περι τε των νοσηρων χωριων και περι των υγιεινων: μαρτυρες δε σαφεις εκατεροις αυτων παριστανται τα τε σωματα και τα χρωματα. επειτα δε ου τα χωρια μονον αρκεσει σκεψασθαι, αλλα μνησθητι συ πως πειραι σαυτου επιμελεισθαι οπως υγιαινηις. και ο κυρος ειπε: πρωτον μεν νη δια πειρωμαι μηδεποτε υπερπιμπλασθαι: δυσφορον γαρ: επειτα δε εκπονω τα εισιοντα: ουτω γαρ μοι δοκει η τε υγιεια μαλλον παραμενειν και ισχυς προσγενεσθαι. ουτω τοινυν, εφη, ω παι, και των αλλων δει επιμελεισθαι. η και σχολη, εφη, ω πατερ, εσται, σωμασκειν τοις στρατιωταις; ου μα δι', εφη ο πατηρ, ου μονον γε, αλλα και αναγκη. δει γαρ δηπου στρατιαν, ει μελλει πραξειν τα δεοντα, μηδεποτε παυεσθαι η τοις πολεμιοις κακα πορσυνουσαν η εαυτηι αγαθα: ως χαλεπον μεν και ενα ανθρωπον αργον τρεφεσθαι, πολυ δ' ετι χαλεπωτερον, ω παι, οικον ολον, παντων δε χαλεπωτατον στρατιαν αργον τρεφειν. πλειστα τε γαρ τα εσθιοντα εν στρατιαι και απ' ελαχιστων ορμωμενα και οις αν λαβηι δαψιλεστατα χρωμενα, ωστε ουποτε αργειν δεησει στρατιαν. λεγεις συ, εφη, ω πατερ, ως εμοι δοκει, ωσπερ ουδε γεωργου αργου ουδεν οφελος, ουτως ουδε στρατηγου αργουντος ουδεν οφελος ειναι. τον δε γε εργατην στρατηγον εγω, εφη, αναδεχομαι, ην μη τις θεος βλαπτηι, αμα και τα επιτηδεια μαλιστα εχοντας τους στρατιωτας αποδειξειν και τα σωματα αριστα εχοντας παρασκευασειν. αλλα μεντοι, εφη, το γε μελετασθαι εκαστα των πολεμικων εργων, αγωνας αν τις μοι δοκει, εφη, ω πατερ, προειπων εκαστοις και αθλα προτιθεις μαλιστ' αν ποιειν ευ ασκεισθαι εκαστα, ωστε οποτε δεοιτο εχειν αν παρεσκευασμενοις χρησθαι. καλλιστα λεγεις, εφη, ω παι: τουτο γαρ ποιησας, σαφ' ισθι, ωσπερ χορους τας ταξεις αει τα προσηκοντα μελετωσας θεασηι. αλλα μην, ο κυρος εφη, εις γε το προθυμιαν εμβαλειν στρατιωταις ουδεν μοι δοκει ικανωτερον ειναι η το δυνασθαι ελπιδας εμποιειν ανθρωποις. αλλ', εφη, ω παι, τουτο γε τοιουτον εστιν οιονπερ ει τις κυνας εν θηραι ανακαλοιτο αει τηι κλησει ηιπερ οταν το θηριον οραι. το μεν γαρ πρωτον προθυμως ευ οιδ' οτι εχει υπακουουσας: ην δε πολλακις ψευδηται αυτας, τελευτωσαι ουδ' οποταν αληθως ορων καληι πειθονται αυτωι. ουτω και το περι των ελπιδων εχει: ην πολλακις προσδοκιας αγαθων εμβαλων ψευδηται τις, ουδ' οποταν αληθεις ελπιδας λεγηι ο τοιουτος πειθειν δυναται. αλλα του μεν αυτον λεγειν α μη σαφως ειδειη ειργεσθαι δει, ω παι, αλλοι δ' ενετοι λεγοντες ταυτ' αν διαπραττοιεν: την δ' αυτου παρακελευσιν εις τους μεγιστους κινδυνους δει ως μαλιστα εν πιστει διασωιζειν. αλλα ναι μα τον δι', εφη ο κυρος, ω πατερ, καλως μοι δοκεις λεγειν, και εμοι ουτως ηδιον. το γε μην πειθομενους παρεχεσθαι τους στρατιωτας, ουκ απειρως μοι δοκω αυτου εχειν, ω πατερ: συ τε γαρ με ευθυς τουτο εκ παιδιου επαιδευες, σαυτωι πειθεσθαι αναγκαζων: επειτα τοις διδασκαλοις παρεδωκας, και εκεινοι αυ το αυτο τουτο επραττον: επει δ' εν τοις εφηβοις ημεν, ο αρχων του αυτου τουτου ισχυρως επεμελειτο: και οι νομοι δε μοι δοκουσιν οι πολλοι ταυτα δυο μαλιστα διδασκειν, αρχειν τε και αρχεσθαι. και τοινυν κατανοων περι τουτων εν πασιν οραν μοι δοκω το προτρεπον πειθεσθαι μαλιστα ον το τον πειθομενον επαινειν τε και τιμαν, τον δε απειθουντα ατιμαζειν τε και κολαζειν. και επι μεν γε το αναγκηι επεσθαι αυτη, ω παι, η οδος εστιν: επι δε το κρειττον τουτου πολυ, το εκοντας πειθεσθαι, αλλη εστι συντομωτερα. ον γαρ αν ηγησωνται περι του συμφεροντος εαυτοις φρονιμωτερον εαυτων ειναι, τουτωι οι ανθρωποι υπερηδεως πειθονται. γνοιης δ' αν οτι τουθ' ουτως εχει εν αλλοις τε πολλοις και δη και εν τοις καμνουσιν, ως προθυμως τους επιταξοντας ο τι χρη ποιειν καλουσι: και εν θαλαττηι δε ως προθυμως τοις κυβερνηταις οι συμπλεοντες πειθονται: και ους γ' αν νομισωσι τινες βελτιον αυτων οδους ειδεναι, ως ισχυρως τουτων ουδ' απολειπεσθαι θελουσιν. οταν δε οιωνται πειθομενοι κακον τι ληψεσθαι, ουτε ζημιαις πανυ τι θελουσιν εικειν ουτε δωροις επαιρεσθαι. ουδε γαρ δωρα επι τωι αυτου κακωι εκων ουδεις λαμβανει. λεγεις συ, ω πατερ, εις το πειθομενους εχειν ουδεν ειναι ανυσιμωτερον του φρονιμωτερον δοκειν ειναι των αρχομενων. λεγω γαρ ουν, εφη. και πως δη τις αν, ω πατερ, τοιαυτην δοξαν ταχιστα περι αυτου παρασχεσθαι δυναιτο; ουκ εστιν εφη, ω παι, συντομωτερα οδος <επι το,> περι ων βουλει, δοκειν φρονιμος ειναι η το γενεσθαι περι τουτων φρονιμον. καθ' εν δ' εκαστον σκοπων γνωσηι οτι εγω αληθη λεγω. ην γαρ βουληι μη ων αγαθος γεωργος δοκειν ειναι αγαθος, η ιππευς η ιατρος η αυλητης η αλλ' οτιουν, εννοει ποσα σε δεοι αν μηχανασθαι του δοκειν ενεκα. και ει δη πεισαις επαινειν τε σε πολλους, οπως δοξαν λαβοις, και κατασκευας καλας εφ' εκαστωι αυτων κτησαιο, αρτι τε εξηπατηκως ειης αν και ολιγωι υστερον, οπου πειραν δοιης, εξεληλεγμενος αν προσετι και αλαζων φαινοιο. φρονιμος δε περι του συνοισειν μελλοντος πως αν τις τωι οντι γενοιτο; δηλον, εφη, ω παι, οτι οσα μεν εστι μαθοντα ειδεναι, μαθων αν, ωσπερ τα τακτικα εμαθες: οσα δε ανθρωποις ουτε μαθητα ουτε προορατα ανθρωπινηι προνοιαι, δια μαντικης αν παρα θεων πυνθανομενος φρονιμωτερος αλλων ειης: ο τι δε γνοιης βελτιον ον πραχθηναι, επιμελομενος αν τουτου ως αν πραχθειη. και γαρ το επιμελεισθαι ου αν δεηι φρονιμωτερου ανδρος η το αμελειν. αλλα μεντοι επι το φιλεισθαι υπο των αρχομενων, οπερ εμοιγε εν τοις μεγιστοις δοκει ειναι, δηλον οτι η αυτη οδος ηπερ ει τις υπο των φιλων στεργεσθαι επιθυμοιη: ευ γαρ οιμαι δειν ποιουντα φανερον ειναι. αλλα τουτο μεν, εφη, ω παι, χαλεπον το αει δυνασθαι ευ ποιειν ους αν τις εθεληι: το δε συνηδομενον τε φαινεσθαι, ην τι αγαθον αυτοις συμβαινηι, και συναχθομενον, ην τι κακον, και συνεπικουρειν προθυμουμενον ταις αποριαις αυτων, και φοβουμενον μη τι σφαλωσι, και προνοειν πειρωμενον ως μη σφαλλωνται, ταυτα πως δει μαλλον συμπαρομαρτειν. και επι των πραξεων δε, ην μεν εν θερει ωσι, τον αρχοντα δει του ηλιου πλεονεκτουντα φανερον ειναι: ην δε εν χειμωνι, του ψυχους: ην δε δια μοχθων, των πονων: παντα γαρ ταυτα εις το φιλεισθαι υπο των αρχομενων συλλαμβανει. λεγεις συ, εφη, ω πατερ, ως και καρτερωτερον δει προς παντα τον αρχοντα των αρχομενων ειναι. λεγω γαρ ουν, εφη. θαρρει μεντοι τουτο, ω παι: ευ γαρ ισθι οτι των ομοιων σωματων οι αυτοι πονοι ουχ ομοιως απτονται αρχοντος τε ανδρος και ιδιωτου, αλλ' επικουφιζει τι η τιμη τους πονους τωι αρχοντι και αυτο το ειδεναι οτι ου λανθανει ο τι αν ποιηι. οποτε δε, ω πατερ, σοι ηδη εχοιεν μεν τα επιτηδεια οι στρατιωται, υγιαινοιεν δε, πονειν δε δυναιντο, τας δε πολεμικας τεχνας ησκηκοτες ειεν, φιλοτιμως δ' εχοιεν προς το αγαθοι φαινεσθαι, το δε πειθεσθαι αυτοις ηδιον ειη του απειθειν, ουκ αν τηνικαυτα σωφρονειν αν τις σοι δοκοιη διαγωνιζεσθαι βουλομενος προς τους πολεμιους ως ταχιστα; ναι μα δι', εφη, ει μελλοι γε πλεον εξειν: ει δε μη, εγωγ' αν οσωι οιοιμην και αυτος βελτιων ειναι και τους επομενους βελτιονας εχειν, τοσωι αν μαλλον φυλαττοιμην, ωσπερ και ταλλα α αν οιωμεθα πλειστου ημιν αξια ειναι, ταυτα πειρωμεθα ως εν εχυρωτατωι ποιεισθαι. πλεον δ' εχειν, ω πατερ, πολεμιων πως αν τις δυναιτο μαλιστα; ου μα δι', εφη, ουκετι τουτο φαυλον, ω παι, ουδ' απλουν εργον ερωταις: αλλ' ευ ισθι οτι δει τον μελλοντα τουτο ποιησειν και επιβουλον ειναι και κρυψινουν και δολερον και απατεωνα και κλεπτην και αρπαγα και εν παντι πλεονεκτην των πολεμιων. και ο κυρος επιγελασας ειπεν: ω ηρακλεις, οιον συ λεγεις, ω πατερ, δειν ανδρα με γενεσθαι. οιος αν <ων>, εφη, ω παι, δικαιοτατος τε και νομιμωτατος ανηρ ειης. πως μην, εφη, παιδας οντας ημας και εφηβους ταναντια τουτων εδιδασκετε; ναι μα δι', εφη, και νυν προς τους φιλους τε και πολιτας: οπως δε γε τους πολεμιους δυναισθε κακως ποιειν ουκ οισθα μανθανοντας υμας πολλας κακουργιας; ου δητα, εφη, εγωγε, ω πατερ. τινος μην ενεκα, εφη, εμανθανετε τοξευειν; τινος δ' ενεκα ακοντιζειν; τινος δ' ενεκα δολουν υς αγριους και πλεγμασι και ορυγμασι; τι δ' ελαφους ποδαγραις και αρπεδοναις; τι δε λεουσι και αρκτοις και παρδαλεσιν ουκ εις το ισον καθισταμενοι εμαχεσθε, αλλα μετα πλεονεξιας τινος αιει επειρασθε αγωνιζεσθαι προς αυτα; η ου παντα γιγνωσκεις ταυτα οτι κακουργιαι τε εισι και απαται και δολωσεις και πλεονεξιαι; ναι μα δι', εφη, θηριων γε: ανθρωπων δε ει και δοξαιμι βουλεσθαι εξαπατησαι τινα, πολλας πληγας οιδα λαμβανων. ουδε γαρ τοξευειν, οιμαι, ουδ' ακοντιζειν ανθρωπον επετρεπομεν υμιν, αλλ' επι σκοπον βαλλειν εδιδασκομεν, ινα γε νυν μεν μη κακουργοιητε τους φιλους, ει δε ποτε πολεμος γενοιτο, δυναισθε και ανθρωπων στοχαζεσθαι: και εξαπαταν δε και πλεονεκτειν ουκ εν ανθρωποις επαιδευομεν υμας, αλλ' εν θηριοις, ινα μηδ' εν τουτοις τους φιλους βλαπτοιτε, ει δε ποτε πολεμος γενοιτο, μηδε τουτων αγυμναστοι ειητε. ουκουν, εφη, ω πατερ, ειπερ χρησιμα εστιν αμφοτερα επιστασθαι, ευ τε ποιειν και κακως ανθρωπους, και διδασκειν αμφοτερα ταυτα εδει εν ανθρωποις. αλλα λεγεται, εφη, ω παι, επι των ημετερων προγονων γενεσθαι ποτε ανηρ διδασκαλος των παιδων, ος εδιδασκεν αρα τους παιδας την δικαιοσυνην, ωσπερ συ κελευεις, μη ψευδεσθαι και ψευδεσθαι, και μη εξαπαταν και εξαπαταν, και μη διαβαλλειν και διαβαλλειν, και μη πλεονεκτειν και πλεονεκτειν. διωριζε δε τουτων α τε προς τους φιλους ποιητεον και α προς εχθρους. και ετι γε ταυτα εδιδασκεν ως και τους φιλους δικαιον ειη εξαπαταν επι γε αγαθωι, και κλεπτειν τα των φιλων επι αγαθωι. ταυτα δε διδασκοντα αναγκη και γυμναζειν ην προς αλληλους τους παιδας ταυτα ποιειν, ωσπερ και εν παληι φασι τους ελληνας διδασκειν εξαπαταν, και γυμναζειν δε τους παιδας προς αλληλους τουτο δυνασθαι ποιειν. γενομενοι ουν τινες ουτως ευφυεις και προς το ευ εξαπαταν και προς το ευ πλεονεκτειν, ισως δε και προς το φιλοκερδειν ουκ αφυεις οντες, ουκ απειχοντο ουδ' απο των φιλων το μη ου πλεονεκτειν αυτων πειρασθαι. εγενετο ουν εκ τουτων ρητρα, ηι και νυν χρωμεθα ετι, απλως διδασκειν τους παιδας ωσπερ τους οικετας προς ημας αυτους διδασκομεν αληθευειν και μη εξαπαταν και μη πλεονεκτειν: ει δε παρα ταυτα ποιοιεν, κολαζειν, οπως συν τοιουτωι εθει [εθισθεντες] πραιοτεροι πολιται γενοιντο. επει δε εχοιεν την ηλικιαν ην συ νυν εχεις, ηδη και τα προς τους πολεμιους νομιμα εδοκει ασφαλες ειναι διδασκειν. ου γαρ αν ετι εξενεχθηναι δοκειτε προς το αγριοι πολιται γενεσθαι εν τωι αιδεισθαι αλληλους συντεθραμμενοι: ωσπερ γε και περι αφροδισιων ου διελεγομεθα προς τους αγαν νεους, ινα μη προς την ισχυραν επιθυμιαν αυτοις ραιδιουργιας προσγενομενης αμετρως αυτηι χρωιντο οι νεοι. νη δι', εφη: ως τοινυν οψιμαθη οντα εμε τουτων των πλεονεξιων, ω πατερ, μη φειδου ει τι εχεις διδασκειν οπως πλεονεκτησω εγω των πολεμιων. μηχανω τοινυν, εφη, οπως ες την δυναμιν τεταγμενοις τε τοις σαυτου ατακτους λαμβανηις τους πολεμιους και ωπλισμενοις αοπλους και εγρηγοροσι καθευδοντας, και φανερους σοι οντας αφανης αυτος ων εκεινοις και εν δυσχωριαι αυτους γιγνομενους εν ερυμνωι αυτος ων υποδεξηι. και πως αν, εφη, τις τοιαυτα, ω πατερ, αμαρτανοντας δυναιτ' αν τους πολεμιους λαμβανειν; οτι, εφη, ω παι, πολλα μεν τουτων αναγκη εστι και υμας και τους πολεμιους παρασχειν: σιτοποιεισθαι τε γαρ αναγκη αμφοτερους, κοιμασθαι τε αναγκη αμφοτερους και εωθεν επι τα αναγκαια σχεδον αμα παντας ιεσθαι, και ταις οδοις οποιαι αν ωσι τοιαυταις αναγκη χρησθαι. α χρη σε παντα κατανοουντα, εν ωι μεν αν υμας γιγνωσκηις ασθενεστατους γιγνομενους, εν τουτωι μαλιστα φυλαττεσθαι: εν ωι δ' αν τους πολεμιους αισθανηι ευχειρωτοτατους γιγνομενους, εν τουτωι μαλιστα επιτιθεσθαι. ποτερον δ', εφη ο κυρος, εν τουτοις μονον εστι πλεονεκτειν η και εν αλλοις τισι; και πολυ γε μαλλον, εφη, ω παι: εν τουτοις μεν γαρ ως επι το πολυ παντες ισχυρας φυλακας ποιουνται ειδοτες οτι δεονται. οι δ' εξαπατωντες τους πολεμιους δυνανται και θαρρησαι ποιησαντες αφυλακτους λαμβανειν και διωξαι παραδοντες εαυτους ατακτους ποιησαι και εις δυσχωριαν φυγηι υπαγαγοντες ενταυθα επιτιθεσθαι. δει δη, εφη, φιλομαθη σε τουτων απαντων οντα ουχ οις αν μαθηις τουτοις μονοις χρησθαι, αλλα και αυτον ποιητην ειναι των προς τους πολεμιους μηχανηματων, ωσπερ και οι μουσικοι ουχ οις αν μαθωσι τουτοις μονον χρωνται, αλλα και αλλα νεα πειρωνται ποιειν. και σφοδρα μεν και εν τοις μουσικοις τα νεα και ανθηρα ευδοκιμει, πολυ δε και εν τοις πολεμικοις μαλλον τα καινα μηχανηματα ευδοκιμει: ταυτα γαρ μαλλον και εξαπαταν δυναται τους υπεναντιους. ει δε συ γε, εφη, ω παι, μηδεν αλλο η μετενεγκοις επ' ανθρωπους τας μηχανας ας και πανυ επι τοις μικροις θηριοις εμηχανω, ουκ οιει αν, εφη, προσω πανυ ελασαι της προς τους πολεμιους πλεονεξιας; συ γαρ επι μεν τας ορνιθας εν τωι ισχυροτατωι χειμωνι ανισταμενος επορευου νυκτος, και πριν κινεισθαι τας ορνιθας επεποιηντο σοι αι παγαι αυταις και το κεκινημενον χωριον εξεικαστο τωι ακινητωι: ορνιθες δ' επεπαιδευντο σοι ωστε σοι μεν τα συμφεροντα υπηρετειν, τας δε ομοφυλους ορνιθας εξαπαταν: αυτος δε ενηδρευες, ωστε οραν μεν αυτας, μη ορασθαι δε υπ' αυτων: ησκηκεις δε φθανων ελκειν η τα πτηνα φευγειν. προς δ' αυ τον λαγω, οτι μεν εν σκοτει νεμεται, την δ' ημεραν αποδιδρασκει, κυνας ετρεφες αι τηι οσμηι αυτον ανηυρισκον. οτι δε ταχυ εφευγεν, επει ευρεθειη, αλλας κυνας ειχες επιτετηδευμενας προς το κατα ποδας αιρειν. ει δε και ταυτας αποφυγοι, τους πορους αυτων εκμανθανων και προς οια χωρια φευγοντες αφικνουνται οι λαγωι, εν τουτοις δικτυα δυσορατα ενεπεταννυες αν, και τωι σφοδρα φευγειν αυτος εαυτον εμπεσων συνεδει. του δε μηδ' εντευθεν διαφευγειν σκοπους του γιγνομενου καθιστης, οι εγγυθεν ταχυ εμελλον επιγενησεσθαι: και αυτος μεν συ οπισθεν κραυγηι ουδεν υστεριζουσηι του λαγω βοων εξεπληττες αυτον ωστε αφρονα αλισκεσθαι, τους δ' εμπροσθεν σιγαν διδαξας ενεδρευοντας λανθανειν εποιεις. ωσπερ ουν προειπον, ει τοιαυτα εθελησαις και επι τοις ανθρωποις μηχανασθαι, ουκ οιδ' εγωγε ει τινος λειποιο αν των πολεμιων. ην δε ποτε αρα αναγκη γενηται και εν τωι ισοπεδωι και εκ του εμφανους και ωπλισμενους αμφοτερους μαχην συναπτειν, εν τωι τοιουτωι δη, ω παι, αι εκ πολλου παρεσκευασμεναι πλεονεξιαι μεγα δυνανται. ταυτας δε εγω λεγω ειναι, ην των στρατιωτων ευ μεν τα σωματα ησκημενα ηι, ευ δε αι ψυχαι τεθηγμεναι, ευ δε αι πολεμικαι τεχναι μεμελετημεναι ωσιν. ευ δε χρη και τουτο ειδεναι οτι οποσους αν αξιοις σοι πειθεσθαι, και εκεινοι παντες αξιωσουσι σε προ εαυτων βουλευεσθαι. μηδεποτ' ουν αφροντιστως εχε, αλλα της μεν νυκτος προσκοπει τι σοι ποιησουσιν οι αρχομενοι, επειδαν ημερα γενηται, της δ' ημερας οπως τα εις νυκτα καλλιστα εξει. οπως δε χρη ταττειν εις μαχην στρατιαν η οπως αγειν ημερας η νυκτος η στενας η πλατειας οδους η ορεινας η πεδινας, η οπως στρατοπεδευεσθαι, η οπως φυλακας νυκτερινας και ημερινας καθισταναι, η οπως προσαγειν προς πολεμιους η απαγειν απο πολεμιων, η οπως παρα πολιν πολεμιαν αγειν η οπως προς τειχος αγειν η απαγειν, η οπως ναπη η ποταμους διαβαινειν, η οπως ιππικον φυλαττεσθαι η οπως ακοντιστας η τοξοτας, και ει γε δη σοι κατα κερας αγοντι οι πολεμιοι επιφανειεν, πως χρη αντικαθισταναι, και ει σοι επι φαλαγγος αγοντι αλλοθεν ποθεν οι πολεμιοι φαινοιντο η κατα προσωπον, οπως χρη αντιπαραγειν, η οπως τα των πολεμιων αν τις μαλιστα αισθανοιτο, η οπως τα σα οι πολεμιοι ηκιστα ειδειεν, ταυτα δε παντα τι αν εγω λεγοιμι σοι; οσα τε γαρ εγωγε ηιδειν, πολλακις ακηκοας, αλλος τε οστις εδοκει τι τουτων επιστασθαι, ουδενος αυτων ημεληκας ουδ' αδαης γεγενησαι. δει ουν προς τα συμβαινοντα, οιμαι, τουτοις χρησθαι οποιον αν συμφερειν σοι τουτων δοκηι. μαθε δε μου και ταδε, εφη, ω παι, τα μεγιστα: παρα γαρ ιερα και οιωνους μητε σαυτωι μηδεποτε μητε στρατιαι κινδυνευσηις, κατανοων ως ανθρωποι μεν αιρουνται πραξεις εικαζοντες, ειδοτες δε ουδεν απο ποιας εσται αυτοις τα αγαθα. γνοιης δ' αν εξ αυτων των γιγνομενων: πολλοι μεν γαρ ηδη πολεις επεισαν και ταυτα οι δοκουντες σοφωτατοι ειναι πολεμον αρασθαι προς τουτους υφ' ων οι πεισθεντες επιθεσθαι απωλοντο, πολλοι δε πολλους ηυξησαν και ιδιωτας και πολεις υφ' ων αυξηθεντων τα μεγιστα κακα επαθον, πολλοι δε οις εξην φιλοις χρησθαι και ευ ποιειν και ευ πασχειν, τουτοις δουλοις μαλλον βουληθεντες η φιλοις χρησθαι, υπ' αυτων τουτων δικην εδοσαν: πολλοις δ' ουκ ηρκεσεν αυτοις το μερος εχουσι ζην ηδεως, επιθυμησαντες δε παντων κυριοι ειναι, δια ταυτα και ων ειχον απετυχον: πολλοι δε τον πολυευκτον πλουτον κατακτησαμενοι, δια τουτον απωλοντο. ουτως η ανθρωπινη σοφια ουδεν μαλλον οιδε το αριστον αιρεισθαι η ει κληρουμενος ο τι λαχοι τουτο τις πραττοι. θεοι δε, ω παι, αιει οντες παντα ισασι τα τε γεγενημενα και τα οντα και ο τι εξ εκαστου αυτων αποβησεται, και των συμβουλευομενων ανθρωπων οις αν ιλεωι ωσι, προσημαινουσιν α τε χρη ποιειν και α ου χρη. ει δε μη πασιν εθελουσι συμβουλευειν, ουδεν θαυμαστον: ου γαρ αναγκη αυτοις εστιν ων αν μη θελωσιν επιμελεισθαι. {κυρου παιδειασ β} τοιαυτα μεν δη αφικοντο διαλεγομενοι μεχρι των οριων της περσιδος: επει δ' αυτοις αετος δεξιος φανεις προηγειτο, προσευξαμενοι θεοις και ηρωσι τοις περσιδα γην κατεχουσιν ιλεως και ευμενεις πεμπειν σφας, ουτω διεβαινον τα ορια. επειδη δε διεβησαν, προσηυχοντο αυθις θεοις τοις μηδιαν γην κατεχουσιν ιλεως και ευμενεις δεχεσθαι αυτους. ταυτα δε ποιησαντες, ασπασαμενοι αλληλους ωσπερ εικος, ο μεν πατηρ παλιν εις περσας απηιει, κυρος δε εις μηδους προς κυαξαρην επορευετο. επει δε αφικετο ο κυρος εις μηδους προς τον κυαξαρην, πρωτον μεν ωσπερ εικος ησπασαντο αλληλους, επειτα δε ηρετο τον κυρον ο κυαξαρης ποσον τι αγοι το στρατευμα. ο δε εφη: τρισμυριους μεν γε οιοι και προσθεν εφοιτων προς υμας μισθοφοροι: αλλοι δε και των ουδεπωποτε εξελθοντων προσερχονται των ομοτιμων. ποσοι τινες; εφη ο κυαξαρης. ουκ αν ο αριθμος σε, εφη ο κυρος, ακουσαντα ευφρανειεν: αλλ' εκεινο εννοησον οτι ολιγοι οντες ουτοι οι ομοτιμοι καλουμενοι πολλων οντων των αλλων περσων ραιδιως αρχουσιν. αταρ, εφη, δεει τι αυτων η ματην εφοβηθης, οι δε πολεμιοι ουκ ερχονται; ναι μα δι', εφη, και πολλοι γε. πως τουτο σαφες; οτι, εφη, πολλοι ηκοντες αυτοθεν αλλος αλλον τροπον παντες ταυτο λεγουσιν. αγωνιστεον μεν αρα ημιν προς τους ανδρας. αναγκη γαρ, εφη. τι ουν, εφη ο κυρος, ου και την δυναμιν ελεξας μοι, ει οισθα, ποση τις η προσιουσα, και παλιν την ημετεραν, οπως ειδοτες αμφοτερας προς ταυτα βουλευωμεθα οπως αν αριστα αγωνιζοιμεθα; ακουε δη, εφη ο κυαξαρης. κροισος μεν ο λυδος αγειν λεγεται μυριους μεν ιππεας, πελταστας δε και τοξοτας πλειους η τετρακισμυριους. αρτακαμαν δε τον της μεγαλης φρυγιας αρχοντα λεγουσιν ιππεας μεν εις οκτακισχιλιους αγειν, λογχοφορους δε συν πελτασταις ου μειους τετρακισμυριων, αριβαιον δε τον των καππαδοκων βασιλεα ιππεας μεν εξακισχιλιους, τοξοτας δε και πελταστας ου μειους τρισμυριων, τον αραβιον δε αραγδον ιππεας τε εις μυριους και αρματα εις εκατον και σφενδονητων παμπολυ τι χρημα. τους μεντοι ελληνας τους εν τηι ασιαι οικουντας ουδεν πω σαφες λεγεται ει επονται. τους δε απο φρυγιας της προς ελλησποντωι συμβαλειν φασι γαβαιδον εχοντα εις καΰστρου πεδιον εξακισχιλιους μεν ιππεας, πελταστας δε εις μυριους. καρας μεντοι και κιλικας και παφλαγονας παρακληθεντας ου φασιν επεσθαι. ο δε ασσυριος ο βαβυλωνα τε εχων και την αλλην ασσυριαν εγω μεν οιμαι ιππεας μεν αξει ουκ ελαττους δισμυριων, αρματα δ' ευ οιδ' ου μειον διακοσιων, πεζους δε οιμαι παμπολλους: ειωθει γουν οποτε δευρ' εμβαλλοι. συ, εφη ο κυρος, πολεμιους λεγεις ιππεας μεν εξακισμυριους ειναι, πελταστας δε και τοξοτας πλεον η εικοσι μυριαδας. αγε δη της σης δυναμεως τι φηις πληθος ειναι; εισιν, εφη, μηδων μεν ιππεις πλειους των μυριων: πελτασται δε και τοξοται γενοιντ' αν πως εκ της ημετερας καν εξακισμυριοι. αρμενιων δ', εφη, των ομορων ημιν παρεσονται ιππεις μεν τετρακισχιλιοι, πεζοι δε δισμυριοι. λεγεις συ, εφη ο κυρος, ιππεας μεν ημιν ειναι μειον η τεταρτον μερος του των πολεμιων ιππικου, πεζους δε αμφι τους ημισεις. τι ουν, εφη ο κυαξαρης, ουκ ολιγους νομιζεις περσων ειναι ους συ φηις αγειν; αλλ' ει μεν ανδρων προσδει ημιν, εφη ο κυρος, ειτε και μη, αυθις συμβουλευσομεθα: την δε μαχην μοι, εφη, λεξον εκαστων ητις εστι. σχεδον, εφη ο κυαξαρης, παντων η αυτη: τοξοται γαρ εισι και ακοντισται οι τ' εκεινων και οι ημετεροι. ουκουν, εφη ο κυρος, ακροβολιζεσθαι αναγκη εστι τοιουτων γε των οπλων οντων. αναγκη γαρ ουν, εφη ο κυαξαρης: ουκουν εν τουτωι μεν των πλειονων η νικη: πολυ γαρ αν θαττον οι ολιγοι υπο των πολλων τιτρωσκομενοι αναλωθειησαν η οι πολλοι υπο των ολιγων: ει ουν ουτως εχει, ω κυρε, τι αν αλλο τις κρειττον ευροι η πεμπειν ες περσας, και αμα μεν διδασκειν αυτους οτι ει τι πεισονται μηδοι, εις περσας το δεινον ηξει, αμα δε αιτειν πλεον στρατευμα; αλλα τουτο μεν, εφη ο κυρος, ευ ισθι οτι, ουδ' ει παντες ελθοιεν περσαι, πληθει γε ουχ υπερβαλοιμεθ' αν τους πολεμιους. τι μην αλλο ενοραις αμεινον τουτου; εγω μεν αν, εφη ο κυρος, ει συ ειην, ως ταχιστα οπλα ποιοιμην πασι περσαις τοις προσιουσιν οιαπερ εχοντες ερχονται παρ' ημων οι των ομοτιμων καλουμενοι: ταυτα δ' εστι θωραξ μεν περι τα στερνα, γερρον δε εις την αριστεραν, κοπις δε η σαγαρις εις την δεξιαν: καν ταυτα παρασκευασηις, ημιν μεν ποιησεις το ομοσε τοις εναντιοις ιεναι ασφαλεστατον, τοις πολεμιοις δε το φευγειν η το μενειν αιρετωτερον. ταττομεν δε, εφη, ημας μεν αυτους επι τους μενοντας: οι γε μενταν αυτων φευγωσι, τουτους υμιν και τοις ιπποις νεμομεν, ως μη σχολαζωσι μητε μενειν μητε αναστρεφεσθαι. κυρος μεν ουτως ελεξε: τωι δε κυαξαρηι εδοξε τε ευ λεγειν, και του μεν πλειους μεταπεμπεσθαι ουκετι εμεμνητο, παρεσκευαζετο δε οπλα τα προειρημενα. και σχεδον τε ετοιμα ην και των περσων οι ομοτιμοι παρησαν εχοντες το απο περσων στρατευμα. ενταυθα δη ειπειν λεγεται ο κυρος συναγαγων αυτους: ανδρες φιλοι, εγω υμας ορων αυτους μεν καθωπλισμενους ουτω και ταις ψυχαις παρεσκευασμενους ως εις χειρας συμμειξοντας τοις πολεμιοις, τους δε επομενους υμιν περσας γιγνωσκων οτι ουτως ωπλισμενοι εισιν ως οτι προσωτατω ταχθεντες μαχεσθαι, εδεισα μη ολιγοι και ερημοι συμμαχων συμπιπτοντες πολεμιοις πολλοις παθοιτε τι. νυν ουν, εφη, σωματα μεν εχοντες ανδρων ηκετε ου μεμπτα: οπλα δε εσται αυτοις ομοια τοις ημετεροις: τας γε μεντοι ψυχας θηγειν αυτων υμετερον εργον. αρχοντος γαρ εστιν ουχ εαυτον μονον αγαθον παρεχειν, αλλα δει και των αρχομενων επιμελεισθαι οπως ως βελτιστοι εσονται. ο μεν ουτως ειπεν: οι δ' ησθησαν μεν παντες, νομιζοντες μετα πλειονων αγωνιεισθαι: εις δ' αυτων και ελεξε τοιαδε. αλλα θαυμαστα, εφη, ισως δοξω λεγειν, ει κυρωι συμβουλευσω τι ειπειν υπερ ημων, οταν τα οπλα λαμβανωσιν οι ημιν μελλοντες συμμαχεσθαι: αλλα γιγνωσκω γαρ, εφη, οτι οι των ικανωτατων και ευ και κακως ποιειν λογοι ουτοι και μαλιστα ενδυονται ταις ψυχαις των ακουοντων: και δωρα γε ην διδωσιν οι τοιουτοι, καν μειω τυγχανηι οντα η τα παρα των ομοιων, ομως μειζονος αυτα τιμωνται οι λαμβανοντες. και νυν, εφη, οι περσαι παρασταται υπο κυρου πολυ μαλλον ησθησονται η υφ' ημων παρακαλουμενοι, εις τε τους ομοτιμους καθισταμενοι βεβαιοτερως σφισιν ηγησονται εχειν τουτο υπο βασιλεως τε παιδος και υπο στρατηγου γενομενον η ει υφ' ημων το αυτο τουτο γιγνοιτο. απειναι μεντοι ουδε τα ημετερα χρη, αλλα παντι τροπωι δει των ανδρων θηγειν παντως το φρονημα. ημιν γαρ εσται τουτο χρησιμον ο τι αν ουτοι βελτιονες γενωνται. ουτω δη ο κυρος καταθεις τα οπλα εις το μεσον και συγκαλεσας παντας τους περσων στρατιωτας ελεξε τοιαδε. ανδρες περσαι, υμεις και εφυτε εν τηι αυτηι ημιν και ετραφητε, και τα σωματα τε ουδεν ημων χειρονα εχετε, ψυχας τε ουδεν κακιονας υμιν προσηκει ημων εχειν. τοιουτοι δ' οντες εν μεν τηι πατριδι ου μετειχετε των ισων ημιν, ουχ υφ' ημων απελαθεντες αλλ' υπο του τα επιτηδεια αναγκην υμιν ειναι ποριζεσθαι. νυν δε οπως μεν ταυτα εξετε εμοι μελησει συν τοις θεοις: εξεστι δ' υμιν, ει βουλεσθε, λαβοντας οπλα οιαπερ ημεις εχομεν εις τον αυτον ημιν κινδυνον εμβαινειν, και αν τι εκ τουτων καλον καγαθον γιγνηται, των ομοιων ημιν αξιουσθαι. τον μεν ουν προσθεν χρονον υμεις τε τοξοται και ακοντισται ητε και ημεις, και ει τι χειρους ημων ταυτα ποιειν ητε, ουδεν θαυμαστον: ου γαρ ην υμιν σχολη ωσπερ ημιν τουτων επιμελεισθαι: εν δε ταυτηι τηι οπλισει ουδεν ημεις υμων προεξομεν. θωραξ μεν γε περι τα στερνα αρμοττων εκαστωι εσται, γερρον δε εν τηι αριστεραι, ο παντες ειθισμεθα φορειν, μαχαιρα δε η σαγαρις εν τηι δεξιαι, ηι δη παιειν τους εναντιους δεησει ουδεν φυλαττομενους μη τι παιοντες εξαμαρτωμεν. τι ουν αν εν τουτοις ετερος ετερου διαφεροι ημων πλην τολμηι; ην ουδεν υμιν ηττον προσηκει η ημιν υποτρεφεσθαι. νικης τε γαρ επιθυμειν, η τα καλα παντα και ταγαθα κταται τε και σωιζει, τι μαλλον ημιν η υμιν προσηκει; κρατους τε, ο παντα τα των ηττονων τοις κρειττοσι δωρειται, τι εικος ημας μαλλον η και υμας τουτου δεισθαι; τελος ειπεν: ακηκοατε παντα: ορατε τα οπλα: ο μεν χρηιζων λαμβανετω ταυτα και απογραφεσθω προς τον ταξιαρχον εις την ομοιαν ταξιν ημιν: οτωι δ' αρκει εν μισθοφορου χωραι ειναι, καταμενετω εν τοις υπηρετικοις οπλοις. ο μεν ουτως ειπεν. ακουσαντες δε οι περσαι ενομισαν, ει παρακαλουμενοι ωστε τα ομοια πονουντες των αυτων τυγχανειν μη εθελησουσι ταυτα ποιειν, δικαιως αν δια παντος του αιωνος αμηχανουντες βιοτευειν. ουτω δη απογραφονται παντες ανελαβον τε τα οπλα παντες. εν ωι δε οι πολεμιοι ελεγοντο μεν προσιεναι, παρησαν δε ουδεπω, εν τουτωι επειρατο ο κυρος ασκειν μεν τα σωματα των μεθ' εαυτου εις ισχυν, διδασκειν δε τα τακτικα, θηγειν δε τας ψυχας εις τα πολεμικα. και πρωτον μεν λαβων παρα κυαξαρου υπηρετας προσεταξεν εκαστοις των στρατιωτων ικανως ων εδεοντο παντα πεποιημενα παρασχειν: τουτο δε παρασκευασας ουδεν αυτοις ελελοιπει αλλο η ασκειν τα αμφι τον πολεμον, εκεινο δοκων καταμεμαθηκεναι οτι ουτοι κρατιστοι εκαστα γιγνονται οι αν αφεμενοι του πολλοις προσεχειν τον νουν επι εν εργον τραπωνται. και αυτων δε των πολεμικων περιελων και το τοξωι μελεταν και ακοντιωι κατελιπε τουτο μονον αυτοις το συν μαχαιραι και γερρωι και θωρακι μαχεσθαι: ωστε ευθυς αυτων παρεσκευασε τας γνωμας ως ομοσε ιτεον ειη τοις πολεμιοις, η ομολογητεον μηδενος ειναι αξιους συμμαχους: τουτο δε χαλεπον ομολογησαι οιτινες αν ειδωσιν οτι ουδε δι' εν αλλο τρεφονται η οπως μαχουνται υπερ των τρεφοντων. ετι δε προς τουτοις εννοησας οτι περι οποσων αν εγγενωνται ανθρωποις φιλονικιαι, πολυ μαλλον εθελουσι ταυτ' ασκειν, αγωνας τε αυτοις προειπεν απαντων οποσα εγιγνωσκεν ασκεισθαι αγαθον ειναι υπο στρατιωτων και προειπε ταδε, ιδιωτηι μεν εαυτον παρεχειν ευπειθη τοις αρχουσι και εθελοπονον και φιλοκινδυνον μετ' ευταξιας και επιστημονα των στρατιωτικων και φιλοκαλον περι οπλα και φιλοτιμον επι πασι τοις τοιουτοις, πεμπαδαρχωι δ' αυτον οντα οιονπερ τον αγαθον ιδιωτην και την πεμπαδα εις το δυνατον τοιαυτην παρεχειν, δεκαδαρχωι δε την δεκαδα ωσαυτως, λοχαγωι δε τον λοχον, και ταξιαρχωι ανεπικλητον αυτον οντα επιμελεισθαι και των υφ' αυτωι αρχοντων οπως εκεινοι αυ ων αν αρχωσι παρεξουσι τα δεοντα ποιουντας. αθλα δε προυφηνε τοις μεν ταξιαρχοις ως τους κρατιστας δοξαντας τας ταξεις παρεσκευασθαι χιλιαρχους εσεσθαι, των δε λοχαγων οι κρατιστους δοξειαν τους λοχους αποδεικνυναι, εις τας των ταξιαρχων χωρας επαναβησεσθαι, των δ' αυ δεκαδαρχων τους κρατιστους εις τας των λοχαγων χωρας καταστησεσθαι, των δ' αυ πεμπαδαρχων ωσαυτως εις τας των δεκαδαρχων, των γε μην ιδιωτων τους κρατιστευοντας εις τας των πεμπαδαρχων. υπηρχε δε πασι τουτοις τοις αρχουσι πρωτον μεν θεραπευεσθαι υπο των αρχομενων, επειτα δε και αλλαι τιμαι αι πρεπουσαι εκαστοις συμπαρειποντο. επανετεινοντο δε και μειζονες ελπιδες τοις αξιοις επαινου, ει τι εν τωι επιοντι χρονωι αγαθον μειζον φανοιτο: προειπε δε νικητηρια και ολαις ταις ταξεσι και ολοις τοις λοχοις, και ταις δεκασιν ωσαυτως και ταις πεμπασιν, αι αν φαινωνται ευπιστοταται τοις αρχουσιν ουσαι και προθυμο τατα ασκουσαι τα προειρημενα. ην δε ταυταις τα νικητηρια οια δη εις πληθος πρεπει. ταυτα μεν δη προειρητο τε και ησκειτο η στρατια. σκηνας δ' αυτοις κατεσκευασε, πληθος μεν οσοι ταξιαρχοι ησαν, μεγεθος δε ωστε ικανας ειναι τηι ταξει εκαστηι: η δε ταξις ην εκατον ανδρες. εσκηνουν μεν δη ουτω κατα ταξεις: εν δε τωι ομου σκηνουν εδοκουν μεν αυτωι ωφελεισθαι προς τον μελλοντα αγωνα τουτο οτι εωρων αλληλους ομοιως τρεφομενους και ουκ ενην προφασις μειονεξιας ωστε υφιεσθαι τινας κακιω ετερον ετερου ειναι προς τους πολεμιους. ωφελεισθαι δ' εδοκουν αυτωι και προς το γιγνωσκειν αλληλους ομου σκηνουντες. εν δε τωι γιγνωσκεσθαι και το αισχυνεσθαι πασι δοκει μαλλον εγγιγνεσθαι, οι δ' αγνοουμενοι ραιδιουργειν πως μαλλον δοκουσιν, ωσπερ εν σκοτει οντες. εδοκουν δ' αυτωι και εις το τας ταξεις ακριβουν μεγαλα ωφελεισθαι δια την συσκηνιαν. ειχον γαρ οι μεν ταξιαρχοι υφ' εαυτοις τας ταξεις κεκοσμημενας ωσπερ οποτε εις ενα πορευοιτο η ταξις, οι δε λοχαγοι τους λοχους ωσαυτως, οι δε δεκαδαρχοι δεκαδας, πεμπαδαρχοι πεμπαδας. το δε διακριβουν τας ταξεις σφοδρα εδοκει αυτωι αγαθον ειναι και εις το μη ταραττεσθαι και ει ταραχθειεν θαττον καταστηναι, ωσπερ γε και λιθων και ξυλων αν δεηι συναρμοσθηναι, εστι, καν οπωσουν καταβεβλημενα τυχηι, συναρμοσαι αυτα ευπετως, ην εχηι γνωρισματα ωστ' ευδηλον ειναι εξ οποιας εκαστον χωρας αυτων εστιν. εδοκουν δ' ωφελεισθαι αυτωι ομου τρεφομενοι και προς το ηττον αλληλους θελειν απολιπειν, οτι εωρα και τα θηρια τα συντρεφομενα δεινον εχοντα ποθον, ην τις αυτα διασπαι απ' αλληλων. επεμελετο δε και τουτου ο κυρος οπως μηποτε ανιδρωτοι γενομενοι επι το αριστον και το δειπνον εισιοιεν. η γαρ επι θηραν εξαγων ιδρωτα αυτοις παρειχεν, η παιδιας τοιαυτας εξηυρισκεν αι ιδρωτα εμελλον παρεχειν, η και πραξαι ει τι δεομενος τυχοι, ουτως εξηγειτο της πραξεως ως μη επανιοιεν ανιδρωτι. τουτο γαρ ηγειτο και προς το ηδεως εσθιειν αγαθον ειναι και προς το υγιαινειν και προς το δυνασθαι πονειν, και προς το αλληλοις δε πραιοτερους ειναι αγαθον ηγειτο τους πονους ειναι, οτι και οι ιπποι συμπονουντες αλληλοις πραιοτεροι συνεστηκασι. προς γε μην τους πολεμιους μεγαλοφρονεστεροι γιγνονται οι αν συνειδωσιν εαυτοις ευ ησκηκοτες. κυρος δ' εαυτωι σκηνην μεν κατεσκευασατο ωστε ικανην εχειν οις καλοιη επι δειπνον. εκαλει δε ως τα πολλα των ταξιαρχων ους καιρος αυτωι δοκοιη ειναι, εστι δ' οτε και των λοχαγων και των δεκαδαρχων τινας και των πεμπαδαρχων εκαλει, εστι δ' οτε και των στρατιωτων, εστι δ' οτε και πεμπαδα ολην και δεκαδα ολην και λοχον ολον και ταξιν ολην. εκαλει δε και ετιμα οποτε τινας ιδοι τοιουτον τι ποιησαντας ο αυτος εβουλετο ποιειν. ην δε τα παρατιθεμενα αει ισα αυτωι τε και τοις καλουμενοις επι δειπνον. και τους αμφι το στρατευμα δε υπηρετας ισομοιρους παντων αει εποιει: ουδεν γαρ ηττον τιμαν αξιον εδοκει αυτωι ειναι τους αμφι τα στρατιωτικα υπηρετας ουτε κηρυκων ουτε πρεσβεων. και γαρ πιστους ηγειτο δειν ειναι τουτους και επιστημονας των στρατιωτικων και συνετους, προσετι δε και σφοδρους και ταχεις και αοκνους και αταρακτους. προς δ' ετι α οι βελτιστοι νομιζομενοι εχουσιν εγιγνωσκεν ο κυρος δειν τους υπηρετας εχειν, και τουτο ασκειν ως μηδεν αναινοιντο εργον, αλλα παντα νομιζοιεν πρεπειν αυτοις πραττειν οσα αρχων προσταττοι. αει μεν ουν επεμελετο ο κυρος, οποτε συσκηνοιεν, οπως ευχαριστοτατοι τε αμα λογοι εμβληθησονται και παρορμωντες εις ταγαθον. αφικετο δε και εις τονδε ποτε τον λογον: αρα γε, εφη, ω ανδρες, ενδεεστεροι τι ημων δια τουτο φαινονται ειναι οι εταιροι οτι ου πεπαιδευνται τον αυτον τροπον ημιν, η ουδεν αρα διοισειν ημων ουτ' εν ταις συνουσιαις ουτε οταν αγωνιζεσθαι προς τους πολεμιους δεηι; και [ο] υστασπας υπολαβων ειπεν: αλλ' οποιοι μεν τινες εσονται εις τους πολεμιους ουπω εγωγε επισταμαι: εν μεντοι τηι συνουσιαι δυσκολοι ναι μα τους θεους ενιοι αυτων φαινονται. πρωιην μεν γε, εφη, ο κυαξαρης επεμψεν εις την ταξιν εκαστην ιερεια, και εγενοντο κρεα εκαστωι ημων τρια [η] και πλειω τα περιφερομενα. και ηρξατο μεν απ' εμου την πρωτην περιοδον περιφερων: οτε δε το δευτερον εισηιει περιοισων, εκελευσα εγω απο του τελευταιου αρχεσθαι και αναπαλιν φερειν. ανακραγων ουν τις των κατα μεσον τον κυκλον κατακειμενων στρατιωτων, μα δι', εφη, τωνδε μεν ουδεν ισον εστιν, ειγε αφ' ημων γε των εν μεσωι ουδεις ουδεποτε αρξεται. και εγω ακουσας ηχθεσθην, ει τι μειον δοκοιεν εχειν, και εκαλεσα ευθυς αυτον προς εμε. ο δε μαλα γε τουτο ευτακτως υπηκουσεν. ως δε τα περιφερομενα ηκε προς ημας, ατε οιμαι υστατους λαμβανοντας, τα μικροτατα λελειμμενα ην. ενταυθα δη εκεινος πανυ ανιαθεις δηλος ην και ειπε προς αυτον: της τυχης, το εμε νυν κληθεντα δευρο τυχειν. και εγω ειπον: αλλα μη φροντιζε: αυτικα γαρ αφ' ημων αρξεται και συ πρωτος ληψηι το μεγιστον. και εν τουτωι περιεφερε το τριτον, οπερ δη λοιπον ην της περιφορας: κακεινος ελαβε, καιτ' εδοξεν αυτωι μειον λαβειν: κατεβαλεν ουν ο ελαβεν ως ετερον ληψομενος. και ο αρταμος οιομενος αυτον ουδεν ετι δεισθαι οψου, ωιχετο παραφερων πριν λαβειν αυτον ετερον. ενταυθα δη ουτω βαρεως ηνεγκε το παθος ωστε ανηλωτο μεν αυτωι ο ειληφει οψον, ο δ' ετι αυτωι λοιπον ην του εμβαπτεσθαι, τουτο πως υπο του εκπεπληχθαι τε και τηι τυχηι οργιζεσθαι δυσθετουμενος ανετρεψεν. ο μεν δη λοχαγος ο εγγυτατα ημων ιδων συνεκροτησε τω χειρε και τωι γελωτι ηυφραινετο. εγω μεντοι, εφη, προσεποιουμην βηττειν: ουδε γαρ αυτος εδυναμην τον γελωτα κατασχειν. τοιουτον μεν δη σοι ενα, ω κυρε, των εταιρων επιδεικνυω. επι μεν δη τουτωι ωσπερ εικος εγελασαν. αλλος δε τις ελεξε των ταξιαρχων: ουτος μεν δη, ω κυρε, ως εοικεν, ουτω δυσκολωι επετυχεν. εγω δε, ως συ διδαξας ημας τας ταξεις απεπεμψας και εκελευσας διδασκειν την εαυτου εκαστον ταξιν α παρα σου εμαθομεν, ουτω δη και εγω, ωσπερ και οι αλλοι εποιουν, ελθων εδιδασκον ενα λοχον. και στησας τον λοχαγον πρωτον και ταξας δη επ' αυτωι ανδρα νεανιαν και τους αλλους ηι ωιμην δειν, επειτα στας εκ του εμπροσθεν βλεπων εις τον λοχον, ηνικα μοι εδοκει καιρος ειναι, προιεναι εκελευσα. και ανηρ σοι ο νεανιας εκεινος προελθων του λοχαγου προτερος επορευετο. καγω ιδων ειπον: ανθρωπε, τι ποιεις; και ος εφη: προερχομαι ωσπερ συ κελευεις. καγω ειπον: αλλ' ουκ εγω σε μονον εκελευον αλλα παντας προιεναι. και ος ακουσας τουτο μεταστραφεις προς τους λοχιτας ειπεν: ουκ ακουετε, εφη, λοιδορουμενου; προιεναι παντας κελευει. και ανδρες παντες παρελθοντες τον λοχαγον ηισαν προς εμε. επει δε ο λοχαγος αυτους ανεχωριζεν, εδυσφορουν και ελεγον: ποτερωι δη πειθεσθαι χρη; νυν γαρ ο μεν κελευει προιεναι, ο δ' ουκ εαι. εγω μεντοι ενεγκων ταυτα πραιως εξ αρχης αυ καταχωρισας ειπον μηδενα των οπισθεν κινεισθαι πριν αν ο προσθεν ηγηται, αλλα τουτο μονον οραν παντας, τωι προσθεν επεσθαι. ως δ' εις περσας τις απιων ηλθε προς εμε και εκελευσε με την επιστολην ην εγραψα οικαδε δουναι, καγω, ο γαρ λοχαγος ηιδει οπου εκειτο η επιστολη, εκελευσα αυτον δραμοντα ενεγκειν την επιστολην, ο μεν δη ετρεχεν, ο δε νεανιας εκεινος ειπετο τωι λοχαγωι συν αυτωι τωι θωρακι και τηι κοπιδι, και ο αλλος δε πας λοχος ιδων εκεινον συνετρεχον: και ηκον οι ανδρες φεροντες την επιστολην. ουτως, εφη, ο γ' εμος λοχος σοι ακριβοι παντα τα παρα σου. οι μεν δη αλλοι ως εικος εγελων επι τηι δορυφοριαι της επιστολης: ο δε κυρος ειπεν: ω ζευ και παντες θεοι, οιους αρα ημεις εχομεν ανδρας εταιρους, οι γε ευθεραπευτοι μεν ουτως εισιν ωστ' ειναι αυτων και μικρωι οψωι παμπολλους φιλους ανακτησασθαι, πιθανοι δ' ουτως εισι τινες ωστε πριν ειδεναι το προσταττομενον προτερον πειθονται. εγω μεν ουκ οιδα ποιους τινας χρη μαλλον ευξασθαι η τοιουτους στρατιωτας εχειν. ο μεν δη κυρος αμα γελων ουτως επηινεσε τους στρατιωτας. εν δε τηι σκηνηι ετυγχανε τις ων των ταξιαρχων αγλαιταδας ονομα, ανηρ τον τροπον των στρυφνοτερων ανθρωπων, ος ουτωσι πως ειπεν: η γαρ οιει, εφη, ω κυρε, τουτους αληθη λεγειν ταυτα; αλλα τι μην βουλομενοι, εφη ο κυρος, ψευδονται; τι δ' αλλο γ', εφη, ει μη γελωτα ποιειν εθελοντες υπερ ου λεγουσι ταυτα και αλαζονευονται; και ο κυρος, ευφημει, εφη, μηδε λεγε αλαζονας ειναι τουτους. ο μεν γαρ αλαζων εμοιγε δοκει ονομα κεισθαι επι τοις προσποιουμενοις και πλουσιωτεροις ειναι η εισι και ανδρειοτεροις και ποιησειν α μη ικανοι εισιν υπισχνουμενοις, και ταυτα φανεροις γιγνο μενοις οτι του λαβειν τι ενεκα και κερδαναι ποιουσιν. οι δε μηχανωμενοι γελωτα τοις συνουσι μητε επι τωι αυτων κερδει μητ' επι ζημιαι των ακουοντων μητε επι βλαβηι μηδεμιαι, πως ουχ ουτοι αστειοι αν και ευχαριτες δικαιοτερον ονομαζοιντο μαλλον η αλαζονες; ο μεν δη κυρος ουτως απελογησατο περι των τον γελωτα παρασχοντων: αυτος δε [ο λοχαγος] ο την του λοχου χαριτιαν διηγησαμενος εφη: η που αν, εφη, ω αγλαιταδα, ει γε κλαιειν επειρωμεθα σε ποιειν, σφοδρ' αν ημιν εμεμφου, ωσπερ ενιοι και εν ωιδαις και εν λογοις οικτρα αττα λογοποιουντες εις δακρυα πειρωνται αγειν, οποτε γε νυν και αυτος ειδως οτι ευφραινειν μεν τι σε βουλομεθα, βλαψαι δ' ουδεν, ομως ουτως εν πολληι ατιμιαι ημας εχεις. ναι μα δι', εφη ο αγλαιταδας, και δικαιως γε, επει και αυτου του κλαιοντας καθιζοντος τους φιλους πολλαχου εμοιγε δοκει ελαττονος αξια διαπραττεσθαι ο γελωτα αυτοις μηχανωμενος. ευρησεις δε και συ, ην ορθως λογιζηι, εμε αληθη λεγοντα. κλαυμασι μεν γε και πατερες υιοις σωφροσυνην μηχανωνται και διδασκαλοι παισιν αγαθα μαθηματα, και νομοι γε πολιτας δια του κλαιοντας καθιζειν ες δικαιοσυνην προτρεπονται: τους δε γελωτα μηχανωμενους εχοις αν ειπειν η σωματα ωφελουντας η ψυχας οικονομικωτερας τι ποιουντας η πολιτικωτερας; εκ τουτου ο υστασπας ωδε πως ειπε: συ, εφη, ω αγλαιταδα, ην εμοι πειθηι, εις μεν τους πολεμιους θαρρων δαπανησεις τουτο το πολλου αξιον, και κλαιοντας εκεινους πειρασηι καθιζειν: ημιν δε παντως, εφη, τοισδε [τοις φιλοις] τουτου του ολιγου αξιου, του γελωτος επιδαψιλευσηι. και γαρ οιδ' οτι πολυς σοι εστιν αποκειμενος: ουτε γαρ αυτος χρωμενος ανηισιμωκας αυτον, ουδε μην φιλοις ουδε ξενοις εκων ειναι γελωτα παρεχεις: ωστε ουδεμια σοι προφασις εστιν ως ου παρεκτεον σοι ημιν γελωτα. και ο αγλαιταδας ειπε: και οιει γε, ω υστασπα, γελωτα περιποιειν εξ εμου; και ο ταξιαρχος ειπε: ναι μα δι', ανοητος αρ' εστιν: επει εκ γε σου πυρ, οιμαι, ραιον αν τις εκτριψειεν η γελωτα εξαγαγοιτο. επι τουτωι μεν δη οι τε αλλοι εγελασαν, τον τροπον ειδοτες αυτου, ο τ' αγλαιταδας επεμειδιασε. και ο κυρος ιδων αυτον φαιδρωθεντα, αδικεις, εφη, ω ταξιαρχε, οτι ανδρα ημιν τον σπουδαιοτατον διαφθειρεις γελαν αναπειθων, και ταυτα, εφη, ουτω πολεμιον οντα τωι γελωτι. ταυτα μεν δη ενταυθα εληξεν. εκ δε τουτου χρυσαντας ωδ' ελεξεν. αλλ' εγω, εφη, ω κυρε και παντες οι παροντες, εννοω οτι συνεξεληλυθασι μεν ημιν οι μεν και βελτιονες, οι δε και μειονος αξιοι: ην δε τι γενηται αγαθον, αξιωσουσιν ουτοι παντες ισομοιρειν. καιτοι εγωγε ουδεν ανισωτερον νομιζω εν ανθρωποις ειναι του των ισων τον τε κακον και τον αγαθον αξιουσθαι. και ο κυρος ειπε προς τουτο: αρ' ουν, προς των θεων, ω ανδρες, κρατιστον ημιν εμβαλειν περι τουτου βουλην εις το στρατευμα, ποτερα δοκει, ην τι εκ των πονων δωι ο θεος αγαθον, ισομοιρους παντας ποιειν, η σκοπουντας τα εργα εκαστου προς ταυτα και τας τιμας εκαστωι προστιθεναι; και τι δει, εφη ο χρυσαντας, εμβαλειν λογον περι τουτου, αλλ' ουχι προειπειν οτι ουτω ποιησεις; ου και τους αγωνας ουτω προειπας και τα αθλα; αλλα μα δι', εφη ο κυρος, ουχ ομοια ταυτα εκεινοις: α μεν γαρ αν στρατευομενοι κτησωνται, κοινα οιμαι εαυτων ηγησονται ειναι: την δε αρχην της στρατιας εμην ισως ετι οικοθεν νομιζουσιν ειναι, ωστε διαταττοντα εμε τους επιστατας ουδεν οιμαι αδικειν νομιζουσιν. η και οιει, εφη ο χρυσαντας, ψηφισασθαι αν το πληθος συνελθον ωστε μη ισων εκαστον τυγχανειν, αλλα τους κρατιστους και τιμαις και δωροις πλεονεκτειν; εγωγ', εφη ο κυρος, οιμαι, αμα μεν ημων συναγορευοντων, αμα δε και αισχρον ον αντιλεγειν το μη ουχι τον πλειστα και πονουντα και ωφελουντα το κοινον τουτον και μεγιστων αξιουσθαι. οιμαι δ', εφη, και τοις κακιστοις συμφερον φανεισθαι τους αγαθους πλεονεκτειν. ο δε κυρος εβουλετο και αυτων ενεκα των ομοτιμων γενεσθαι τουτο το ψηφισμα: βελτιους γαρ αν και αυτους ηγειτο τουτους ειναι, ει ειδειεν οτι εκ των εργων και αυτοι κρινομενοι των αξιων τευξονται. καιρος ουν εδοκει αυτωι ειναι νυν εμβαλειν περι τουτου ψηφον, εν ωι και οι ομοτιμοι ωκνουν την του οχλου ισομοιριαν. ουτω δη συνεδοκει τοις εν τηι σκηνηι συμβαλεσθαι περι τουτου λογους και συναγορευειν ταυτα εφασαν χρηναι οστισπερ ανηρ οιοιτο ειναι. επιγελασας δε των ταξιαρχων τις ειπεν: αλλ' εγω, εφη, ανδρα οιδα και του δημου ος συνερει ωστε μη εικηι ουτως ισομοιριαν ειναι. αλλος δ' αντηρετο τουτον τινα λεγοι. ο δ' απεκρινατο: εστι νη δι' ανηρ ημιν συσκηνος, ος εν παντι μαστευει πλεον εχειν. αλλος δ' επηρετο αυτον: η και των πονων; μα δι', εφη, ου μεν δη: αλλα τουτο γε ψευδομενος εαλωκα. και γαρ πονων και των αλλων των τοιουτων ορω πανυ θαρραλεως βουλομενον μειον εχειν παρ' οντιναουν. αλλ' εγω μεν, εφη ο κυρος, ω ανδρες, γιγνωσκω τους τοιουτους ανθρωπους οιον και ουτος νυν λεγει, ειπερ δει ενεργον και πειθομενον εχειν το στρατευμα, εξαιρετεους ειναι εκ της στρατιας. δοκει γαρ μοι το μεν πολυ των στρατιωτων ειναι οιον επεσθαι ηι αν τις ηγηται: αγειν δ' οιμαι επιχειρουσιν οι μεν καλοι καγαθοι επι τα καλα καγαθα, οι δε πονηροι επι τα πονηρα. και πολλακις τοινυν πλειονας ομογνωμονας λαμβανουσιν οι φαυλοι η οι σπουδαιοι. η γαρ πονηρια δια των παραυτικα ηδονων πορευομενη ταυτας εχει συμπειθουσας πολλους αυτηι ομογνωμονειν: η δ' αρετη προς ορθιον αγουσα ου πανυ δεινη εστιν εν τωι παραυτικα εικηι συνεπισπασθαι, αλλως τε και ην αλλοι ωσιν επι το πρανες και το μαλακον αντιπαρακαλουντες. και τοινυν οταν μεν τινες βλακειαι και απονιαι μονον κακοι ωσι, τουτους εγω νομιζω ωσπερ κηφηνας δαπανηι μονον ζημιουν τους κοινωνας: οι δ' αν των μεν πονων κακοι ωσι κοινωνοι, προς δε το πλεονεκτειν σφοδροι και αναισχυντοι, ουτοι και ηγεμονικοι εισι προς τα πονηρα: πολλακις γαρ δυνανται την πονηριαν πλεονεκτουσαν αποδεικνυναι: ωστε πανταπασιν εξαιρετεοι ημιν οι τοιουτοι εισι. και μη μεντοι σκοπειτε οπως εκ των πολιτων αντιπληρωσετε τας ταξεις, αλλ' ωσπερ ιπποι οι αν αριστοι ωσιν, ουχ οι αν πατριωται, τουτους ζητειτε, ουτω και ανθρωπους εκ παντων οι αν υμιν δοκωσι μαλιστα συνισχυριειν τε υμας και συγκοσμησειν, τουτους λαμβανετε. μαρτυρει δε μοι και τοδε προς το αγαθον: ουτε γαρ αρμα δηπου ταχυ γενοιτ' αν βραδεων ιππων ενοντων ουτε δικαιον αδικων συνεζευγμενων, ουδε οικος δυναιτ' αν ευ οικεισθαι πονηροις οικεταις χρωμενος, αλλα και ενδεομενος οικετων ηττον σφαλλεται η υπο αδικων ταραττομενος. ευ δ' ιστε, εφη, ω ανδρες, φιλοι, οτι ουδε τουτο μονον ωφελησουσιν οι κακοι αφαιρεθεντες οτι κακοι απεσονται, αλλα και των καταμενοντων οι μεν ανεπιμπλαντο ηδη κακιας, αποκαθαρουνται παλιν ταυτης, οι δε αγαθοι τους κακους ιδοντες ατιμασθεντας πολυ ευθυμοτερον της αρετης ανθεξονται. ο μεν ουτως ειπε: τοις δε φιλοις πασι συνεδοξε ταυτα, και ουτως εποιουν. εκ δε τουτου παλιν αυτοις σκωμματος ηρχετο ο κυρος. κατανοησας γαρ τινα των λοχαγων συνδειπνον και παρακλιτην πεποιημενον ανδρα υπερδασυν τε και υπεραισχρον, ανακαλεσας τον λοχαγον ονομαστι ειπεν ωδε: ω σαμβαυλα, εφη, αλλ' η και συ κατα τον ελληνικον τροπον, οτι καλον εστι, περιαγει τουτο το μειρακιον το παρακατακειμενον σοι; νη τον δι', εφη ο σαμβαυλας, ηδομαι γουν και εγω συνων τε και θεωμενος τουτον. ακουσαντες ταυτα οι συσκηνοι προσεβλεψαν: ως δε ειδον το προσωπον του ανδρος υπερβαλλον αισχει, εγελασαν παντες. και τις ειπε: προς των θεων, ω σαμβαυλα, ποιωι ποτε σε εργωι ανηρ ουτος ανηρτηται; και ος ειπεν: εγω υμιν νη τον δια, ω ανδρες, ερω. οποσακις γαρ αυτον εκαλεσα ειτε νυκτος ειτε ημερας, ουπωποτε μοι ουτ' ασχολιαν προυφασισατο ουτε βαδην υπηκουσεν, αλλ' αει τρεχων: οποσακις τε αυτωι πραξαι τι προσεταξα, ουδεν ανιδρωτι ποτε αυτον ειδον ποιουντα. πεποιηκε δε και τους δεκαδεας παντας τοιουτους, ου λογωι αλλ' εργωι αποδεικνυς οιους δει ειναι. και τις ειπε: καπειτα τοιουτον οντα ου φιλεις αυτον ωσπερ τους συγγενεις; και ο αισχρος εκεινος προς τουτο εφη: μα δια: ου γαρ φιλοπονος εστιν: επει ηρκει αν αυτωι, ει εμε ηθελε φιλειν, τουτο αντι παντων των γυμνασιων. τοιαυτα μεν δη και γελοια και σπουδαια και ελεγετο και επραττετο εν τηι σκηνηι. τελος δε τας τριτας σπονδας ποιησαντες και ευξαμενοι τοις θεοις ταγαθα την σκηνην εις κοιτην διελυον. τηι δ' υστεραιαι ο κυρος συνελεξε παντας τους στρατιωτας και ελεξε τοιαδε. ανδρες φιλοι, ο μεν αγων εγγυς ημιν: προσερχονται γαρ οι πολεμιοι. τα δ' αθλα της νικης, ην μεν ημεις νικωμεν (τουτο γαρ αει και λεγειν και ποιειν δει), δηλον οτι οι τε πολεμιοι ημετεροι και τα των πολεμιων αγαθα παντα: ην δε ημεις αυ νικωμεθα_και ουτω τα των νικωμενων παντα τοις νικωσιν αει αθλα προκειται. ουτω δη, εφη, δει υμας γιγνωσκειν ως οταν μεν ανθρωποι κοινωνοι πολεμου γενομενοι εν εαυτοις εκαστοι εχωσιν, ως, ει μη αυτος τις προθυμησεται, ουδεν εσομενον των δεοντων, ταχυ πολλα και καλα διαπραττονται: ουδεν γαρ αυτοις αργειται των πραττεσθαι δεομενων: οταν δ' εκαστος διανοηθηι ως αλλος εσται ο πραττων και μαχομενος, καν αυτος μαλακιζηται, τουτοις, εφη, ευ ιστε οτι πασιν αμα παντα ηκει τα χαλεπα φερομενα. και ο θεος ουτω πως εποιησε: τοις μη θελουσιν εαυτοις προσταττειν εκπονειν ταγαθα αλλους αυτοις επιτακτηρας διδωσι. νυν ουν τις, εφη, λεγετω ενθαδε αναστας περι αυτου τουτου ποτερως αν την αρετην μαλλον οιεται ασκεισθαι παρ' ημιν, ει μελλοι ο πλειστα και πονειν και κινδυνευειν εθελων πλειστης και τιμης τευξεσθαι, η αν ειδωμεν οτι ουδεν διαφερει κακον ειναι: ομοιως γαρ παντες των ισων τευξομεθα. ενταυθα δη αναστας χρυσαντας, εις των ομοτιμων, ανηρ ουτε μεγας ουτε ισχυρος ιδειν, φρονησει δε διαφερων, ελεξεν: αλλ' οιμαι μεν, εφη, ω κυρε, ουδε διανοουμενον σε ως δει ισον εχειν τους κακους τοις αγαθοις εμβαλειν τουτον τον λογον, αλλ' αποπειρωμενον ει τις αρα εσται ανηρ οστις εθελησει επιδειξαι εαυτον ως διανοειται μηδεν καλον καγαθον ποιων, α αν αλλοι τηι αρετηι καταπραξωσι, τουτων ισομοιρειν. εγω δ', εφη, ουτε ποσιν ειμι ταχυς ουτε χερσιν ισχυρος, γιγνωσκω τε οτι εξ ων αν εγω τωι εμωι σωματι ποιησω, ου κριθειην ουτε αν πρωτος ουτε αν δευτερος, οιμαι δ' ουδ' αν χιλιοστος, ισως δ' ουδ' αν μυριοστος: αλλα και εκεινο, εφη, σαφως επισταμαι οτι ει μεν οι δυνατοι ερρωμενως αντιληψονται των πραγματων, αγαθου τινος μοι μετεσται τοσουτον μερος οσον αν δικαιον ηι: ει δ' οι μεν κακοι μηδεν ποιησουσιν, οι δ' αγαθοι και δυνατοι αθυμως εξουσι, δεδοικα, εφη, μη αλλου τινος μαλλον η του αγαθου μεθεξω πλεον μερος η εγω βουλομαι. χρυσαντας μεν δη ουτως ειπεν. ανεστη δ' επ' αυτωι φεραυλας περσης των δημοτων, κυρωι πως ετι οικοθεν συνηθης και αρεστος ανηρ, και το σωμα και την ψυχην ουκ αγεννει ανδρι εοικως, και ελεξε τοιαδε. εγω, εφη, ω κυρε και παντες οι παροντες περσαι, ηγουμαι μεν ημας παντας εκ του ισου νυν ορμασθαι εις το αγωνιζεσθαι περι αρετης: ορω γαρ ομοιαι μεν τροφηι παντας ημας το σωμα ασκουντας, ομοιας δε συνουσιας παντας αξιουμενους, ταυτα δε πασιν ημιν προκειται. το τε γαρ τοις αρχουσι πειθεσθαι πασιν εν κοινωι κειται, και ος αν φανηι τουτο απροφασιστως ποιων, τουτον ορω παρα κυρου τιμης τυγχανοντα: το τε προς τους πολεμιους αλκιμον ειναι ου τωι μεν προσηκον τωι δ' ου, αλλα πασι και τουτο προκεκριται καλλιστον ειναι. νυν δ', εφη, ημιν και δεικνυται μαχη, ην εγω ορω παντας ανθρωπους φυσει επισταμενους, ωσπερ γε και ταλλα ζωια επιστανται τινα μαχην εκαστα ουδε παρ' ενος αλλου μαθοντα η παρα της φυσεως, οιον ο βους κερατι παιειν, ο ιππος οπληι, [ο κυων στοματι,] ο καπρος οδοντι. και φυλαττεσθαι γ', εφη, απαντα ταυτα επιστανται αφ' ων μαλιστα δει, και ταυτα εις ουδενος διδασκαλου πωποτε φοιτησαντα. και εγω, εφη, εκ παιδιου ευθυς προβαλλεσθαι ηπισταμην προ τουτων ο τι ωιμην πληγησεσθαι: ει δε μη αλλο μηδεν εχοιμι, τω χειρε προεχων ενεποδιζον ο τι εδυναμην τον παιοντα: και τουτο εποιουν ου διδασκομενος, αλλα και επ' αυτωι τουτωι παιομενος, ει προβαλοιμην. μαχαιραν γε μην ευθυς παιδιον ων ηρπαζον οπου ιδοιμι, ουδε παρ' ενος ουδε τουτο μαθων οπως δει λαμβανειν η παρα της φυσεως, ως εγω φημι. εποιουν γουν και τουτο κωλυομενος, ου διδασκομενος: ωσπερ και αλλα εστιν α ειργομενος και υπο μητρος και υπο πατρος υπο της φυσεως πραττειν ηναγκαζομην. και ναι μα δια επαιον γε τηι μαχαιραι παν ο τι δυναιμην λανθανειν. ου γαρ μονον φυσει ην, ωσπερ το βαδιζειν και τρεχειν, αλλα και ηδυ προς τωι πεφυκεναι τουτο εδοκει μοι ειναι. επει δ' ουν, εφη, αυτη η μαχη καταλειπεται, εν ηι προθυμιας μαλλον η τεχνης εργον εστι, πως ημιν ουχ ηδεως προς τουσδε τους ομοτιμους αγωνιστεον; οπου γε τα μεν αθλα της αρετης ισα προκειται, παραβαλλομενοι δε ουκ ισα εις τον κινδυνον ιμεν, αλλ' ουτοι μεν εντιμον, οσπερ μονος ηδιστος, βιον, ημεις δε επιπονον μεν, ατιμον δε, οσπερ οιμαι χαλεπωτατος. μαλιστα δε, ω ανδρες, τουτο με [ευθυμως] εις τον αγωνα τον προς τουσδε παρορμαι οτι κυρος ο κρινων εσται, ος ου φθονωι κρινει, αλλα συν θεων ορκωι λεγω η μην εμοι δοκει κυρος ουστινας αν οραι αγαθους φιλειν ουδεν ηττον εαυτου: τουτοις γουν ορω αυτον ο τι αν εχηι ηδιον διδοντα μαλλον η αυτον εχοντα. καιτοι, εφη, οιδα οτι ουτοι μεγα φρονουσιν οτι πεπαιδευνται δη και προς λιμον και διψαν και προς ριγος καρτερειν, κακως ειδοτες οτι και ταυτα ημεις υπο κρειττονος διδασκαλου πεπαιδευμεθα η ουτοι. ου γαρ εστι διδασκαλος ουδεις τουτων κρειττων της αναγκης, η ημας και λιαν ταυτ' ακριβουν εδιδαξε. και πονειν ουτοι μεν τα οπλα φεροντες εμελετων, α εστιν απασιν ανθρωποις ηυρημενα ως αν ευφορωτατα ειη, ημεις δε γ', εφη, εν μεγαλοις φορτιοις και βαδιζειν και τρεχειν ηναγκαζομεθα, ωστε νυν εμοι δοκειν το των οπλων φορημα πτεροις μαλλον εοικεναι η φορτιωι. ως ουν εμου γε και αγωνιουμενου και οποιος αν τις ω κατα την αξιαν με τιμαν αξιωσοντος, ουτως, εφη, ω κυρε, γιγνωσκε. και υμιν γ', εφη, ω ανδρες δημοται, παραινω εις εριν ορμασθαι ταυτης της μαχης προς τους πεπαιδευ μενους τουσδε: νυν γαρ ανδρες ειλημμενοι εισιν εν δημοτικηι αγωνιαι. φεραυλας μεν δη ουτως ειπεν. ανισταντο δε και αλλοι πολλοι εκατερων συναγορευοντες. εδοξε κατα την αξιαν τιμασθαι εκαστον, κυρον δε τον κρινοντα ειναι. ταυτα μεν δη ουτω προυκεχωρηκεσαν. εκαλεσε δ' επι δειπνον ο κυρος και ολην ποτε ταξιν συν τωι ταξιαρχωι, ιδων αυτον τους μεν ημισεις των ανδρων της ταξεως αντιταξαντα εκατερωθεν εις εμβολην, θωρακας μεν αμφοτερους εχοντας και γερρα εν ταις αριστεραις, εις δε τας δεξιας ναρθηκας παχεις τοις ημισεσιν εδωκε, τοις δ' ετεροις ειπεν οτι βαλλειν δεησοι †αναιρουμενους† ταις βωλοις. επει δε παρεσκευασμενοι ουτως εστησαν, εσημηνεν αυτοις μαχεσθαι. ενταυθα δη οι μεν εβαλλον ταις βωλοις και εστιν οι ετυγχανον και θωρακων και γερρων, οι δε και μηρου και κνημιδος. επει δε ομου εγενοντο, οι τους ναρθηκας εχοντες επαιον των μεν μηρους, των δε χειρας, των δε κνημας, των δε και επικυπτοντων επι βωλους επαιον τους τραχηλους και τα νωτα. τελος δε τρεψαμενοι εδιωκον οι ναρθηκοφοροι παιοντες συν πολλωι γελωτι και παιδιαι. εν μερει γε μην οι ετεροι λαβοντες παλιν τους ναρθηκας ταυτα εποιησαν τους ταις βωλοις βαλλοντας: ταυτα δ' αγασθεις ο κυρος, του μεν ταξιαρχου την επινοιαν, των δε την πειθω, οτι αμα μεν εγυμναζοντο, αμα δ' ηυθυμουντο, αμα δ' ενικων οι εικασθεντες τηι των περσων οπλισει, τουτοις δη ησθεις εκαλεσε τε επι δειπνον αυτους και εν τηι σκηνηι ιδων τινας αυτων επιδεδεμενους, τον μεν τινα αντικνημιον, τον δε χειρα, ηρωτα τι παθοιεν. οι δ' ελεγον οτι πληγειεν ταις βωλοις. ο δε παλιν επηρωτα ποτερον επει ομου εγενοντο η οτε προσω ησαν. οι δ' ελεγον οτε προσω ησαν. επει δε ομου εγενοντο, παιδιαν εφασαν ειναι καλλιστην οι ναρθηκοφοροι: οι δε συγκεκομμενοι τοις ναρθηξιν ανεκραγον οτι ου σφισι δοκοιη παιδια ειναι το ομοθεν παιεσθαι: αμα δε επεδεικνυσαν των ναρθηκων τας πληγας και εν χερσι και εν τραχηλοις, ενιοι δε και εν προσωποις. και τοτε μεν ωσπερ εικος εγελων επ' αλληλοις. τηι δ' υστεραιαι μεστον ην το πεδιον παν των τουτους μιμουμενων: και ει μη αλλο τι σπουδαιοτερον πραττοιεν, ταυτηι τηι παιδιαι εχρωντο. αλλον δε ποτε ιδων ταξιαρχον αγοντα την ταξιν απο του ποταμου επι το αριστερον εφ' ενος, και οποτε δοκοιη αυτωι καιρος ειναι, παραγγελλοντα τον υστερον λοχον παραγειν, και τον τριτον και τον τεταρτον, εις μετωπον, επει δ' εν μετωπωι οι λοχαγοι εγενοντο, παρηγγυησεν εις δυο αγειν τον λοχον: εκ τουτου δη παρηγον οι δεκαδαρχοι εις μετωπον: οποτε δ' αυ εδοκει αυτωι καιρος ειναι, παρηγγειλεν εις τετταρας τον λοχον: ουτω δη οι πεμπαδαρχοι αυ παρηγον εις τετταρας: επει δ' επι θυραις της σκηνης εγενοντο, παραγγειλας αυ εις ενα [ιοντων] εισηγε τον πρωτον λοχον, και τον δευτερον τουτου κατ' ουραν εκελευσεν επεσθαι, και τον τριτον και τον τεταρτον ωσαυτως παραγγειλας ηγειτο εσω: ουτω δ' εισαγαγων κατεκλινεν επι το δειπνον ωσπερ εισεπορευοντο: τουτον ουν ο κυρος αγασθεις της τε πραιοτητος της διδασκαλιας και της επιμελειας εκαλεσε ταυτην την ταξιν επι το δειπνον συν τωι ταξιαρχωι. παρων δε τις επι τωι δειπνωι κεκλημενος αλλος ταξιαρχος, την δ' εμην, εφη, ταξιν, ω κυρε, ου καλεις εις την σκηνην; και μην οταν γε παριηι επι το δειπνον, παντα ταυτα ποιει: και οταν τελος η σκηνη εχηι, εξαγει μεν ο ουραγος, εφη, ο του τελευταιου λοχου τον λοχον, υστατους εχων τους πρωτους τεταγμενους εις μαχην: επειτα ο δευτερος τους του ετερου λοχου επι τουτοις, και ο τριτος και ο τεταρτος ωσαυτως, οπως, εφη, και οταν απαγειν δεηι απο πολεμιων, επιστωνται ως δει απιεναι. επειδαν δε, εφη, καταστωμεν επι τον δρομον ενθα περιπατουμεν, οταν μεν προς εω ιωμεν, εγω μεν ηγουμαι, και ο πρωτος λοχος πρωτος, και ο δευτερος ως δει, και ο τριτος και ο τεταρτος, και αι των λοχων δεκαδες και πεμπαδες, εως αν παραγγελλω εγω: οταν δ', εφη, προς εσπεραν ιωμεν, ο ουραγος τε και οι τελευταιοι πρωτοι αφηγουνται: εμοι μεντοι ουτω πειθονται υστερωι ιοντι, ινα εθιζωνται και επεσθαι και ηγεισθαι ομοιως πειθομενοι. και ο κυρος εφη: η και αει τουτο ποιειτε; οποσακις γε, εφη, και δειπνοποιουμεθα νη δια. καλω τοινυν, εφη, υμας, αμα μεν οτι τας ταξεις μελετατε και προσιοντες και απιοντες, αμα δ' οτι και ημερας και νυκτος, αμα δ' οτι τα τε σωματα περιπατουντες ασκειτε και τας ψυχας ωφελειτε διδασκοντες. επει ουν παντα διπλα ποιειτε, διπλην υμιν δικαιον και την ευωχιαν παρεχειν. μα δι', εφη ο ταξιαρχος, μητοι γ' εν μιαι ημεραι, ει μη και διπλας ημιν τας γαστερας παρεξεις. και τοτε μεν δη ουτω το τελος της σκηνης εποιησαντο. τηι δ' υστεραιαι ο κυρος εκαλεσεν εκεινην την ταξιν, ωσπερ εφη, και τηι αλληι. αισθομενοι δε ταυτα και οι αλλοι το λοιπον παντες αυτους εμιμουντο. εξετασιν δε ποτε παντων του κυρου ποιουμενου εν τοις οπλοις και συνταξιν ηλθε παρα κυαξαρου αγγελος λεγων οτι ινδων παρειη πρεσβεια: κελευει ουν σε ελθειν ως ταχιστα. φερω δε σοι, εφη ο αγγελος, και στολην την καλλιστην παρα κυαξαρου: εβουλετο γαρ σε ως λαμπροτατα και ευκοσμοτατα προσαγειν, ως οψομενων των ινδων οπως αν προσιηις. ακουσας δε ταυτα ο κυρος παρηγγειλε τωι πρωτωι τεταγμενωι ταξιαρχωι εις μετωπον στηναι, εφ' ενος αγοντα την ταξιν, εν δεξιαι εχοντα εαυτον, και τωι δευτερωι εκελευσε ταυτο τουτο παραγγειλαι, και δια παντων ουτω παραδιδοναι εκελευσεν. οι δε πειθομενοι ταχυ μεν παρηγγελλον, ταχυ δε τα παραγγελλομενα εποιουν, εν ολιγωι δε χρονωι εγενοντο το μεν μετωπον επι τριακοσιων (τοσουτοι γαρ ησαν οι ταξιαρχοι), το δε βαθος εφ' εκατον. επει δε κατεστησαν, επεσθαι εκελευσεν ως αν αυτος ηγηται: και ευθυς τροχαζων ηγειτο. επει δε κατενοησε την αγυιαν την προς το βασιλειον φερουσαν στενοτεραν ουσαν η ως επι μετωπου παντας διιεναι, παραγγειλας την πρωτην χιλιοστυν επεσθαι κατα χωραν, την δε δευτεραν κατ' ουραν ταυτης ακολουθειν, και δια παντος ουτως, αυτος μεν ηγειτο ουκ αναπαυομενος, αι δ' αλλαι χιλιοστυες κατ' ουραν εκαστη της εμπροσθεν ειποντο. επεμψε δε και υπηρετας δυο επι [το] στομα της αγυιας, οπως ει τις αγνοοιη, σημαινοιεν το δεον ποιειν. ως δ' αφικοντο επι τας κυαξαρου θυρας, παρηγγειλε τωι πρωτωι ταξιαρχωι την ταξιν εις δωδεκα ταττειν βαθος, τους δε δωδεκαρχους εν μετωπωι καθισταναι περι το βασιλειον, και τωι δευτερωι ταυτα εκελευσε παραγγειλαι, και δια παντος ουτως. οι μεν δη ταυτ' εποιουν: ο δ' εισηιει προς τον κυαξαρην εν τηι περσικηι στοληι ουδεν τι υβρισμενηι. ιδων δε αυτον ο κυαξαρης τωι μεν ταχει ησθη, τηι δε φαυλοτητι της στολης ηχθεσθη, και ειπε: τι τουτο, ω κυρε; οιον πεποιηκας ουτω φανεις τοις ινδοις; εγω δ', εφη, εβουλομην σε ως λαμπροτατον φανηναι: και γαρ εμοι αν κοσμος ην τουτο, εμης οντα αδελφης υιον οτι μεγαλοπρεπεστατον φαινεσθαι. και ο κυρος προς ταυτα ειπε: και ποτερως αν, ω κυαξαρη, μαλλον σε εκοσμουν, ειπερ πορφυριδα ενδυς και ψελια λαβων και στρεπτον περι θεμενος σχοληι κελευοντι υπηκουον σοι, η νυν οτε συν τοιαυτηι και τοσαυτηι δυναμει ουτω σοι οξεως υπακουω δια το σε τιμαν ιδρωτι και σπουδηι και αυτος κεκοσμημενος και τους αλλους επιδεικνυς σοι ουτω πειθομενους; κυρος μεν ουν ταυτα ειπεν. ο δε κυαξαρης νομισας αυτον ορθως λεγειν εκαλεσε τους ινδους. οι δε ινδοι εισελθοντες ελεξαν οτι πεμψειε σφας ο ινδων βασιλευς κελευων ερωταν εξ οτου ο πολεμος ειη μηδοις τε και τωι ασσυριωι: επει δε σου ακουσαιμεν, εκελευσεν ελθοντας αυ προς τον ασσυριον κακεινου ταυτα πυθεσθαι: τελος δ' αμφοτεροις ειπειν υμιν οτι ο ινδων βασιλευς, το δικαιον σκεψαμενος, φαιη μετα του ηδικημενου εσεσθαι. προς ταυτα ο κυαξαρης ειπεν: εμου μεν τοινυν ακουετε οτι ουκ αδικουμεν τον ασσυριον ουδεν: εκεινου δ', ει δεισθε, ελθοντες νυν πυθεσθε ο τι λεγει. παρων δε ο κυρος ηρετο τον κυαξαρην, η και εγω, εφη, ειπω ο τι γιγνωσκω; και ο κυαξαρης εκελευσεν. υμεις τοινυν, εφη, απαγγειλατε τωι ινδων βασιλει ταδε, ει μη τι αλλο κυαξαρηι δοκει, οτι φαμεν ημεις, ει τι φησιν υφ' ημων αδικεισθαι ο ασσυριος, αιρεισθαι αυτον τον ινδων βασιλεα δικαστην. οι μεν δη ταυτα ακουσαντες ωιχοντο. επει δε εξηλθον οι ινδοι, ο κυρος προς τον κυαξαρην ηρξατο λογου τοιουδε. ω κυαξαρη, εγω μεν ηλθον ουδεν τι πολλα εχων ιδια χρηματα οικοθεν: οποσα δ' ην, τουτων πανυ ολιγα λοιπα εχω: ανηλωκα δε, εφη, εις τους στρατιωτας: και τουτο ισως, εφη, θαυμαζεις συ πως εγω ανηλωκα σου αυτους τρεφοντος: ευ δ' ισθι, εφη, οτι ουδεν αλλο ποιων η τιμων και χαριζομενος, οταν τινι αγασθω των στρατιωτων. δοκει γαρ μοι, εφη, παντας μεν ους αν τις βουληται αγαθους συνεργους ποιεισθαι οποιου τινος ουν πραγματος, ηδιον ειναι ευ τε λεγοντα και ευ ποιουντα παρορμαν μαλλον η λυπουντα και αναγκαζοντα: ους δε δη των εις τον πολεμον εργων ποιησασθαι τις βουλοιτο συνεργους προθυμους, τουτους πανταπασιν εμοιγε δοκει αγαθοις θηρατεον ειναι και λογοις και εργοις. φιλους γαρ, ουκ εχθρους, δει ειναι τους μελλοντας απροφασιστους συμμαχους εσεσθαι και μητε τοις αγαθοις του αρχοντος φθονησοντας μητ' εν τοις κακοις προδωσοντας. ταυτ' ουν εγω ουτω προγιγνωσκων χρηματων δοκω προσδεισθαι. προς μεν ουν σε παντας οραν ον αισθανομαι πολλα δαπανωντα ατοπον μοι δοκει ειναι: σκοπειν δ' αξιω κοινηι και σε και εμε οπως σε μη επιλειψει χρηματα. εαν γαρ συ αφθονα εχηις, οιδα οτι και εμοι αν ειη λαμβανειν οποτε δεοιμην, αλλως τε και ει [εις] τοιουτον τι λαμβανοιμι ο μελλοι και σοι δαπανηθεν βελτιον ειναι. εναγχος ουν ποτε σου μεμνημαι ακουσας ως ο αρμενιος καταφρονοιη σου νυν, οτι ακουει τους πολεμιους προσιοντας ημιν, και ουτε <το> στρατευμα πεμποι ουτε τον δασμον ον εδει απαγοι. ποιει γαρ ταυτα, εφη, ω κυρε, εκεινος: ωστε εγωγε απορω ποτερον μοι κρειττον στρατευεσθαι και πειρασθαι αναγκην αυτωι προσθειναι η εασαι εν τωι παροντι, μη και τουτον πολεμιον προς τοις αλλοις προσθωμεθα. και ο κυρος επηρετο: αι δ' οικησεις αυτωι ποτερον εν εχυροις χωριοις εισιν η και που εν ευεφοδοις; και ο κυαξαρης ειπεν: αι μεν οικησεις ου πανυ εν εχυροις: εγω γαρ τουτου ουκ ημελουν: ορη μεντοι εστιν ενθα δυναιτ' αν απελθων εν τωι παραχρημα εν ασφαλει ειναι του μη αυτος γε υποχειριος γενεσθαι, μηδε οσα ενταυθα δυναιτο υπεκκομισασθαι, ει μη τις πολιορκοιη προσκαθημενος, ωσπερ και ο εμος πατηρ ποτε εποιησεν. εκ τουτου δη ο κυρος λεγει ταδε: αλλ' ει θελοις, εφη, εμε πεμψαι, ιππεας μοι προσθεις οποσοι δοκουσι μετριοι ειναι, οιμαι αν συν τοις θεοις ποιησαι αυτον και το στρατευμα πεμψαι και αποδουναι τον δασμον σοι: ετι δ' ελπιζω και φιλον αυτον μαλλον ημιν γενησεσθαι η νυν εστι. και ο κυαξαρης ειπε: και εγω, εφη, ελπιζω εκεινους ελθειν αν προς σε μαλλον η προς εμε: ακουω γαρ και συνθηρευτας τινας των παιδων σοι γενεσθαι αυτου: ωστ' ισως αν και παλιν ελθοιεν προς σε: υποχειριων δε γενομενων αυτων παντα πραχθειη αν ηι ημεις βουλομεθα. ουκουν σοι δοκει, εφη ο κυρος, συμφορον ειναι το λεληθεναι ημας ταυτα βουλευοντας; μαλλον γαρ αν, εφη ο κυαξαρης, και ελθοι τις αυτων εις χειρας, και ει τις ορμωιτο επ' αυτους, απαρασκευαστοι αν λαμβανοιντο. ακουε τοινυν, εφη ο κυρος, ην τι σοι δοξω λεγειν. εγω πολλακις δη συν πασι τοις μετ' εμου τεθηρακα αμφι τα ορια της τε σης χωρας και της των αρμενιων, και ιππεας τινας ηδη προσλαβων των ενθενδε εταιρων αφικομην. τα μεν τοινυν ομοια ποιων, εφη ο κυαξαρης, ουκ αν υποπτευοιο: ει δε πολυ πλειων η δυναμις φαινοιτο ης εχων ειωθας θηραν, τουτο ηδη υποπτον αν γενοιτο. αλλ' εστιν, εφη ο κυρος, και προφασιν κατασκευασαι και ενθαδε ουκ απιστον, και ην τις εκεισε εξαγγειληι, ως εγω βουλοιμην μεγαλην θηραν ποιησαι: και ιππεας, εφη, αιτοιην αν σε εκ του φανερου. καλλιστα λεγεις, εφη ο κυαξαρης: εγω δε σοι ουκ εθελησω διδοναι πλην μετριους τινας, ως βουλομενος προς τα φρουρια ελθειν τα προς τηι ασσυριαι. και γαρ τωι οντι, εφη, βουλομαι ελθων κατασκευασαι αυτα ως εχυρωτατα. οποτε δε συ προεληλυθοιης συν ηι εχοις δυναμει και θηρωιης και δη δυο ημερας, πεμψαιμι αν σοι ικανους ιππεας και πεζους των παρ' εμοι ηθροισμενων, ους συ λαβων ευθυς αν ιοις, και αυτος δ' αν εχων την αλλην δυναμιν πειρωιμην μη προσω υμων ειναι, ινα, ει που καιρος ειη, επιφανειην. ουτω δη ο μεν κυαξαρης ευθεως προς τα φρουρια ηθροιζεν ιππεας και πεζους, και αμαξας δε σιτου προεπεμπε την επι τα φρουρια οδον. ο δε κυρος εθυετο επι τηι πορειαι, και αμα πεμπων επι τον κυαξαρην ηιτει των νεωτερων ιππεων. ο δε πανυ πολλων βουλομενων επεσθαι ου πολλους εδωκεν αυτωι. προεληλυθοτος δ' ηδη του κυαξαρου συν δυναμει πεζηι και ιππικηι την προς τα φρουρια [οδον] γιγνεται τωι κυρωι τα ιερα επι τον αρμενιον [ιεναι] καλα: και ουτως εξαγει δη ως εις θηραν παρεσκευασμενος. πορευομενωι δ' αυτωι ευθυς εν τωι πρωτωι χωριωι υπανισταται λαγως: αετος δ' επιπτομενος αισιος, κατιδων τον λαγω φευγοντα, επιφερομενος επαισε τε αυτον και συναρπασας εξηρε, καπενεγκων επι λοφον τινα ου προσω εχρητο τηι αγραι ο τι ηθελεν. ιδων ουν ο κυρος το σημειον ησθη τε και προσεκυνησε δια βασιλεα, και ειπε προς τους παροντας: η μεν θηρα καλη εσται, ω ανδρες, ην ο θεος θελησηι. ως δε προς τοις οριοις εγενετο, ευθυς ωσπερ ειωθει εθηρα: και το μεν πληθος των πεζων και των ιππεων ωγμευον αυτωι, ως επιοντες τα θηρια εξανισταιεν: οι δε αριστοι και πεζοι και ιππεις διεστασαν και τανισταμενα υπεδεχοντο και εδιωκον: και ηιρουν πολλους και συς και ελαφους και δορκαδας και ονους αγριους: πολλοι γαρ εν τουτοις τοις τοποις ονοι και νυν ετι γιγνονται. επει δ' εληξε της θηρας, προσμειξας προς τα ορια των αρμενιων εδειπνοποιησατο: και τηι υστεραιαι αυθις εθηρα προσελθων προς τα ορη ων ωρεγετο. επει δ' αυ εληξεν, εδειπνοποιειτο. το δε παρα κυαξαρου στρατευμα ως ηισθετο προσιον, υποπεμψας προς αυτους ειπεν απεχοντας αυτου δειπνοποιεισθαι ως δυο παρασαγγας, τουτο προιδων ως συμβαλειται προς το λανθανειν: επει δε δειπνησαιεν, ειπε τωι αρχοντι αυτων παρειναι προς αυτον. μετα δε το δειπνον τους ταξιαρχους παρεκαλει: επει δε παρησαν, ελεξεν ωδε. ανδρες φιλοι, ο αρμενιος προσθεν μεν και συμμαχος ην και υπηκοος κυαξαρηι: νυν δε ως ηισθετο τους πολεμιους επιοντας, καταφρονει και ουτε το στρατευμα πεμπει ημιν ουτε τον δασμον αποδιδωσι. νυν ουν τουτον θηρασαι, ην δυνωμεθα, ηλθομεν. ωδε ουν, εφη, δοκει ποιειν. συ μεν, ω χρυσαντα, επειδαν αποκοιμηθηις οσον μετριον, λαβων τους ημισεις περσων των συν ημιν ιθι την ορεινην και καταλαβε τα ορη, εις α φασιν αυτον, οταν τι φοβηθηι, καταφευγειν: ηγεμονας δε σοι εγω δωσω. φασι μεν ουν και δασεα τα ορη ταυτα ειναι, ωστ' ελπις υμας μη οφθηναι: ομως δε ει προπεμποις προ του στρατευματος ευζωνους ανδρας ληισταις εοικοτας και το πληθος και τας στολας, ουτοι αν σοι, ει τινι εντυγχανοιεν των αρμενιων, τους μεν αν συλλαμβανοντες αυτων κωλυοιεν των εξαγγελιων, ους δε μη δυναιντο λαμβανειν, αποσοβουντες αν εμποδων γιγνοιντο του μη οραν αυτους το ολον στρατευμα σου, αλλ' ως περι κλωπων βουλευεσθαι. και συ μεν, εφη, ουτω ποιει: εγω δε αμα τηι ημεραι τους ημισεις μεν των πεζων εχων, παντας δε τους ιππεας, πορευσομαι δια του πεδιου ευθυς προς τα βασιλεια. και ην μεν ανθιστηται, δηλον οτι μαχεσθαι δεησει: ην δ' αυ υποχωρηι του πεδιου, δηλον οτι μεταθειν δεησει: ην δ' εις τα ορη φευγηι, ενταυθα δη, εφη, σον εργον μηδενα αφιεναι των προς σε αφικνουμενων. νομιζε δε ωσπερ εν θηραι ημας μεν τους επιζητουντας εσεσθαι, σε δε τον επι ταις αρκυσι: μεμνησο ουν εκεινο οτι φθανειν δει πεφραγμενους τους πορους πριν κινεισθαι την θηραν. και λεληθεναι δε δει τους επι τοις στομασιν, ει μελλουσι μη αποτρεψειν τα προσφερομενα. μη μεντοι, εφη, ω χρυσαντα, ουτως αυ ποιει ωσπερ ενιοτε δια την φιλοθηριαν: πολλακις γαρ ολην την νυκτα αυπνος πραγματευηι: αλλα νυν εασαι χρη τους ανδρας το μετριον αποκοιμηθηναι, ως αν δυνωνται υπνομαχειν: μηδε γε, οτι ουχ ηγεμονας εχων ανθρωπους πλαναι ανα τα ορη, αλλ' οπηι αν τα θηρια υφηγηται, ταυτηι μεταθεις, μητι και νυν ουτω τα δυσβατα πορευου, αλλα κελευε σοι τους ηγεμονας, εαν μη πολυ μασσων η οδος ηι, την ραιστην ηγεισθαι: στρατιαι γαρ η ραιστη ταχιστη. μηδε γε, οτι συ ειθισαι τρεχειν ανα τα ορη, μητι δρομωι ηγησηι, αλλ' ως αν δυνηται σοι ο στρατος επεσθαι, τωι μεσωι της σπουδης ηγου. αγαθον δε και των δυνατωτατων και προθυμων υπομενοντας τινας ενιοτε παρακελευεσθαι: επειδαν δε παρελθηι το κερας, παροξυντικον εις το σπευδειν παντας παρα τους βαδιζοντας τρεχοντας ορασθαι. χρυσαντας μεν δη ταυτα ακουσας και επιγαυρωθεις τηι εντοληι τηι κυρου, λαβων τους ηγεμονας, απελθων και παραγγειλας α εδει τοις αμα αυτωι μελλουσι πορευεσθαι, ανεπαυετο. επει δε απεκοιμηθησαν οσον εδοκει μετριον ειναι, επορευετο επι τα ορη. κυρος δε, επειδη ημερα εγενετο, αγγελον μεν προεπεμπε προς τον αρμενιον, ειπων αυτωι λεγειν ωδε: κυρος, ω αρμενιε, κελευει ουτω ποιειν σε οπως ως ταχιστα εχων απιηι και τον δασμον και το στρατευμα. ην δ' ερωται οπου ειμι, λεγε ταληθη οτι επι τοις οριοις. ην δ' ερωται ει και αυτος ερχομαι, λεγε κανταυθα ταληθη οτι ουκ οισθα. εαν δ' οποσοι εσμεν πυνθανηται, συμπεμπειν τινα κελευε και μαθειν. τον μεν δη αγγελον επιστειλας ταυτα επεμψε, νομιζων φιλικωτερον ουτως ειναι η μη προειποντα πορευεσθαι. αυτος δε συνταξαμενος ηι αριστον και προς το ανυτειν την οδον και προς το μαχεσθαι, ει τι δεοι, επορευετο. προειπε δε τοις στρατιωταις μηδενα αδικειν, και ει τις αρμενιων τωι εντυγχανοι, θαρρειν τε παραγγελλειν και αγοραν τον θελοντα αγειν οπου αν ωσιν, ειτε σιτα ειτε ποτα τυγχανοι πωλειν βουλομενος. {κυρου παιδειασ γ} ο μεν δη κυρος εν τουτοις ην: ο δε αρμενιος ως ηκουσε του αγγελου τα παρα κυρου, εξεπλαγη, εννοησας οτι αδικοιη και τον δασμον λειπων και το στρατευμα ου πεμπων, και το μεγιστον, εφοβειτο, οτι οφθησεσθαι εμελλε τα βασιλεια οικοδομειν αρχομενος ως αν ικανα απομαχεσθαι ειη. δια ταυτα δη παντα οκνων αμα μεν διεπεμπεν αθροιζων την εαυτου δυναμιν, αμα δ' επεμπεν εις τα ορη τον νεωτερον υιον σαβαριν και τας γυναικας, την τε εαυτου και την του υιου, και τας θυγατερας: και κοσμον δε και κατασκευην την πλειστου αξιαν συναπεπεμπε προπομπους δους αυτοις. αυτος δε αμα μεν κατασκεψομενους επεμπε τι πραττοι κυρος, αμα δε συνεταττε τους παραγιγνομενους των αρμενιων: και ταχυ παρησαν αλλοι λεγοντες οτι και δη αυτος ομου. ενταυθα δη ουκετι ετλη εις χειρας ελθειν, αλλ' υπεχωρει. ως δε τουτ' ειδον ποιησαντα αυτον οι αρμενιοι, διεδιδρασκον ηδη εκαστος επι τα εαυτου, βουλομενοι τα οντα εκποδων ποιεισθαι. ο δε κυρος ως εωρα διαθεοντων και ελαυνοντων το πεδιον μεστον, υποπεμπων ελεγεν οτι ουδενι πολεμιος ειη των μενοντων. ει δε τινα φευγοντα ληψοιτο, προηγορευεν οτι ως πολεμιωι χρησοιτο. ουτω δη οι μεν πολλοι κατεμενον, ησαν δ' οι υπεχωρουν συν τωι βασιλει. επει δ' οι συν ταις γυναιξι προιοντες ενεπεσον εις τους εν τωι ορει, κραυγην τε ευθυς εποιουν και φευγοντες ηλισκοντο πολλοι [γε] αυτων. τελος δε και ο παις και αι γυναικες και αι θυγατερες εαλωσαν, και χρηματα οσα συν αυτοις αγομενα ετυχεν. ο δε βασιλευς αυτος, ως ηισθετο τα γιγνομενα, απορων ποι τραποιτο επι λοφον τινα καταφευγει. ο δ' αυ κυρος ταυτα ιδων περιισταται τον λοφον τωι παροντι στρατευματι, και προς χρυσανταν πεμψας εκελευε φυλακην του ορους καταλιποντα ηκειν. το μεν δη στρατευμα ηθροιζετο τωι κυρωι: ο δε πεμψας προς τον αρμενιον κηρυκα ηρετο ωδε: ειπε μοι, εφη, ω αρμενιε, ποτερα βουλει αυτου μενων τωι λιμωι και τωι διψει μαχεσθαι η εις το ισοπεδον καταβας ημιν διαμαχεσθαι; απεκρινατο ο αρμενιος οτι ουδετεροις βουλοιτο μαχεσθαι. παλιν ο κυρος πεμψας ηρωτα τι ουν καθησαι ενταυθα και ου καταβαινεις; απορων, εφη, ο τι χρη ποιειν. αλλ' ουδεν, εφη ο κυρος, απορειν σε δει: εξεστι γαρ σοι επι δικην καταβαινειν. τις δ', εφη, εσται ο δικαζων; δηλον οτι ωι ο θεος εδωκε και ανευ δικης χρησθαι σοι ο τι βουλοιτο. ενταυθα δη ο αρμενιος γιγνωσκων την αναγκην καταβαινει: και ο κυρος λαβων εις το μεσον κακεινον και τα αλλα παντα περιεστρατοπεδευσατο, ομου ηδη πασαν εχων την δυναμιν. εν τουτωι δε τωι χρονωι ο πρεσβυτερος παις του αρμενιου τιγρανης εξ αποδημιας τινος προσηιει, ος και συνθηρος ποτε εγενετο τωι κυρωι: και ως ηκουσε τα γεγενημενα, ευθυς πορευεται ωσπερ ειχε προς τον κυρον. ως δ' ειδε πατερα τε και μητερα και αδελφους και την εαυτου γυναικα αιχμαλωτους γεγενημενους, εδακρυσεν, ωσπερ εικος. ο δε κυρος ιδων αυτον αλλο μεν ουδεν εφιλοφρονησατο αυτωι, ειπε δ' οτι εις καιρον ηκεις, εφη, οπως της δικης ακουσηις παρων της αμφι του πατρος. και ευθυς συνεκαλει τους ηγεμονας τους τε των περσων και τους των μηδων: προσεκαλει δε και ει τις αρμενιων των εντιμων παρην. και τας γυναικας εν ταις αρμαμαξαις παρουσας ουκ απηλασεν, αλλ' εια ακουειν. οποτε δε καλως ειχεν, ηρχετο του λογου: ω αρμενιε, εφη, πρωτον μεν σοι συμβουλευω εν τηι δικηι ταληθη λεγειν, ινα σοι εν γε απηι το ευμισητοτατον: το γαρ ψευδομενον φαινεσθαι ευ ισθι οτι και του συγγνωμης τινος τυγχανειν εμποδων μαλιστα ανθρωποις γιγνεται: επειτα δ', εφη, συνισασι μεν σοι και οι παιδες και αι γυναικες αυται παντα οσα επραξας, και αρμενιων οι παροντες: ην δε αισθανωνται σε αλλα η τα γενομενα λεγοντα, νομιουσι σε και αυτον καταδικαζειν σεαυτου παντα τα εσχατα παθειν, ην εγω ταληθη πυθωμαι. αλλ' ερωτα, εφη, ω κυρε, ο τι βουλει, ως ταληθη ερουντος. τουτου ενεκα και γενεσθω ο τι βουλεται. λεγε δη μοι, εφη, επολεμησας ποτε αστυαγει τωι της εμης μητρος πατρι και τοις αλλοις μηδοις; εγωγ', εφη. κρατηθεις δ' υπ' αυτου συνωμολογησας δασμον οισειν και συστρατευσεσθαι οποι επαγγελλοι, και ερυματα μη εξειν; ην ταυτα. νυν ουν δια τι ουτε τον δασμον απηγες ουτε το στρατευμα επεμπες, ετειχιζες τε τα ερυματα; ελευθεριας επεθυμουν: καλον γαρ μοι εδοκει ειναι και αυτον ελευθερον ειναι και παισιν ελευθεριαν καταλιπειν. και γαρ εστιν, εφη ο κυρος, καλον μαχεσθαι, οπως μηποτε τις δουλος μελλοι γενησεσθαι: ην δε δη η πολεμωι κρατηθεις η και αλλον τινα τροπον δουλωθεις επιχειρων τις φαινηται τους δεσποτας αποστερειν εαυτου, τουτον συ πρωτος ποτερον ως αγαθον ανδρα και καλα πραττοντα τιμαις η ως αδικουντα, ην λαβηις, κολαζεις; κολαζω, εφη: ου γαρ εαις συ ψευδεσθαι. λεγε δη σαφως, εφη ο κυρος, καθ' εν εκαστον: ην αρχων τις τυχηι σοι και αμαρτηι, ποτερον εαις αρχειν η αλλον καθιστης αντ' αυτου; αλλον καθιστημι. τι δε, ην χρηματα πολλα εχηι, εαις πλουτειν η πενητα ποιεις; αφαιρουμαι, εφη, α αν εχων τυγχανηι. ην δε και προς πολεμιους γιγνωσκηις αυτον αφισταμενον, τι ποιεις; κατακαινω, εφη: τι γαρ δει ελεγχθεντα οτι ψευδομαι αποθανειν μαλλον η ταληθη λεγοντα; ενθα δη ο μεν παις αυτου ως ηκουσε ταυτα, περιεσπασατο την τιαραν και τους πεπλους κατερρηξατο, αι δε γυναικες αναβοησασαι εδρυπτοντο, ως οιχομενου του πατρος και απολωλοτων σφων ηδη. και ο κυρος σιωπησαι κελευσας ειπεν: ειεν: τα μεν δη σα δικαια ταυτα, ω αρμενιε: ημιν δε τι συμβουλευεις εκ τουτων ποιειν; ο μεν δη αρμενιος εσιωπα απορων ποτερα συμβουλευοι τωι κυρωι κατακαινειν αυτον η ταναντια διδασκοι ων αυτος εφη ποιειν. ο δε παις αυτου τιγρανης επηρετο τον κυρον: ειπε μοι, εφη, ω κυρε, επει ο πατηρ απορουντι εοικεν, η συμβουλευσω περι αυτου α οιμαι σοι βελτιστα ειναι; και ο κυρος, ηισθημενος, οτε συνεθηρα αυτωι ο τιγρανης, σοφιστην τινα αυτωι συνοντα και θαυμαζομενον υπο του τιγρανου, πανυ επεθυμει αυτου ακουσαι ο τι ποτ' εροιη: και προθυμως εκελευσε λεγειν ο τι γιγνωσκοι. εγω τοινυν, εφη ο τιγρανης, ει μεν αγασαι του πατρος η οσα βεβουλευται η οσα πεπραχε, πανυ σοι συμβουλευω τουτον μιμεισθαι: ει μεντοι σοι δοκει παντα ημαρτηκεναι, συμβουλευω τουτον μη μιμεισθαι. ουκουν, εφη ο κυρος, τα δικαια ποιων ηκιστ' αν τον αμαρτανοντα μιμοιμην. εστιν, εφη, ταυτα. κολαστεον αρ' αν ειη κατα γε τον σον λογον τον πατερα, ειπερ τον αδικουντα δικαιον κολαζειν. ποτερα δ' ηγηι, ω κυρε, αμεινον ειναι συν τωι σωι αγαθωι τας τιμωριας ποιεισθαι η συν τηι σηι ζημιαι; εμαυτον αρα, εφη, ουτω γ' αν τιμωροιμην. αλλα μεντοι, εφη ο τιγρανης, μεγαλα γ' αν ζημιοιο, ει τους σεαυτου κατακαινοις τοτε οποτε σοι πλειστου αξιοι ειεν κεκτησθαι. πως δ' αν, εφη ο κυρος, τοτε πλειστου αξιοι γιγνοιντο ανθρωποι οποτε αδικουντες αλισκοιντο; ει τοτε, οιμαι, σωφρονες γιγνοιντο. δοκει γαρ μοι, ω κυρε, ουτως εχειν, ανευ μεν σωφροσυνης ουδ' αλλης αρετης ουδεν οφελος ειναι: τι γαρ αν, εφη, χρησαιτ' αν τις ισχυρωι η ανδρειωι μη σωφρονι, [η ιππικωι], τι δε πλουσιωι, τι δε δυναστηι εν πολει; συν δε σωφροσυνηι και φιλος πας χρησιμος και θεραπων πας αγαθος. τουτ' ουν, εφη, λεγεις ως και ο σος πατηρ εν τηιδε τηι μιαι ημεραι εξ αφρονος σωφρων γεγενηται; πανυ μεν ουν, εφη. παθημα αρα της ψυχης συ λεγεις ειναι την σωφροσυνην, ωσπερ λυπην, ου μαθημα: ου γαρ αν δηπου, ειγε φρονιμον δει γενεσθαι τον μελλοντα σωφρονα εσεσθαι, παραχρημα εξ αφρονος σωφρων αν τις γενοιτο. τι δ', εφη, ω κυρε, ουπω ηισθου και ενα ανδρα δι' αφροσυνην μεν επιχειρουντα κρειττονι εαυτου μαχεσθαι, επειδαν δε ηττηθηι, ευθυς πεπαυμενον της προς τουτον αφροσυνης; παλιν δ', εφη, ουπω εωρακας πολιν αντιταττομενην προς πολιν ετεραν, ης επειδαν ηττηθηι παραχρημα ταυτηι αντι του μαχεσθαι πειθεσθαι εθελει; ποιαν δ', εφη ο κυρος, και συ του πατρος ητταν λεγων ουτως ισχυριζει σεσωφρονισθαι αυτον; ηι νη δι', εφη, συνοιδεν εαυτωι ελευθεριας μεν επιθυμησας, δουλος δ' ως ουδεπωποτε γενομενος, α δε ωιηθη χρηναι λαθειν η φθασαι η αποβιασασθαι, ουδεν τουτων ικανος γενομενος διαπραξασθαι. σε δε οιδεν, α μεν εβουληθης εξαπατησαι αυτον, ουτως εξαπατησαντα ωσπερ αν τις τυφλους και κωφους και μηδ' οτιουν φρονουντας εξαπατησειεν: α δε ωιηθης λαθειν χρηναι, ουτω σε οιδε λαθοντα ωστε α ενομιζεν εαυτωι εχυρα χωρια αποκεισθαι, συ ειρκτας ταυτα ελαθες προκατασκευασας: ταχει δε τοσουτον περιεγενου αυτου ωστε προσωθεν εφθασας ελθων συν πολλωι στολωι πριν τουτον την παρ' εαυτωι δυναμιν αθροισασθαι. επειτα δοκει σοι, εφη ο κυρος, και η τοιαυτη ηττα σωφρονιζειν ικανη ειναι ανθρωπους, το γνωναι αλλους εαυτων βελτιονας οντας; πολυ γε μαλλον, εφη ο τιγρανης, η οταν μαχηι τις ηττηθηι. ο μεν γαρ ισχυι κρατηθεις εστιν οτε ωιηθη σωμασκησας αναμαχεισθαι: και πολεις γε αλουσαι συμμαχους προσλαβουσαι οιονται αναμαχεσασθαι αν: ους δ' αν βελτιους τινες εαυτων ηγησωνται, τουτοις πολλακις και ανευ αναγκης εθελουσι πειθεσθαι. συ, εφη, εοικας ουκ οιεσθαι τους υβριστας γιγνωσκειν τους εαυτων σωφρονεστερους, ουδε τους κλεπτας τους μη κλεπτοντας, ουδε τους ψευδομενους τους ταληθη λεγοντας, ουδε τους αδικουντας τους τα δικαια ποιουντας: ουκ οισθα, εφη, οτι και νυν ο σος πατηρ εψευσατο και ουκετ' ημπεδου τας προς ημας συνθηκας, ειδως οτι ημεις ουδ' οτιουν ων αστυαγης συνεθετο παραβαινομεν; αλλ' ουδ' εγω τουτο λεγω ως το γνωναι μονον τους βελτιονας σωφρονιζει ανευ του δικην διδοναι υπο των βελτιονων, ωσπερ ο εμος πατηρ νυν διδωσιν. αλλ', εφη ο κυρος, ο γε σος πατηρ πεπονθε μεν ουδ' οτιουν πω κακον: φοβειται γε μεντοι ευ οιδ' οτι μη παντα τα εσχατα παθηι. οιει ουν τι, εφη ο τιγρανης, μαλλον καταδουλουσθαι ανθρωπους του ισχυρου φοβου; ουκ οισθ' οτι οι μεν τωι ισχυροτατωι κολασματι νομιζομενωι σιδηρωι παιομενοι ομως εθελουσι και παλιν μαχεσθαι τοις αυτοις; ους δ' αν σφοδρα φοβηθωσιν ανθρωποι, τουτοις ουδε παραμυθουμενοις ετι αντιβλεπειν δυνανται; λεγεις συ, εφη, ως ο φοβος του εργωι κακουσθαι μαλλον κολαζει τους ανθρωπους. και συ γε, εφη, οισθα οτι αληθη λεγω: επιστασαι γαρ οτι οι μεν φοβουμενοι μη φυγωσι πατριδα και οι μελλοντες μαχεσθαι δεδιοτες μη ηττηθωσιν [αθυμως διαγουσι, και οι πλεοντες μη ναυαγησωσι,] και οι δουλειαν και δεσμον φοβουμενοι, ουτοι μεν ουτε σιτου ουθ' υπνου δυνανται λαγχανειν δια τον φοβον: οι δε ηδη μεν φυγαδες, ηδη δ' ηττημενοι, ηδη δε δουλευοντες, εστιν οτε δυνανται και μαλλον των ευδαιμονων εσθιειν τε και καθευδειν. ετι δε φανερωτερον και εν τοισδε οιον φορημα ο φοβος: ενιοι γαρ φοβουμενοι μη ληφθεντες αποθανωσι προαποθνηισκουσιν υπο του φοβου, οι μεν ριπτουντες εαυτους, οι δ' απαγχομενοι, οι δ' αποσφαττομενοι: ουτω παντων των δεινων ο φοβος μαλιστα καταπληττει τας ψυχας. τον δ' εμον πατερα, εφη, νυν πως δοκεις διακεισθαι την ψυχην, ος ου μονον περι εαυτου, αλλα και περι εμου και περι γυναικος και περι παντων των τεκνων [δουλειας] φοβειται; και ο κυρος ειπεν: αλλα νυν μεν εμοιγε ουδεν απιστον τουτον ουτω διακεισθαι: δοκει μεντοι μοι του αυτου ανδρος ειναι και ευτυχουντα εξυβρισαι και πταισαντα ταχυ πτηξαι, και ανεθεντα γε παλιν αυ μεγα φρονησαι και παλιν αυ πραγματα παρασχειν. αλλα ναι μα δι', εφη, ω κυρε, εχει μεν προφασεις τα ημετερα αμαρτηματα ωστ' απιστειν ημιν: εξεστι δε σοι και φρουρια εντειχιζειν και τα εχυρα κατεχειν και αλλο ο τι αν βουληι πιστον λαμβανειν. και μεντοι, εφη, ημας μεν εξεις ουδεν τι τουτοις μεγα λυπουμενους: μεμνησομεθα γαρ οτι ημεις αυτων αιτιοι εσμεν: ει δε τινι των αναμαρτητων παραδους την αρχην απιστων αυτοις φανει, ορα μη αμα τε ευ ποιησεις και αμα ου φιλον νομιουσι σε: ει δ' αυ φυλαττομενος το απεχθανεσθαι μη επιθησεις αυτοις ζυγα του μη υβρισαι, ορα μη εκεινους αυ δεησει σε σωφρονιζειν ετι μαλλον η ημας νυν εδεησεν. αλλα ναι μα τους θεους, εφη, τοιουτοις μεν εγωγε υπηρεταις, ους ειδειην αναγκηι υπηρετουντας, αηδως αν μοι δοκω χρησθαι: ους δε γιγνωσκειν δοκοιην οτι ευνοιαι και φιλιαι τηι εμηι το δεον συλλαμβανοιεν, τουτους αν μοι δοκω και αμαρτανοντας ραιον φερειν η τους μισουντας μεν, εκπλεω δε παντα αναγκηι διαπονουμενους. και ο τιγρανης ειπε προς ταυτα: φιλιαν δε παρα τινων αν ποτε λαβοις τοσαυτην οσην σοι παρ' ημων εξεστι κτησασθαι νυν; παρ' εκεινων οιμαι, εφη, [παρα] των μηδεποτε πολεμιων γεγενημενων, ει εθελοιμι ευεργετειν αυτους ωσπερ συ νυν με κελευεις ευεργετειν υμας. η και δυναιο αν, εφη, ω κυρε, εν τωι παροντι νυν ευρειν οτωι αν χαρισαιο οσαπερ τωι εμωι πατρι; αυτικα, εφη, ην τινα εαις ζην των σε μηδεν ηδικηκοτων, τινα σοι τουτου χαριν οιει αυτον εισεσθαι; τι δ', ην αυτου τεκνα και γυναικα μη αφαιρηι, τις σε τουτου ενεκα φιλησει μαλλον η ο νομιζων προσηκειν αυτωι αφαιρεθηναι; την δ' αρμενιων βασιλειαν ει μη εξει, οισθα τινα, εφη, λυπουμενον μαλλον η ημας; ουκουν και τουτ', εφη, δηλον οτι ο μαλιστα λυπουμενος ει μη βασιλευς ειη ουτος και λαβων την αρχην μεγιστην αν σοι χαριν ειδειη. ει δε τι σοι, εφη, μελει και του ως ηκιστα τεταραγμενα ταδε καταλιπειν, οταν απιηις, σκοπει, εφη, ποτερον αν οιει ηρεμεστερως εχειν τα ενθαδε καινης γενομενης αρχης η της ειωθυιας καταμενουσης: ει δε τι σοι μελει και του ως πλειστην στρατιαν εξαγειν, τιν' αν οιει μαλλον εξετασαι ταυτην ορθως του πολλακις αυτηι κεχρημενου; ει δε και χρηματων δεησει, τιν' αν ταυτα νομιζεις κρειττον εκπορισαι του και ειδοτος και εχοντος παντα τα οντα; ωγαθε, εφη, κυρε, φυλαξαι μη ημας αποβαλων σαυτον ζημιωσηις πλειω η ο πατηρ εδυνηθη σε βλαψαι. ο μεν τοιαυτα ελεγεν. ο δε κυρος ακουων υπερηδετο, οτι ενομιζε περαινεσθαι παντα αυτωι οσαπερ υπεσχετο τωι κυαξαρηι πραξειν; εμεμνητο γαρ ειπων οτι και φιλον οιοιτο μαλλον η προσθεν ποιησειν. και εκ τουτου δη τον αρμενιον ερωται: ην δε δη ταυτα πειθωμαι υμιν, λεγε μοι, εφη, συ, ω αρμενιε, ποσην μεν στρατιαν μοι συμπεμψεις, ποσα δε χρηματα συμβαληι εις τον πολεμον; προς ταυτα δη λεγει ο αρμενιος: ουδεν εχω, ω κυρε, εφη, απλουστερον ειπειν ουδε δικαιοτερον η δειξαι μεν εμε πασαν την ουσαν δυναμιν, σε δε ιδοντα οσην μεν αν σοι δοκηι στρατιαν αγειν, την δε καταλιπειν της χωρας φυλακην. ως δ' αυτως περι χρηματων δηλωσαι μεν εμε δικαιον σοι παντα τα οντα, σε δε τουτων αυτον γνοντα οποσα τε αν βουληι φερεσθαι και οποσα αν βουληι καταλιπειν. και ο κυρος ειπεν: ιθι δη λεξον μοι ποση σοι δυναμις εστι, λεξον δε και ποσα χρηματα. ενταυθα δη λεγει ο αρμενιος: ιππεις μεν τοινυν εισιν [αρμενιων] εις οκτακισχιλιους, πεζοι δε εις τετταρας μυριαδας: χρηματα δ', εφη, συν τοις θησαυροις οις ο πατηρ κατελιπεν εστιν εις αργυριον λογισθεντα ταλαντα πλειω των τρισχιλιων. και ο κυρος ουκ εμελλησεν, αλλ' ειπε: της μεν τοινυν στρατιας, επει σοι, εφη, οι ομοροι χαλδαιοι πολεμουσι, τους ημισεις μοι συμπεμπε: των δε χρηματων αντι μεν των πεντηκοντα ταλαντων ων εφερες δασμον διπλασια κυαξαρηι αποδος, οτι ελιπες την φοραν: εμοι δ', εφη, αλλα εκατον δανεισον: εγω δε σοι υπισχνουμαι, ην ο θεος ευ διδωι, ανθ' ων αν εμοι δανεισηις η αλλα πλειονος αξια ευεργετησειν η τα χρηματα απαριθμησειν, ην δυνωμαι: ην δε μη δυνωμαι, αδυνατος αν φαινοιμην, οιμαι, αδικος δ' ουκ αν δικαιως κρινοιμην. και ο αρμενιος, προς των θεων, εφη, ω κυρε, μη ουτω λεγε: ει δε μη, ου θαρρουντα με εξεις: αλλα νομιζε, εφη, α αν καταλιπηις μηδεν ηττον σα ειναι ων αν εχων απιηις. ειεν, εφη ο κυρος: ωστε δε την γυναικα απολαβειν, εφη, ποσα αν μοι χρηματα δοιης; οποσα αν δυναιμην, εφη. τι δε, ωστε τους παιδας; και τουτων, εφη, οποσα αν δυναιμην. ουκουν, εφη ο κυρος, ταυτα μεν ηδη διπλασια των οντων. συ δε, εφη, ω τιγρανη, λεξον μοι ποσου αν πριαιο ωστε την γυναικα απολαβειν. ο δε ετυγχανε νεογαμος τε ων και υπερφιλων την γυναικα. εγω μεν, εφη, ω κυρε, καν της ψυχης πριαιμην ωστε μηποτε λατρευσαι ταυτην. συ μεν τοινυν, εφη, απαγου την σην: ουδε γαρ ειληφθαι εγωγε αιχμαλωτον ταυτην νομιζω σου γε μηπωποτε φυγοντος ημας. και συ δε, ω αρμενιε, απαγου την γυναικα και τους παιδας μηδεν αυτων καταθεις, ιν' ειδωσιν οτι ελευθεροι προς σε απερχονται. και νυν μεν, εφη, δειπνειτε παρ' ημιν: δειπνησαντες δε απελαυνετε οποι υμιν θυμος. ουτω δη κατεμειναν. διασκηνουντων δε μετα δειπνον επηρετο ο κυρος: ειπε μοι, εφη, ω τιγρανη, που δη εκεινος εστιν ο ανηρ ος συνεθηρα ημιν και συ μοι μαλα εδοκεις θαυμαζειν αυτον. ου γαρ, εφη, απεκτεινεν αυτον ουτοσι ο εμος πατηρ; τι λαβων αδικουντα; διαφθειρειν αυτον εφη εμε. καιτοι [γ', εφη], ω κυρε, ουτω καλος καγαθος εκεινος ην ως και οτε αποθνηισκειν εμελλε προσκαλεσας με ειπε: μητι συ, εφη, ω τιγρανη, οτι αποκτεινει με, χαλεπανθηις τωι πατρι: ου γαρ κακονοιαι τηι σηι τουτο ποιει, αλλ' αγνοιαι. οποσα δε αγνοιαι ανθρωποι εξαμαρτανουσι, παντ' ακουσια ταυτ' εγωγε νομιζω. ο μεν δη κυρος επι τουτοις ειπε: φευ του ανδρος. ο δ' αρμενιος ελεξεν: ουτοι, εφη, ω κυρε, ουδ' οι ταις εαυτων γυναιξι λαμβανοντες συνοντας αλλοτριους ανδρας ου τουτο αιτιωμενοι αυτους κατακαινουσιν ως †αμαθεστερας† ποιουντας τας γυναικας, αλλα νομιζοντες αφαιρεισθαι αυτους την προς αυτους φιλιαν, δια τουτο ως πολεμιοις αυτοις χρωνται. και εγω εκεινωι, εφη, εφθονουν, οτι μοι εδοκει τουτον ποιειν αυτον μαλλον θαυμαζειν η εμε. και ο κυρος ειπεν: αλλα ναι μα τους θεους, εφη, ω αρμενιε, ανθρωπινα μοι δοκεις αμαρτειν: και συ, ω τιγρανη, συγγιγνωσκε τωι πατρι. τοτε μεν δη τοιαυτα διαλεχθεντες και φιλοφρονηθεντες ωσπερ εικος εκ συναλλαγης, αναβαντες επι τας αρμαμαξας συν ταις γυναιξιν απηλαυνον ευφραινομενοι. επει δ' ηλθον οικαδε, ελεγον του κυρου ο μεν τις την σοφιαν, ο δε την καρτεριαν, ο δε την πραιοτητα, ο δε τις και το καλλος και το μεγεθος. ενθα δη ο τιγρανης επηρετο την γυναικα: η και σοι, εφη, ω αρμενια, καλος εδοκει ο κυρος ειναι; αλλα μα δι', εφη, ουκ εκεινον εθεωμην. αλλα τινα μην; εφη ο τιγρανης. τον ειποντα νη δια ως της αυτου ψυχης αν πριαιτο ωστε μη με δουλευειν. τοτε μεν δη ωσπερ εικος εκ τοιουτων ανεπαυοντο συν αλληλοις. τηι δ' υστεραιαι ο αρμενιος κυρωι μεν και τηι στρατιαι απασηι ξενια επεμπε, προειπε δε τοις εαυτου, ους δεησοι στρατευεσθαι. εις τριτην ημεραν παρειναι: τα δε χρηματα ων ειπεν ο κυρος διπλασια απηριθμησεν. ο δε κυρος οσα ειπε λαβων ταλλα απεπεμψεν: ηρετο δε ποτερος εσται ο το στρατευμα αγων, ο παις η αυτος. ειπετην δε αμα ο μεν πατηρ ουτως: οποτερον αν συ κελευηις: ο δε παις ουτως: εγω μεν ουκ απολειψομαι σου, ω κυρε, ουδ' αν σκευοφορον εμε δεηι σοι συνακολουθειν. και ο κυρος επιγελασας ειπε: και επι ποσωι αν, εφη, εθελοις την γυναικα σου ακουσαι οτι σκευοφορεις; αλλ' ουδεν, εφη, ακουειν δεησει αυτην: αξω γαρ, ωστε οραν εξεσται αυτηι ο τι αν εγω πραττω. ωρα αν, εφη, συσκευαζεσθαι υμιν ειη. νομιζ', εφη, συνεσκευασμενους παρεσεσθαι ο τι αν ο πατηρ δωι. τοτε μεν δη ξενισθεντες οι στρατιωται εκοιμηθησαν. τηι δ' υστεραιαι αναλαβων ο κυρος τον τιγρανην και των μηδων ιππεων τους κρατιστους και των εαυτου φιλων οποσους καιρος εδοκει ειναι, περιελαυνων την χωραν κατεθεατο, σκοπων που τειχισειε φρουριον. και επ' ακρον τι ελθων επηρωτα τον τιγρανην ποια ειη των ορεων οποθεν οι χαλδαιοι καταθεοντες ληιζονται. και ο τιγρανης εδεικνυεν. ο δε παλιν ηρετο: νυν δε ταυτα τα ορη ερημα εστιν; ου μα δι', εφη, αλλ' αει σκοποι εισιν εκεινων οι σημαινουσι τοις αλλοις ο τι αν ορωσι. τι ουν, εφη, ποιουσιν, επην αισθωνται; βοηθουσιν, εφη, επι τα ακρα, ως αν εκαστος δυνηται. ταυτα μεν δη ο κυρος ηκηκοει: σκοπων δε κατενοει πολλην της χωρας τοις αρμενιοις ερημον και αργον ουσαν δια τον πολεπον. και τοτε μεν απηλθον επι το στρατοπεδον και δειπνησαντες εκοιμηθησαν. τηι δ' υστεραιαι αυτος τε ο τιγρανης παρην συνεσκευασμενος και ιππεις εις τους τετρακισχιλιους συνελεγοντο αυτωι και τοξοται εις τους μυριους, και πελτασται αλλοι τοσουτοι. ο δε κυρος εν ωι συνελεγοντο εθυετο: επει δε καλα τα ιερα ην αυτωι, συνεκαλεσε τους τε των περσων ηγεμονας και τους των μηδων. επει δ' ομου ησαν, ελεξε τοιαδε. ανδρες φιλοι, εστι μεν τα ορη ταυτα α ορωμεν χαλδαιων: ει δε ταυτα καταλαβοιμεν και επ' ακρου γενοιτο ημετερον φρουριον, σωφρονειν αναγκη αν ειη προς ημας αμφοτεροις, τοις τε αρμενιοις και τοις χαλδαιοις. τα μεν ουν ιερα καλα ημιν: ανθρωπινηι δε προθυμιαι εις το πραχθηναι ταυτα ουδεν ουτω μεγα συμμαχον αν γενοιτο ως ταχος. ην γαρ φθασωμεν πριν τους πολεμιους συλλεγηναι αναβαντες, η πανταπασιν αμαχει λαβοιμεν αν το ακρον η ολιγοις τε και ασθενεσι χρησαιμεθ' αν πολεμιοις. των ουν πονων ουδεις ραιων ουδ' ακινδυνοτερος, εφη, εστι του νυν καρτερησαι σπευδοντας. ιτε ουν επι τα οπλα. και ... υμεις μεν, ω μηδοι, εν αριστεραι ημων πορευεσθε: υμεις δε, ω αρμενιοι, οι μεν ημισεις εν δεξιαι, οι δ' ημισεις εμπροσθεν ημων ηγεισθε: υμεις δ', ω ιππεις, οπισθεν επεσθε παρακελευομενοι και ωθουντες ανω ημας, ην δε τις μαλακυνηται, μη επιτρεπετε. ταυτ' ειπων ο κυρος ηγειτο ορθιους ποιησαμενος τους λοχους. οι δε χαλδαιοι ως εγνωσαν την ορμην ανω ουσαν, ευθυς εσημαινον τε τοις εαυτων και συνεβοων αλληλους και συνηθροιζοντο. ο δε κυρος παρηγγυα, ανδρες περσαι, ημιν σημαινουσι σπευδειν. ην γαρ φθασωμεν ανω γενομενοι, ουδεν τα των πολεμιων δυνησεται. ειχον δ' οι χαλδαιοι γερρα τε και παλτα δυο: και πολεμικωτατοι δε λεγονται ουτοι των περι εκεινην την χωραν ειναι: και μισθου στρατευονται, οποταν τις αυτων δεηται, δια το πολεμικοι τε και πενητες ειναι: και γαρ η χωρα αυτοις ορεινη τε εστι και ολιγη η τα χρηματα εχουσα. ως δε μαλλον επλησιαζον οι αμφι τον κυρον των ακρων, ο τιγρανης συν τωι κυρωι πορευομενος ειπεν: ω κυρε, αρ' οισθ', εφη, οτι αυτους ημας αυτικα μαλα δεησει μαχεσθαι; ως οι γε αρμενιοι ου μη δεξονται τους πολεμιους. και ο κυρος ειπων οτι ειδειη τουτο, ευθυς παρηγγυησε τοις περσαις παρασκευαζεσθαι, ως αυτικα δεησον διωκειν, επειδαν υπαγαγωσι τους πολεμιους υποφευγοντες οι αρμενιοι ωστ' εγγυς ημιν γενεσθαι. ουτω δη ηγουντο μεν οι αρμενιοι: των δε χαλδαιων οι παροντες, ως επλησιαζον οι αρμενιοι, αλαλαξαντες εθεον, ωσπερ ειωθεσαν, εις αυτους: οι δε αρμενιοι, ωσπερ ειωθεσαν, ουκ εδεχοντο. ως δε διωκοντες οι χαλδαιοι ειδον εναντιους μαχαιροφορους ιεμενους ανω, οι μεν τινες αυτοις πελασαντες ταχυ απεθνηισκον, οι δ' εφευγον, οι δε τινες και εαλωσαν αυτων, ταχυ δε ειχετο τα ακρα. επει δε τα ακρα ειχον οι αμφι τον κυρον, καθεωρων τε των χαλδαιων τας οικησεις και ηισθανοντο φευγοντας αυτους εκ των εγγυς οικησεων. ο δε κυρος, ως παντες οι στρατιωται ομου εγενοντο, αριστοποιεισθαι παρηγγειλεν. επει δε ηριστηκεσαν, καταμαθων ενθα αι σκοπαι ησαν αι των χαλδαιων ερυμνον τε ον και ενυδρον, ευθυς ετειχιζε φρουριον: και τον τιγρανην εκελευε πεμπειν επι τον πατερα και κελευειν παραγενεσθαι εχοντα οποσοι ειεν τεκτονες τε και λιθοτομοι. επι μεν δη τον αρμενιον ωιχετο αγγελος: ο δε κυρος τοις παρουσιν ετειχιζεν. εν δε τουτωι προσαγουσι τωι κυρωι τους αιχμαλωτους δεδεμενους, τους δε τινας και τετρωμενους. ως δε ειδεν, ευθυς λυειν μεν εκελευσε τους δεδεμενους, τους δε τετρωμενους ιατρους καλεσας θεραπευειν εκελευσεν: επειτα δε ελεξε τοις χαλδαιοις οτι ηκοι ουτε απολεσαι επιθυμων εκεινους ουτε πολεμειν δεομενος, αλλ' ειρηνην βουλομενος ποιησαι αρμενιοις και χαλδαιοις. πριν μεν ουν εχεσθαι τα ακρα οιδ' οτι ουδεν εδεισθε ειρηνης: τα μεν γαρ υμετερα ασφαλως ειχε, τα δε των αρμενιων ηγετε και εφερετε: νυν δε ορατε δη εν οιωι εστε. εγω ουν αφιημι υμας οικαδε τους ειλημμενους, και διδωμι υμιν συν τοις αλλοις χαλδαιοις βουλευσασθαι ειτε βουλεσθε πολεμειν ημιν ειτε φιλοι ειναι. και ην μεν πολεμον αιρησθε, μηκετι ηκετε δευρο ανευ οπλων, ει σωφρονειτε: ην δε ειρηνης δοκητε δεισθαι, ανευ οπλων ηκετε: ως δε καλως εξει τα υμετερα, ην φιλοι γενησθε, εμοι μελησει. ακουσαντες δε ταυτα οι χαλδαιοι, πολλα μεν επαινεσαντες, πολλα δε δεξιωσαμενοι τον κυρον ωιχοντο οικαδε. ο δε αρμενιος ως ηκουσε την τε κλησιν του κυρου και την πραξιν, λαβων τους τεκτονας και ταλλα οσων ωιετο δειν, ηκε προς τον κυρον ως εδυνατο ταχιστα. επει δε ειδε τον κυρον, ελεξεν: ω κυρε, ως ολιγα δυναμενοι προοραν ανθρωποι περι του μελλοντος πολλα επιχειρουμεν πραττειν. νυν γαρ δη και εγω ελευθεριαν μεν μηχανασθαι επιχειρησας δουλος ως ουδεπωποτε εγενομην: επει δ' εαλωμεν, σαφως απολωλεναι νομισαντες νυν αναφαινομεθα σεσωσμενοι ως ουδεπωποτε. οι γαρ ουδεπωποτε επαυοντο πολλα κακα ημας ποιουντες, νυν ορω τουτους εχοντας ωσπερ εγω ηυχομην. και τουτο επιστω, εφη, ω κυρε, οτι εγω ωστε απελασι χαλδαιους απο τουτων των ακρων πολλαπλασια αν εδωκα χρηματα ων συ νυν εχεις παρ' εμου: και α υπισχνου ποιησειν αγαθα ημας οτ' ελαμβανες τα χρηματα, αποτετελεσται σοι ηδη, ωστε και προσοφειλοντες σοι αλλας χαριτας αναπεφηναμεν, ας ημεις γε, ει μη κακοι εσμεν, αισχυνοιμεθ' αν σοι μη αποδιδοντες. ο μεν αρμενιος τοσαυτ' ελεξεν. οι δε χαλδαιοι ηκον δεομενοι του κυρου ειρηνην σφισι ποιησαι. και ο κυρος επηρετο αυτους: αλλο τι, εφη, ω χαλδαιοι, η τουτου ενεκα ειρηνης νυν επιθυμειτε οτι νομιζετε ασφαλεστερον αν δυνασθαι ζην ειρηνης γενομενης η πολεμουντες, επει ημεις ταδ' εχομεν; εφασαν οι χαλδαιοι. και ος, τι δ', εφη, ει και αλλα υμιν αγαθα προσγενοιτο δια την ειρηνην; ετι αν, εφασαν, μαλλον ευφραινοιμεθα. αλλο τι ουν, εφη, η δια το γης σπανιζειν αγαθης νυν πενητες νομιζετ' ειναι; συνεφασαν και τουτο. τι ουν; εφη ο κυρος, βουλοισθ' αν αποτελουντες οσαπερ οι αλλοι αρμενιοι εξειναι υμιν της αρμενιας [γης] εργαζεσθαι οποσην αν θελητε; εφασαν οι χαλδαιοι, ει πιστευοιμεν μη αδικησεσθαι. τι δε, συ, εφη, ω αρμενιε, βουλοιο αν σοι την νυν αργον ουσαν [γην] ενεργον γενεσθαι, ει μελλοιεν τα νομιζομενα παρα σοι αποτελειν οι εργαζομενοι; εφη ο αρμενιος πολλου αν τουτο πριασθαι: πολυ γαρ αν αυξανεσθαι την προσοδον. τι δ', υμεις, εφη, ω χαλδαιοι, επει ορη αγαθα εχετε, εθελοιτ' αν εαν νεμειν ταυτα τους αρμενιους, ει υμιν μελλοιεν οι νεμοντες τα δικαια αποτελειν; εφασαν οι χαλδαιοι: πολλα γαρ αν ωφελεισθαι ουδεν πονουντες. συ δε, εφη, ω αρμενιε, εθελοις αν ταις τουτων νομαις χρησθαι, ει μελλοις μικρα ωφελων χαλδαιους πολυ πλειω ωφελησεσθαι; και σφοδρα αν, εφη, ειπερ οιοιμην ασφαλως νεμειν. ουκουν, εφη, ασφαλως αν νεμοιτε, ει τα ακρα εχοιτε συμμαχα; εφη ο αρμενιος. αλλα μα δι', εφασαν οι χαλδαιοι, ουκ αν ημεις ασφαλως εργαζοιμεθα μη οτι την τουτων, αλλ' ουδ' αν την ημετεραν, ει ουτοι τα ακρα εχοιεν. ει δ' υμιν αυ, εφη, τα ακρα συμμαχα ειεν; ουτως αν, εφασαν, ημιν καλως εχοι. αλλα μα δι', εφη ο αρμενιος, ουκ αν ημιν αυ καλως εχοι, ει ουτοι παραληψονται παλιν τα ακρα αλλως τε και τετειχισμενα. και ο κυρος ειπεν: ουτωσι τοινυν, εφη, εγω ποιησω: ουδετεροις υμων τα ακρα παραδωσω, αλλ' ημεις φυλαξομεν αυτα: καν αδικωσιν υμων οποτεροι, συν τοις αδικουμενοις ημεις εσομεθα. ως δ' ηκουσαν ταυτα αμφοτεροι, επηινεσαν και ελεγον οτι ουτως αν μονως η ειρηνη βεβαια γενοιτο. και επι τουτοις εδοσαν και ελαβον παντες τα πιστα, και ελευθερους μεν αμφοτερους απ' αλληλων ειναι συνετιθεντο, επιγαμιας δ' ειναι και επεργασιας και επινομιας, και επιμαχιαν δε κοινην, ει τις αδικοιη οποτερους. ουτω μεν ουν τοτε διεπραχθη: και νυν δε ετι ουτω διαμενουσιν αι τοτε γενομεναι συνθηκαι χαλδαιοις και τωι την αρμενιαν εχοντι. επει δε αι συνθηκαι εγεγενηντο, ευθυς συνετειχιζον τε αμφοτεροι προθυμως ως κοινον φρουριον και τα επιτηδεια συνεισηγον. επει δ' εσπερα προσηιει, συνδειπνους ελαβεν αμφοτερους προς εαυτον ως φιλους ηδη. συσκηνουντων δε ειπε τις των χαλδαιων οτι τοις μεν αλλοις σφων πασιν ευκτα ταυτα ειη: εισι δε τινες των χαλδαιων οι ληιζομενοι ζωσι και ουτ' επιστανται εργαζεσθαι ουτ' αν δυναιντο, ειθισμενοι απο πολεμου βιοτευειν: αιει γαρ εληιζοντο η εμισθοφορουν, πολλακις μεν παρα τωι ινδων βασιλει (και γαρ, εφασαν, πολυχρυσος ανηρ), πολλακις δε και παρ' αστυαγει. και ο κυρος εφη: τι ουν ου και νυν παρ' εμοι μισθοφορουσιν; εγω γαρ δωσω οσον τις και αλλος πλειστον δηποτε εδωκε. συνεφασαν [οι], και πολλους γε εσεσθαι ελεγον τους εθελησοντας. και ταυτα μεν δη ουτω συνωμολογειτο. ο δε κυρος ως ηκουσεν οτι πολλακις προς τον ινδον οι χαλδαιοι επορευοντο, αναμνησθεις οτι ηλθον παρ' αυτου κατασκεψομενοι εις μηδους τα αυτων πραγματα και ωιχοντο προς τους πολεμιους, οπως αυ και τα εκεινων κατιδωσιν, εβουλετο μαθειν τον ινδον τα αυτωι πεπραγμενα. ηρξατο ουν λογου τοιουδε: ω αρμενιε, εφη, και υμεις, ω χαλδαιοι, ειπατε μοι, ει τινα εγω νυν των εμων αποστελλοιμι προς τον ινδον, συμπεμψαιτ' αν μοι των υμετερων οιτινες αυτωι την τε οδον ηγοιντο αν και συμπραττοιεν ωστε γενεσθαι ημιν παρα του ινδου α εγω βουλομαι; εγω γαρ χρηματα μεν προσγενεσθαι ετι αν βουλοιμην ημιν, οπως εχω και μισθον αφθονως διδοναι οις αν δεηι και τιμαν και δωρεισθαι των συστρατευομενων τους αξιους: τουτων δη ενεκα βουλομαι ως αφθονωτατα χρηματα εχειν, δεισθαι τουτων νομιζων. των δε υμετερων ηδυ μοι απεχεσθαι φαινεται: φιλους γαρ υμας ηδη νομιζω: παρα δε του ινδου ηδεως αν λαβοιμι, ει διδοιη. ο ουν αγγελος, ωι κελευω υμας ηγεμονας δουναι και συμπρακτορας [γενεσθαι], ελθων εκεισε ωδε λεξει: επεμψε με κυρος, ω ινδε, προς σε: φησι δε προσδεισθαι χρηματων, προσδεχομενος αλλην στρατιαν οικοθεν εκ περσων: και γαρ προσδεχομαι, εφη: ην ουν αυτωι πεμψηις οποσα σοι προχωρει, φησιν, ην θεος αγαθον τελος διδωι αυτωι, πειρασεσθαι ποιησαι ωστε σε νομιζειν καλως βεβουλευσθαι χαρισαμενον αυτωι. ταυτα μεν ο παρ' εμου λεξει. τοις δε παρ' υμων υμεις αυ επιστελλετε ο τι υμιν συμφορον δοκει ειναι. και ην μεν λαβωμεν, εφη, παρ' αυτου, αφθονωτεροις χρησομεθα: ην δε μη λαβωμεν, εισομεθα οτι ουδεμιαν αυτωι χαριν οφειλομεν, αλλ' εξεσται ημιν εκεινου ενεκα προς το ημετερον συμφερον παντα τιθεσθαι. ταυτ' ειπεν ο κυρος, νομιζων τους ιοντας αρμενιων και χαλδαιων τοιαυτα λεξειν περι αυτου οια αυτος επεθυμει παντας ανθρωπους και λεγειν και ακουειν περι αυτου. και τοτε μεν δη, οποτε καλως ειχε, διαλυσαντες την σκηνην ανεπαυοντο. τηι δ' υστεραιαι ο τε κυρος επεμπε τον αγγελον επιστειλας οσαπερ εφη και ο αρμενιος και οι χαλδαιοι συνεπεμπον ους ικανωτατους ενομιζον ειναι και συμπραξαι και ειπειν περι κυρου τα προσηκοντα. εκ δε τουτου κατασκευασας ο κυρος το φρουριον και φυλαξιν ικανοις και τοις επιτηδειοις πασι και αρχοντ' αυτων καταλιπων μηδον ον ωιετο κυαξαρηι αν μαλιστα χαρισασθαι, απηιει συλλαβων το στρατευμα οσον τε ηλθεν εχων και ο παρ' αρμενιων προσελαβε, και τους παρα χαλδαιων εις τετρακισχιλιους, οι ωιοντο και συμπαντων των αλλων κρειττονες ειναι. ως δε κατεβη εις την οικουμενην, ουδεις εμεινεν ενδον αρμενιων ουτ' ανηρ ουτε γυνη, αλλα παντες υπηντων ηδομενοι τηι ειρηνηι και φεροντες και αγοντες ο τι εκαστος αξιον ειχε. και ο αρμενιος τουτοις ουκ ηχθετο, ουτως αν νομιζων και τον κυρον μαλλον ηδεσθαι τηι υπο παντων τιμηι. τελος δε υπηντησε και η γυνη του αρμενιου, τας θυγατερας εχουσα και τον νεωτερον υιον, και συν αλλοις δωροις το χρυσιον εκομιζεν ο προτερον ουκ ηθελε λαβειν κυρος. και ο κυρος ιδων ειπεν: υμεις εμε ου ποιησετε μισθου περιοντα ευεργετειν, αλλα συ, ω γυναι, εχουσα ταυτα τα χρηματα α φερεις απιθι, και τωι μεν αρμενιωι μηκετι δωις αυτα κατορυξαι, εκπεμψον δε τον υιον ως καλλιστα απ' αυτων κατασκευασασα επι την στρατιαν: απο δε των λοιπων κτω και σαυτηι και τωι ανδρι και ταις θυγατρασι και τοις υιοις ο τι κεκτημενοι και κοσμησεσθε καλλιον και ηδιον τον αιωνα διαξετε: εις δε την γην, εφη, αρκειτω τα σωματα, οταν εκαστος τελευτησηι, κατακρυπτειν. ο μεν ταυτ' ειπων παρηλαυνεν: ο δ' αρμενιος συμπρουπεμπε και οι αλλοι παντες ανθρωποι, ανακαλουντες τον ευεργετην, τον ανδρα τον αγαθον: και τουτ' εποιουν, εως εκ της χωρας εξεπεμψαν. συναπεστειλε δ' αυτωι ο αρμενιος και στρατιαν πλειονα, ως ειρηνης οικοι ουσης. ουτω δη ο κυρος απηιει κεχρηματισμενος ουχ α ελαβε μονον χρηματα, αλλα πολυ πλειονα τουτων ητοιμασμενος δια τον τροπον, ωστε λαμβανειν οποτε δεοιτο. και τοτε μεν εστρατοπεδευσατο εν τοις μεθοριοις. τηι δ' υστεραιαι το μεν στρατευμα και τα χρηματα επεμψε προς κυαξαρην: ο δε πλησιον ην, ωσπερ εφησεν: αυτος δε συν τιγρανηι και περσων τοις αριστοις εθηρα οπουπερ επιτυγχανοιεν θηριοις και ηυφραινετο. επει δ' αφικετο εις μηδους, των χρηματων εδωκε τοις αυτου ταξιαρχοις οσα εδοκει εκαστωι ικανα ειναι, οπως και εκεινοι εχοιεν τιμαν, ει τινας αγαιντο των υφ' εαυτους: ενομιζε γαρ, ει εκαστος το μερος αξιεπαινον ποιησειε, το ολον αυτωι καλως εχειν. και αυτος δε ο τι που καλον ιδοι ες στρατιαν, ταυτα κτωμενος διεδωρειτο τοις αει αξιωτατοις, νομιζων ο τι καλον καγαθον εχοι το στρατευμα, τουτοις απασιν αυτος κεκοσμησθαι. ηνικα δε αυτοις διεδιδου ων ελαβεν, ελεξεν ωδε πως εις το μεσον των ταξιαρχων και λοχαγων και παντων οσους ετιμα. ανδρες φιλοι, δοκει ημιν ευφροσυνη τις νυν παρειναι, και οτι ευπορια τις προσγεγενηται και οτι εχομεν αφ' ων τιμαν εξομεν ους αν βουλωμεθα και τιμασθαι ως αν εκαστος αξιος ηι. παντως δη αναμιμνηισκωμεθα τα ποι' αττα εργα τουτων των αγαθων εστιν αιτια: σκοπουμενοι γαρ ευρησετε το τε αγρυπνησαι οπου εδει και το πονησαι και το σπευσαι και το μη ειξαι τοις πολεμιοις. ουτως ουν χρη και το λοιπον ανδρας αγαθους ειναι, γιγνωσκοντας οτι τας μεγαλας ηδονας και ταγαθα τα μεγαλα η πειθω και η καρτερια και οι εν τωι καιρωι πονοι και κινδυνοι παρεχονται. κατανοων δε ο κυρος ως ευ μεν αυτωι ειχον τα σωματα οι στρατιωται προς το δυνασθαι στρατιωτικους πονους φερειν, ευ δε τας ψυχας προς το καταφρονειν των πολεμιων, επιστημονες δ' ησαν τα προσηκοντα τηι εαυτων εκαστοι οπλισει, και προς το πειθεσθαι δε τοις αρχουσιν εωρα παντας ευ παρεσκευασμενους, εκ τουτων ουν επεθυμει τι ηδη των προς τους πολεμιους πραττειν, γιγνωσκων οτι εν τωι μελλειν πολλακις τοις αρχουσι και της καλης παρασκευης αλλοιουται τι. ετι δ' ορων οτι φιλοτιμως εχοντες εν οις αντηγωνιζοντο πολλοι και επιφθονως ειχον προς αλληλους των στρατιωτων, και τουτων ενεκα εξαγειν αυτους εβουλετο εις την πολεμιαν ως ταχιστα, ειδως οτι οι κοινοι κινδυνοι φιλοφρονως ποιουσιν εχειν τους συμμαχους προς αλληλους, και ουκετι εν τουτωι ουτε τοις εν οπλοις κοσμουμενοις φθονουσιν ουτε τοις δοξης εφιεμενοις, αλλα μαλλον και επαινουσι και ασπαζονται οι τοιουτοι τους ομοιους, νομιζοντες συνεργους αυτους του κοινου αγαθου ειναι. ουτω δη πρωτον μεν εξωπλισε την στρατιαν και κατεταξεν ως εδυνατο καλλιστα τε και αριστα, επειτα δε συνεκαλεσε μυριαρχους και χιλιαρχους και ταξιαρχους και λοχαγους. ουτοι γαρ απολελυμενοι ησαν του καταλεγεσθαι εν τοις τακτικοις αριθμοις, και οποτε δεοι η υπακουειν τωι στρατηγωι η παραγ γελλειν τι, ουδ' ως ουδεν αναρχον κατελειπετο, αλλα δωδεκαδαρχοις και εξαδαρχοις παντα τα καταλειπομενα διεκοσμειτο. επει δε συνηλθον οι επικαιριοι, παραγων αυτους επεδεικνυε τε αυτοις τα καλως εχοντα και εδιδασκεν ηι εκαστον ισχυρον ην των συμμαχικων. επει δε κακεινους εποιησεν ερωτικως εχειν του ηδη ποιειν τι, ειπεν αυτοις νυν μεν απιεναι επι τας ταξεις και διδασκειν εκαστον τους εαυτου απερ αυτος εκεινους, και πειρασθαι αυτους επιθυμιαν εμβαλειν πασι του στρατευεσθαι, οπως ευθυμοτατα παντες εξορμωιντο, πρωι δε παρειναι επι τας κυαξαρου θυρας. τοτε μεν δη απιοντες ουτω παντες εποιουν. τηι δ' υστεραιαι αμα τηι ημεραι παρησαν οι επικαιριοι επι θυραις. συν τουτοις ουν ο κυρος εισελθων προς τον κυαξαρην ηρχετο λογου τοιουδε. οιδα μεν, εφη, ω κυαξαρη, οτι α μελλω λεγειν σοι παλαι δοκει ουδεν ηττον η ημιν: αλλ' ισως αισχυνηι λεγειν ταυτα, μη δοκηις αχθομενος οτι τρεφεις ημας εξοδου μεμνησθαι. επει ουν συ σιωπαις, εγω λεξω και υπερ σου και υπερ ημων. ημιν γαρ δοκει πασιν, επειπερ παρεσκευασμεθα, μη επειδαν εμβαλωσιν οι πολεμιοι εις την σην χωραν, τοτε μαχεσθαι, μηδ' εν τηι φιλιαι καθημενους ημας υπομενειν, αλλ' ιεναι ως ταχιστα εις την πολεμιαν. νυν μεν γαρ εν τηι σηι χωραι οντες πολλα των σων σινομεθα ακοντες: ην δ' εις την πολεμιαν ιωμεν, τα εκεινων κακως ποιησομεν ηδομενοι. επειτα νυν μεν συ ημας τρεφεις πολλα δαπανων, ην δ' εκστρατευσωμεθα, θρεψομεθα εκ της πολεμιας. ετι δε ει μεν μειζων τις ημιν ο κινδυνος εμελλεν ειναι εκει η ενθαδε, ισως το ασφαλεστατον ην αιρετεον. νυν δε ισοι μεν εκεινοι εσονται, ην τε ενθαδε υπομενωμεν ην τε εις την εκεινων ιοντες υπαντωμεν αυτοις: ισοι δε ημεις οντες μαχουμεθα, ην τε ενθαδε επιοντας αυτους δεχωμεθα ην τε επ' εκεινους ιοντες την μαχην συναπτωμεν. πολυ μεντοι ημεις βελτιοσι και ερρωμενεστεραις ταις ψυχαις των στρατιωτων χρησομεθα, ην ιωμεν επι τους εχθρους και μη ακοντες οραν δοκωμεν τους πολεμιους: πολυ δε κακεινοι μαλλον ημας φοβησονται, οταν ακουσωσιν οτι ου φοβουμενοι πτησσομεν αυτους οικοι καθημενοι, αλλ' επει αισθανομεθα προσιοντας, απαντωμεν τε αυτοις, ιν' ως ταχιστα συμμειξωμεν, και ουκ αναμενομεν εως αν η ημετερα χωρα κακωται, αλλα φθανοντες ηδη δηιουμεν την εκεινων γην. καιτοι, εφη, ει τι εκεινους μεν φοβερωτερους ποιησομεν, ημας δ' αυτους θαρραλεωτερους, πολυ τουτο ημιν εγω πλεονεκτημα νομιζω, και τον κινδυνον ουτως ημιν μεν ελαττω λογιζομαι, τοις δε πολεμιοις μειζω. πολυ γαρ μαλλον, <ως> και ο πατηρ αιει λεγει και συ φηις, και οι αλλοι δε παντες ομολογουσιν ως αι μαχαι κρινονται μαλλον ταις ψυχαις η ταις των σωματων ρωμαις. ο μεν ουτως ειπε: κυαξαρης δε απεκρινατο: αλλ' οπως μεν, ω κυρε και οι αλλοι περσαι, εγω αχθομαι υμας τρεφων μηδ' υπονοειτε: το γε μεντοι ιεναι εις την πολεμιαν ηδη και εμοι δοκει βελτιον ειναι προς παντα. επει τοινυν, εφη ο κυρος, ομογνωμονουμεν, συσκευαζωμεθα και ην τα των θεων ημιν θαττον συγκαταινηι, εξιωμεν ως ταχιστα. εκ τουτου τοις μεν στρατιωταις ειπον συσκευαζεσθαι: ο δε κυρος εθυε πρωτον μεν διι βασιλει, επειτα δε και τοις αλλοις θεοις, ους ηγειτο ιλεως και ευμενεις οντας ηγεμονας <αν> γενεσθαι τηι στρατιαι και παραστατας αγαθους και συμμαχους και συμβουλους των αγαθων. συμπαρεκαλει δε και ηρωας γης μηδιας οικητορας και κηδεμονας. επει δ' εκαλλιερησε τε και αθροον ην αυτωι το στρατευμα προς τοις οριοις, τοτε δη οιωνοις χρησαμενος αισιοις ενεβαλεν εις την πολεμιαν. επει δε ταχιστα διεβη τα ορια, εκει αυ και γην ιλασκετο χοαις και θεους θυσιαις και ηρωας ασσυριας οικητορας ηυμενιζετο. ταυτα δε ποιησας αυθις διι πατρωιωι εθυε, και ει τις αλλος θεων ανεφαινετο, ουδενος ημελει. επει δε καλως ταυτα ειχεν, ευθυς τους μεν πεζους προαγαγοντες ου πολλην οδον εστρατοπεδευοντο, τοις δ' ιπποις καταδρομην ποιησαμενοι περιεβαλοντο πολλην και παντοιαν λειαν. και το λοιπον δε μεταστρατοπεδευομενοι και εχοντες αφθονα τα επιτηδεια και δηιουντες την χωραν ανεμενον τους πολεμιους. ηνικα δε προσιοντες ελεγοντο ουκετι δεχ' ημερων οδον απεχειν, τοτε δη ο κυρος λεγει: ω κυαξαρη, ωρα δη απανταν και μητε τοις πολεμιοις δοκειν μητε τοις ημετεροις φοβουμενους μη αντιπροσιεναι, αλλα δηλοι ωμεν οτι ουκ ακοντες μαχουμεθα. επει δε ταυτα συνεδοξε τωι κυαξαρηι, ουτω δη συντεταγμενοι προηισαν τοσουτον καθ' ημεραν οσον εδοκει αυτοις καλως εχειν. και δειπνον μεν αιει κατα φως εποιουντο, πυρα δε νυκτωρ ουκ εκαιον εν τωι στρατοπεδωι: εμπροσθεν μεντοι του στρατοπεδου εκαιον, οπως ορωιεν μεν ει τινες νυκτος προσιοιεν δια το πυρ, μη ορωιντο δ' υπο των προσιοντων. πολλακις δε και οπισθεν του στρατοπεδου επυρπολουν απατης ενεκα των πολεμιων. ωστ' εστιν οτε και κατασκοποι ενεπιπτον εις τας προφυλακας αυτων, δια το οπισθεν τα πυρα ειναι ετι προσω του στρατοπεδου οιομενοι ειναι. οι μεν ουν ασσυριοι και οι συν αυτοις, επει ηδη εγγυς αλληλων τα στρατευματα εγιγνοντο, ταφρον περιεβαλοντο, οπερ και νυν ετι ποιουσιν οι βαρβαροι βασιλεις, οπου αν στρατοπεδευωνται, ταφρον περιβαλλονται ευπετως δια την πολυχειριαν: ισασι γαρ οτι ιππικον στρατευμα εν νυκτι ταραχωδες εστι και δυσχρηστον αλλως τε και βαρβαρον. πεποδισμενους γαρ εχουσι τους ιππους επι ταις φατναις, και ει τις επ' αυτους ιοι, εργον μεν νυκτος λυσαι ιππους, εργον δε χαλινωσαι, εργον δ' επισαξαι, εργον δε θωρακισασθαι, αναβαντας δ' εφ' ιππων ελασαι δια στρατοπεδου πανταπασιν αδυνατον. τουτων δη ενεκα παντων και οι αλλοι και εκεινοι τα ερυματα περιβαλλονται, και αμα αυτοις δοκει το εν εχυρωι ειναι εξουσιαν παρεχειν οταν βουλωνται μαχεσθαι. τοιαυτα μεν δη ποιουντες εγγυς αλληλων εγιγνοντο. επει δε προσιοντες απειχον οσον παρασαγγην, οι μεν ασσυριοι ουτως εστρατοπεδευοντο ωσπερ ειρηται, εν περιτεταφρευμενωι μεν καταφανει δε, ο δε κυρος ως εδυνατο εν αφανεστατωι, κωμας τε και γηλοφους επιπροσθεν ποιησαμενος, νομιζων παντα τα πολεμια εξαιφνης ορωμενα φοβερωτερα τοις εναντιοις ειναι. και εκεινην μεν την νυκτα ωσπερ επρεπε προφυλακας ποιησαμενοι εκατεροι εκοιμηθησαν. τηι δ' υστεραιαι ο μεν ασσυριος και ο κροισος και οι αλλοι ηγεμονες ανεπαυον τα στρατευματα εν τωι εχυρωι: κυρος δε και κυαξαρης συνταξαμενοι περιεμενον, ως ει προσιοιεν οι πολεμιοι, μαχουμενοι. ως δε δηλον εγενετο οτι ουκ εξιοιεν οι πολεμιοι εκ του ερυματος ουδε μαχην ποιησοιντο εν ταυτηι τηι ημερα, ο μεν κυαξαρης καλεσας τον κυρον και των αλλων τους επικαιριους ελεξε τοιαδε: δοκει μοι, εφη, ω ανδρες, ωσπερ τυγχανομεν συντεταγμενοι ουτως ιεναι προς το ερυμα των ανδρων και δηλουν οτι θελομεν μαχεσθαι. ουτω γαρ, εφη, εαν μη αντεπεξιωσιν εκεινοι, οι μεν ημετεροι μαλλον θαρρησαντες απιασιν, οι πολεμιοι δε την τολμαν ιδοντες ημων μαλλον φοβησονται. τουτωι μεν ουτως εδοκει. ο δε κυρος, μηδαμως, εφη, προς των θεων, ω κυαξαρη, ουτω ποιησωμεν. ει γαρ ηδη εκφανεντες πορευσομεθα, ως συ κελευεις, νυν τε προσιοντας ημας οι πολεμιοι θεασονται ουδεν φοβουμενοι, ειδοτες οτι εν ασφαλει εισι του μηδεν παθειν, επειδαν τε μηδεν ποιησαντες απιωμεν, παλιν καθορωντες ημων το πληθος πολυ ενδεεστερον του εαυτων καταφρονησουσι, και αυριον εξιασι πολυ ερρωμενεστεραις ταις γνωμαις. νυν δ', εφη, ειδοτες μεν οτι παρεσμεν, ουχ ορωντες δε ημας, ευ τουτο επιστω, ου καταφρονουσιν, αλλα φροντιζουσι τι ποτε τουτ' εστι, και διαλεγομενοι περι ημων εγωιδ' οτι ουδεν παυονται. οταν δ' εξιωσι, τοτε δει αυτοις αμα φανερους τε ημας γενεσθαι και ιεναι ευθυς ομοσε, ειληφοτας αυτους ενθα παλαι εβουλομεθα. λεξαντος δ' ουτω κυρου συνεδοξε ταυτα και κυαξαρηι και τοις αλλοις. και τοτε μεν δειπνοποιησαμενοι και φυλακας καταστησαμενοι και πυρα πολλα προ των φυλακων καυσαντες εκοιμηθησαν. τηι δ' υστεραιαι πρωι κυρος μεν εστεφανωμενος εθυε, παρηγγειλε δε και τοις αλλοις ομοτιμοις εστεφανωμενοις προς τα ιερα παρειναι. επει δε τελος ειχεν η θυσια, συγκαλεσας αυτους ελεξεν: ανδρες, οι μεν θεοι, ως οι τε μαντεις φασι και εμοι συνδοκει, μαχην τ' εσεσθαι προαγγελλουσι και νικην διδοασι και σωτηριαν υπισχνουνται εν τοις ιεροις. εγω δε υμιν μεν παραινων ποιους τινας χρη ειναι εν τωι τοιωιδε καν αισχυνοιμην αν: οιδα γαρ υμας ταυτα επισταμενους και μεμελετηκοτας και ασκουντας δια τελους οιαπερ εγω, ωστε καν αλλους εικοτως αν διδασκοιτε. ταδε δε ει μη τυγχανετε κατανενοηκοτες, ακουσατε: ους γαρ νεωστι συμμαχους τε εχομεν και πειρωμεθα ημιν αυτοις ομοιους ποιειν, τουτους δε ημας δει υπομιμνηισκειν εφ' οις τε ετρεφομεθα υπο κυαξαρου, α τε ησκουμεν, εφ' α τε αυτους παρακεκληκαμεν, ων τε ασμενοι ανταγωνισται εφασαν ημιν εσεσθαι. και τουτο δ' αυτους υπομιμνηισκετε οτι ηδε η ημερα δειξει ων εκαστος εστιν αξιος. ων γαρ αν οψιμαθεις ανθρωποι γενωνται, ουδεν θαυμαστον ει τινες αυτων και του υπομιμνηισκοντος δεοιντο, αλλ' αγαπητον ει και εξ υποβολης δυναιντο ανδρες αγαθοι ειναι. και ταυτα μεντοι πραττοντες αμα και υμων αυτων πειραν ληψεσθε. ο μεν γαρ δυναμενος εν τωι τοιωιδε και αλλους βελτιους ποιειν εικοτως αν ηδη και εαυτωι συνειδειη τελεως αγαθος ανηρ ων, ο δε την τουτων υπομνησιν αυτος μονος εχων και τουτ' αγαπων, εικοτως αν ημιτελη αυτον νομιζοι. τουτου δ' ενεκα ουκ εγω, εφη, αυτοις λεγω, αλλ' υμας κελευω λεγειν, ινα και αρεσκειν υμιν πειρωνται: υμεις γαρ και πλησιαζετε αυτοις εκαστος τωι εαυτου μερει. ευ δ' επιστασθε ως ην θαρρουντας τουτοις υμας αυτους επιδεικνυητε, και τουτους και αλλους πολλους ου λογωι αλλ' εργωι θαρρειν διδαξετε. τελος ειπεν απιοντας αρισταν εστεφανωμενους και σπονδας ποιησαμενους ηκειν εις τας ταξεις αυτοις στεφανοις. επει δ' απηλθον, αυθις τους ουραγους προσεκαλεσε, και τουτοις τοιαδε ενετελλετο. ανδρες περσαι, υμεις και των ομοτιμων γεγονατε και επιλελεγμενοι εστε, οι δοκειτε τα μεν αλλα τοις κρατιστοις ομοιοι ειναι, τηι δ' ηλικιαι και φρονιμωτεροι. και τοινυν χωραν εχετε ουδεν ηττον εντιμον των πρωτοστατων: υμεις γαρ οπισθεν οντες τους τ' αγαθους αν εφορωντες και επικελευοντες αυτοις ετι κρειττους ποιοιτε, και ει τις μαλακιζοιτο, και τουτον ορωντες ουκ αν επιτρεποιτε αυτωι. συμ φερει δ' υμιν, ειπερ τωι και αλλωι, το νικαν και δια την ηλικιαν και δια το βαρος της στολης. ην δ' αρα υμας και οι εμπροσθεν ανακαλουντες επεσθαι παρεγγυωσιν, υπακουετε αυτοις, και οπως μηδ' εν τουτωι αυτων ηττηθησεσθε, αντιπαρακελευομενοι αυτοις θαττον ηγεισθαι επι τους πολεμιους. και απιοντες, εφη, αριστησαντες και υμεις ηκετε συν τοις αλλοις εστεφανωμενοι ες τας ταξεις. οι μεν δη αμφι κυρον εν τουτοις ησαν: οι δε ασσυριοι και δη ηριστηκοτες εξηισαν τε θρασεως και παρεταττοντο ερρωμενως. παρεταττε δε αυτους αυτος ο βασιλευς εφ' αρματος παρελαυνων και τοιαδε παρεκελευετο. ανδρες ασσυριοι, νυν δει ανδρας αγαθους ειναι: νυν γαρ υπερ ψυχων των υμετερων αγων και υπερ γης εν ηι εφυτε και [περι] οικων εν οις ετραφητε, και υπερ γυναικων τε και τεκνων και περι παντων ων πεπασθε αγαθων. νικησαντες μεν γαρ απαντων τουτων υμεις ωσπερ προσθεν κυριοι εσεσθε: ει δ' ηττηθησεσθε, ευ ιστε οτι παραδωσετε ταυτα παντα τοις πολεμιοις. ατε ουν νικης ερωντες μενοντες μαχεσθε. μωρον γαρ το κρατειν βουλομενους τα τυφλα του σωματος και αοπλα και αχειρα ταυτα εναντια ταττειν τοις πολεμιοις φευγοντας: μωρος δε και ει τις ζην βουλομενος φευγειν επιχειροιη, ειδως οτι οι μεν νικωντες σωιζονται, οι δε φευγοντες αποθνηισκουσι μαλλον των μενοντων: μωρος δε και ει τις χρηματων επιθυμων ητταν προσιεται. τις γαρ ουκ οιδεν οτι οι μεν νικωντες τα τε εαυτων σωιζουσι και τα των ηττωμενων προσλαμβανουσιν, οι δε ηττωμενοι αμα εαυτους τε και τα εαυτων παντα αποβαλλουσιν; ο μεν δη ασσυριος εν τουτοις ην. ο δε κυαξαρης πεμπων προς τον κυρον ελεγεν οτι ηδη καιρος ειη αγειν επι τους πολεμιους: ει γαρ νυν, εφη, ετι ολιγοι εισιν οι εξω του ερυματος, εν ωι αν προσιωμεν πολλοι εσονται: μη ουν αναμεινωμεν εως αν πλειους ημων γενωνται. αλλ' ιωμεν εως ετι οιομεθα ευπετως αν αυτων κρατησαι. ο δ' αυ κυρος απεκρινατο: ω κυαξαρη, ει μη υπερ ημισυ αυτων εσονται οι ηττηθεντες, ευ ισθι οτι ημας μεν ερουσι φοβουμενους το πληθος τοις ολιγοις επιχειρησαι, αυτοι δε ου νομιουσιν ηττησθαι, αλλ' αλλης σοι μαχης δεησει, εν ηι αμεινον αν ισως βουλευσαιντο η νυν βεβουλευνται, παραδοντες εαυτους ημιν ταμιευεσθαι ωσθ' οποσοις αν βουλωμεθα αυτων μαχεσθαι. οι μεν δη αγγελοι ταυτ' ακουσαντες ωιχοντο. εν τουτωι δε ηκε χρυσαντας ο περσης και αλλοι τινες των ομοτιμων αυτομολους αγοντες. και ο κυρος ωσπερ εικος ηρωτα τους αυτομολους τα εκ των πολεμιων. οι δ' ελεγον οτι εξιοιεν τε ηδη συν τοις οπλοις και παραταττοι αυτους αυτος ο βασιλευς εξω ων και παρακελευοιτο μεν δη τοις αιει εξω ουσι πολλα τε και ισχυρα, ως εφασαν λεγειν τους ακουοντας. ενθα δη ο χρυσαντας ειπε: τι δ', εφη, ω κυρε, ει και συ συγκαλεσας εως ετι εξεστι παρακελευσαιο, ει αρα τι και συ αμεινους ποιησαις τους στρατιωτας; και ο κυρος ειπεν: ω χρυσαντα, μηδεν σε λυπουντων αι του ασσυριου παρακελευσεις: ουδεμια γαρ εστιν ουτω καλη παραινεσις ητις τους μη οντας αγαθους αυθημερον ακουσαντας αγαθους ποιησει: ουκ αν ουν τοξοτας γε, ει μη εμπροσθεν τουτο μεμελετηκοτες ειεν, ουδε μην ακοντιστας, ουδε μην ιππεας, αλλ' ουδε μην τα γε σωματα ικανους πονειν, ην μη προσθεν ησκηκοτες ωσι. και ο χρυσαντας ειπεν: αλλ' αρκει τοι, ω κυρε, ην τας ψυχας αυτων αμεινονας παρακελευσαμενος ποιησηις. η και δυναιτ' αν, εφη ο κυρος, εις λογος ρηθεις αυθημερον αιδους μεν εμπλησαι τας ψυχας των ακουοντων, η απο των αισχρων κωλυσαι, προτρεψαι δε ως χρη επαινου μεν ενεκα παντα μεν πονον, παντα δε κινδυνον υποδυεσθαι, λαβειν δ' εν ταις γνωμαις βεβαιως τουτο ως αιρετωτερον εστι μαχομενους αποθνηισκειν μαλλον η φευγοντας σωιζεσθαι; αρ' ουκ, εφη, ει μελλουσι τοιαυται διανοιαι εγγραφησεσθαι ανθρωποις και εμμονοι εσεσθαι, πρωτον μεν νομους υπαρξαι δει τοιουτους δι' ων τοις μεν αγαθοις εντιμος και ελευθεριος ο βιος παρασκευασθησεται, τοις δε κακοις ταπεινος τε και αλγεινος και αβιωτος ο αιων επανακεισεται; επειτα διδασκαλους οιμαι δει και αρχοντας επι τουτοις γενεσθαι οι τινες δειξουσι τε ορθως και διδαξουσι και εθιουσι ταυτα δραν, εστ' αν εγγενηται αυτοις τους μεν αγαθους και ευκλεεις ευδαιμονεστατους τωι οντι νομιζειν, τους δε κακους και δυσκλεεις αθλιωτατους απαντων ηγεισθαι. ουτω γαρ δει διατεθηναι τους μελλοντας του απο των πολεμιων φοβου την μαθησιν κρειττονα παρεξεσθαι. ει δε τοι ιοντων εις μαχην συν οπλοις, εν ωι πολλοι και των παλαιων μαθηματων εξιστανται, εν τουτωι δυνησεται τις απορραψωιδησας παραχρημα ανδρας πολεμικους ποιησαι, παντων αν ραιστον ειη και μαθειν και διδαξαι την μεγιστην των εν ανθρωποις αρετην. επει εγωγ', εφη, ουδ' αν τουτοις επιστευον εμμονοις εσεσθαι ους νυν εχοντες παρ' ημιν αυτοις ησκουμεν, ει μη και υμας εωρων παροντας, οι και παραδειγμα αυτοις εσεσθε οιους χρη ειναι και υποβαλειν δυνησεσθε, ην τι επιλανθανωνται. τους δ' απαιδευτους πανταπασιν αρετης θαυμαζοιμ' αν, εφη, ω χρυσαντα, ει τι πλεον αν ωφελησειε λογος καλως ρηθεις εις ανδραγαθιαν η τους απαιδευτους μουσικης αισμα καλως αισθεν εις μουσικην. οι μεν ταυτα διελεγοντο. ο δε κυαξαρης παλιν πεμπων ελεγεν οτι εξαμαρτανοι διατριβων και ουκ αγων ως ταχιστα επι τους πολεμιους. και ο κυρος απεκρινατο δη τοτε τοις αγγελοις: αλλ' ευ μεν ιστω, εφη, οτι ουπω εισιν εξω οσους δει: και ταυτα απαγγελλετε αυτωι εν απασιν: ομως δε, επει εκεινωι δοκει, αξω ηδη. ταυτ' ειπων και προσευξαμενος τοις θεοις εξηγε το στρατευμα. ως δ' ηρξατο αγειν, ηδη θαττον ηγειτο, οι δ' ειποντο ευτακτως μεν δια το επιστασθαι τε και μεμελετηκεναι εν ταξει πορευεσθαι, ερρωμενως δε δια το φιλονικως εχειν προς αλληλους και δια το τα σωματα εκπεπονησθαι και δια το παντας αρχοντας τους πρωτοστατας ειναι, ηδεως δε δια το φρονιμως εχειν: ηπισταντο γαρ και εκ πολλου ουτως εμεμαθηκεσαν ασφαλεστα τον ειναι και ραιστον το ομοσε ιεναι τοις πολεμιοις, αλλως τε και τοξοταις και ακοντισταις και ιππευσιν. εως δ' ετι εξω βελων ησαν, παρηγγυα ο κυρος συνθημα ζευς συμμαχος και ηγεμων. επει δε παλιν ηκε το συνθημα ανταποδιδομενον, εξηρχεν αυτος ο κυρος παιανα τον νομιζομενον: οι δε θεοσεβως παντες συνεπηχησαν μεγαληι τηι φωνηι: εν τωι τοιουτωι γαρ δη οι δεισιδαιμονες ηττον τους ανθρωπους φοβουνται. επει δ' ο παιαν εγενετο, αμα πορευομενοι οι ομοτιμοι φαιδροι [πεπαιδευμενοι] και παρορωντες εις αλληλους, ονομαζοντες παραστατας, επιστατας, λεγοντες πολυ το αγετ' ανδρες φιλοι, αγετ' ανδρες αγαθοι, παρεκαλουν αλληλους επεσθαι. οι δ' οπισθεν αυτων ακουσαντες αντιπαρεκελευοντο τοις πρωτοις ηγεισθαι ερρωμενως. ην δε μεστον το στρατευμα τωι κυρωι προθυμιας, φιλοτιμιας, ρωμης, θαρρους, παρακελευσμου, σωφροσυνης, πειθους, οπερ οιμαι δεινοτατον τοις υπεναντιοις. των δ' ασσυριων οι μεν απο των αρματων προμαχουντες, ως εγγυς ηδη προσεμιγνυε το περσικον πληθος, ανεβαινον τε επι τα αρματα και υπεξηγον προς το εαυτων πληθος: οι δε τοξοται και ακοντισται και σφενδονηται αυτων αφιεσαν τα βελη πολυ πριν εξικνεισθαι. ως δ' επιοντες οι περσαι επεβησαν των αφειμενων βελων, εφθεγξατο δη ο κυρος: ανδρες αριστοι, ηδη θαττον τις ιων επιδεικνυτω εαυτον και παρεγγυατω. οι μεν δη παρεδιδοσαν: υπο δε προθυμιας και μενους και του σπευδειν συμμειξαι δρομου τινες ηρξαν, συνεφειπετο δε και πασα η φαλαγξ δρομωι. και αυτος δε ο κυρος επιλαθομενος του βαδην δρομωι ηγειτο, και αμα εφθεγγετο τις εψεται; τις αγαθος; τις ανδρα πρωτος καταβαλει; οι δε ακουσαντες ταυτο τουτο εφθεγγοντο, και δια παντων δε ωσπερ παρηγγυα ουτως εχωρει τις εψεται; τις αγαθος; οι μεν δη περσαι ουτως εχοντες ομοσε εφεροντο. οι γε μην πολεμιοι ουκετι εδυναντο μενειν, αλλα στραφεντες εφευγον εις το ερυμα. οι δ' αυ περσαι κατα τε τας εισοδους εφεπομενοι ωθουμενων αυτων πολλους κατεστρωννυσαν, τους δ' εις τας ταφρους εμπιπτοντας επεισπηδωντες εφονευον ανδρας ομου και ιππους: ενια γαρ των αρματων εις τας ταφρους ηναγκασθη φευγοντα εμπεσειν. και οι των μηδων δ' ιππεις ορωντες ταυτα ηλαυνον εις τους ιππεας τους των πολεμιων: οι δ' ενεκλιναν και αυτοι. ενθα δη και ιππων διωγμος ην και ανδρων, και φονος δε αμφοτερων. οι δ' εντος του ερυματος των ασσυριων εστηκοτες επι της κεφαλης της ταφρου τοξευειν μεν η ακοντιζειν εις τους κατακαινοντας ουτε εφρονουν ουτε εδυναντο δια τα δεινα οραματα και δια τον φοβον. ταχα δε και καταμαθοντες των περσων τινας διακεκοφοτας προς τας εισοδους του ερυματος ετραποντο και απο των κεφαλων των ενδον. ιδουσαι δ' αι γυναικες των ασσυριων και των συμμαχων ηδη φυγην και εν τωι στρατοπεδωι ανεκραγον και εθεον εκπεπληγμεναι, αι μεν και τεκνα εχουσαι, αι δε και νεωτεραι, καταρρηγνυμεναι τε πεπλους και δρυπτομεναι, και ικετευουσαι παντας οτωι εντυγχανοιεν μη φευγειν καταλιποντας αυτας, αλλ' αμυναι και αυταις και τεκνοις και σφισιν αυτοις. ενθα δη και αυτοι οι βασιλεις συν τοις πιστοτατοις σταντες επι τας εισοδους και αναβαντες επι τας κεφαλας και αυτοι εμαχοντο και τοις αλλοις παρεκελευοντο. ως δ' εγνω ο κυρος τα γιγνομενα, δεισας μη και ει βιασαιντο εισω, ολιγοι οντες υπο πολλων σφαλειεν τι, παρηγγυησεν επι ποδ' αναγειν εξω βελων [και πειθεσθαι]. ενθα δη εγνω τις αν τους ομοτιμους πεπαιδευμενους ως δει: ταχυ μεν γαρ αυτοι επειθοντο, ταχυ δε τοις αλλοις παρηγγελλον. ως δ' εξω βελων εγενοντο, εστησαν κατα χωραν, πολυ μαλλον χορου ακριβως ειδοτες οπου εδει εκαστον αυτων γενεσθαι. {κυρου παιδειασ δ} μεινας δε ο κυρος μετριον χρονον αυτου συν τωι στρατευματι και δηλωσας οτι ετοιμοι εισι μαχεσθαι ει τις εξερχοιτο, ως ουδεις αντεξηιει, απηγαγεν οσον εδοκει καλως εχειν και εστρατοπεδευσατο. φυλακας δε καταστησαμενος και σκοπους προπεμψας, στας εις το μεσον συνεκαλεσε τους εαυτου στρατιωτας και ελεξε τοιαδε. ανδρες περσαι, πρωτον μεν τους θεους εγω επαινω οσον δυναμαι, και υμεις δε παντες, οιμαι: νικης τε γαρ τετυχηκαμεν και σωτηριας. τουτων μεν ουν χρη χαριστηρια ων αν εχωμεν τοις θεοις αποτελειν. εγω δε συμπαντας μεν υμας ηδη επαινω: το γαρ γεγενημενον εργον συμπασιν υμιν καλως αποτετελεσται: ων δ' εκαστος αξιος, επειδαν παρ' ων προσηκει πυθωμαι, τοτε την αξιαν εκαστωι και λογωι και εργωι πειρασομαι αποδιδοναι. τον δ' εμου εγγυτατα ταξιαρχον χρυσανταν ουδεν αλλων δεομαι πυνθανεσθαι, αλλ' αυτος οιδα οιος ην: τα μεν γαρ αλλα οσαπερ οιμαι και παντες υμεις εποιειτε: επει δ' εγω παρηγγυησα επαναγειν καλεσας αυτον ονομαστι, ανατεταμενος ουτος την μαχαιραν ως παισων πολεμιον υπηκουσε τε εμοι ευθυς αφεις τε ο εμελλε ποιειν το κελευομενον επραττεν: αυτος τε γαρ επανηγε και τοις αλλοις μαλα επισπερχως παρηγγυα: ωστ' εφθασεν εξω βελων την ταξιν ποιησας πριν τους πολεμιους κατανοησαι οτι ανεχωρουμεν και τοξα εντεινασθαι και τα παλτα επαφειναι: ωστε αυτος τε αβλαβης και τους αυτου ανδρας αβλαβεις δια το πειθεσθαι παρεχεται. αλλους δ', εφη, ορω τετρωμενους, περι ων εγω σκεψαμενος εν οποιωι χρονωι ετρωθησαν, τοτε την γνωμην περι αυτων αποφανουμαι. χρυσανταν δε ως και εργατην των εν πολεμωι και φρονιμον και αρχεσθαι ικανον και αρχειν χιλιαρχιαι μεν ηδη τιμω: οταν δε και αλλο τι αγαθον ο θεος δωι, ουδε τοτε επιλησομαι αυτου. και παντας δε βουλομαι υμας, εφη, υπομνησαι: α γαρ νυν ειδετε εν τηι μαχηι τηιδε, ταυτα ενθυμουμενοι μηποτε παυεσθε, ινα παρ' υμιν αυτοις αιει κρινητε ποτερον η αρετη μαλλον η η φυγη σωιζει τας ψυχας και ποτερον οι μαχεσθαι εθελοντες ραιον απαλλαττουσιν η οι ουκ εθελοντες, και ποιαν τινα ηδονην το νικαν παρεχει: ταυτα γαρ νυν αριστ' αν κριναιτε πειραν τε αυτων εχοντες και αρτι γεγενημενου του πραγματος. και ταυτα μεν, εφη, αει διανοουμενοι βελτιους αν ειητε: νυν δε ως θεοφιλεις και αγαθοι και σωφρονες ανδρες δειπνοποιεισθε και σπονδας τοις θεοις ποιεισθε και παιανα εξαρχεσθε και αμα το παραγγελλομενον προνοειτε. ειπων δε ταυτα αναβας επι τον ιππον ηλασε και προς κυαξαρην ελθων και συνησθεις εκεινωι κοινηι ως εικος και ιδων τακει και ερομενος ει τι δεοιτο, απηλαυνεν εις το αυτου στρατευμα. και οι μεν δη αμφι κυρον δειπνοποιησαμενοι και φυλακας καταστησαμενοι ως εδει εκοιμηθησαν. οι δε ασσυριοι, ατε και τεθνηκοτος του αρχοντος και σχεδον συν αυτωι των βελτιστων, ηθυμουν μεν παντες, πολλοι δε και απεδιδρασκον αυτων της νυκτος εκ του στρατοπεδου. ορωντες δε ταυτα ο τε κροισος και οι αλλοι συμμαχοι αυτων ηθυμουν: παντα μεν γαρ ην χαλεπα: αθυμιαν δε πλειστην παρειχε πασιν οτι το ηγουμενον της στρατιας φυλον διεφθαρτο τας γνωμας. ουτω δη εκλειπουσι το στρατοπεδον και απερχονται της νυκτος. ως δ' ημερα εγενετο και ερημον ανδρων εφανη το των πολεμιων στρατοπεδον, ευθυς διαβιβαζει ο κυρος τους περσας πρωτους: κατελελειπτο δε υπο των πολεμιων πολλα μεν προβατα, πολλοι δε βοες, πολλαι δε αμαξαι πολλων αγαθων μεσται: εκ δε τουτου διεβαινον ηδη και οι αμφι κυαξαρην μηδοι παντες και ηριστοποιουντο ενταυθα. επει δε ηριστησαν, συνεκαλεσεν ο κυρος τους αυτου ταξιαρχους και ελεξε τοιαδε. οια μοι δοκουμεν και οσα αγαθα, ω ανδρες, αφειναι, θεων ημιν αυτα διδοντων. νυν γαρ οτι οι πολεμιοι ημας αποδεδρακασιν αυτοι ορατε: οιτινες δε εν ερυματι οντες εκλιποντες τουτο φευγουσι, πως αν τις τουτους οιοιτ' αν μειναι ιδοντας ημας εν τωι ισοπεδωι; οιτινες δε ημων απειροι οντες ουχ υπεμειναν, πως νυν γ' αν υπομεινειαν, επει ηττηνται τε και πολλα κακα υφ' ημων πεπονθασιν; ων δε οι βελτιστοι απολωλασι, πως οι πονηροτεροι εκεινων μαχεσθαι αν ημιν εθελοιεν; και τις ειπε: τι ουν ου διωκομεν ως ταχιστα, καταδηλων γε ουτω των αγαθων οντων; και ος ειπεν: οτι ιππων προσδεομεθα: οι μεν γαρ κρατιστοι των πολεμιων, ους μαλιστα καιρος ην η λαβειν η κατακανειν, ουτοι εφ' ιππων οχουνται: ους ημεις τρεπεσθαι μεν συν τοις θεοις ικανοι, διωκοντες δε αιρειν ουχ ικανοι. τι ουν, εφασαν, ουκ ελθων κυαξαρηι λεγεις ταυτα; και ος ειπε: συνεπεσθε τοινυν μοι παντες, ως ειδηι οτι πασιν ημιν ταυτα δοκει. εκ τουτου ειποντο τε παντες και ελεγον οια επιτηδεια εδοκουν ειναι υπερ ων εδεοντο. και ο κυαξαρης αμα μεν οτι εκεινοι ηρχον του λογου, ωσπερ υπεφθονει: αμα δ' ισως καλως εχειν εδοκει αυτωι μη παλιν κινδυνευειν: και γαρ αυτος τε περι ευθυμιαν ετυγχανεν ων και των αλλων μηδων εωρα πολλους το αυτο ποιουντας: ειπε δ' ουν ωδε. αλλ', ω κυρε, οτι μεν καλλιστα ανθρωπων μελετατε υμεις οι περσαι μηδε προς μιαν ηδονην απληστως διακεισθαι και ορων και ακουων οιδα: εμοι δε δοκει της μεγιστης ηδονης πολυ μαλιστα συμφερειν εγκρατη ειναι. μειζω δε ηδονην τι παρεχει ανθρωποις ευτυχιας η νυν ημιν παραγεγενηται; ην μεν τοινυν, επει ευτυχουμεν, σωφρονως διαφυλαττωμεν αυτην, ισως δυναιμεθ' αν ακινδυνως ευδαιμονουντες γηραν: ει δ' απληστως χρωμενοι ταυτηι αλλην και αλλην πειρασομεθα διωκειν, ορατε μη παθωμεν απερ πολλους μεν λεγουσιν εν θαλαττηι πεπονθεναι, δια το ευτυχειν ουκ εθελοντας παυσασθαι πλεοντας απολεσθαι: πολλους δε νικης τυχοντας ετερας εφιεμενους και την προσθεν αποβαλειν. και γαρ ει μεν οι πολεμιοι ηττους οντες ημων εφευγον, ισως αν και διωκειν τους ηττους ασφαλως ειχε. νυν δε κατανοησον ποστωι μερει αυτων παντες μαχεσαμενοι νενικηκαμεν: οι δ' αλλοι αμαχοι εισιν: ους ει μεν μη αναγκασομεν μαχεσθαι, αγνοουντες και ημας και εαυτους δι' αμαθιαν και μαλακιαν απιασιν: ει δε γνωσονται οτι απιοντες ουδεν ηττον κινδυνευουσιν η μενοντες, οπως μη αναγκασομεν αυτους, καν μη βουλωνται, αγαθους γενεσθαι. ισθι γαρ οτι ου συ μαλλον τας εκεινων γυναικας και παιδας λαβειν επιθυμεις η εκεινοι σωσαι. εννοει δ' οτι και αι συες επειδαν οφθωσι, φευγουσι, καν πολλαι ωσι, συν τοις τεκνοις: επειδαν δε τις αυτων θηραι τι των τεκνων, ουκετι φευγει ουδ' ην μια τυχηι ουσα, αλλ' ιεται επι τον λαμβανειν πειρωμενον. και νυν μεν κατακλεισαντες εαυτους εις ερυμα παρεσχον ημιν ταμιευεσθαι ωσθ' οποσοις εβουλομεθα αυτων μαχεσθαι: ει δ' εν ευρυχωριαι προσιμεν αυτοις και μαθησονται χωρις γενομενοι οι μεν κατα προσωπον ημιν ωσπερ και νυν εναντιουσθαι, οι δ' εκ πλαγιου, οι δε και οπισθεν, ορα μη πολλων εκαστωι ημων χειρων δεησει και οφθαλμων. προσετι δ' ουδ' αν εθελοιμ', εφη, εγω νυν, ορων μηδους ευθυμουμενους, εξαναστησας αναγκαζειν κινδυνευσοντας ιεναι. και ο κυρος υπολαβων ειπεν: αλλα συγε μηδενα αναγκασηις, αλλα τους εθελοντας μοι επεσθαι δος: και ισως αν σοι και των σων φιλων τουτων ηκοιμεν εκαστωι αγοντες εφ' οις απαντες ευθυμησεσθε. το μεν γαρ πληθος ημεις γε των πολεμιων ουδε διωξομεθα: πως γαρ αν και καταλαβοιμεν; ην δε τι η απεσχισμενον του στρατευματος λαβωμεν η τι υπολειπομενον, ηξομεν προς σε αγοντες. εννοει δ', εφη, οτι και ημεις, επει συ εδεου, ηλθομεν σοι χαριζομενοι μακραν οδον: και συ ουν ημιν δικαιος ει αντιχαριζεσθαι, ινα και εχοντες τι οικαδ' αφικωμεθα και μη εις τον σον θησαυρον παντες ορωμεν. ενταυθα δη ελεξεν ο κυαξαρης: αλλ' ει γε μεντοι εθελων τις εποιτο, και χαριν εγωγε σοι ειδειην αν. συμπεμψον τοινυν μοι τινα, εφη, των αξιοπιστων τουτων, ος ερει α αν συ επιστειληις. λαβων δη ιθι, εφη, οντινα εθελεις τουτωνι: ενθα δη ετυχε παρων ο φησας ποτε συγγενης αυτου ειναι και φιληθεις. ευθυς ουν ο κυρος ειπεν: αρκει μοι, εφη, ουτοσι. ουτος τοινυν σοι επεσθω. και λεγε συ, εφη, τον εθελοντα ιεναι μετα κυρου. ουτω δη λαβων τον ανδρα εξηιει. επει δ' εξηλθον, ο κυρος ειπε: νυν δη συ δηλωσεις ει αληθη ελεγες, οτε εφης ηδεσθαι θεωμενος εμε. ουκουν απολειψομαι γε σου, εφη ο μηδος, ει τουτο λεγεις. και ο κυρος ειπεν: ουκουν και αλλους, εφη, προθυμως εξαξεις; επομοσας ουν εκεινος νη τον δι', εφη, εστε γ' αν ποιησω και σε εμε ηδεως θεασθαι. τοτε δη και εκπεμφθεις υπο του κυαξαρου τα τε αλλα προθυμως απηγγελλε τοις μηδοις και προσετιθει οτι αυτος γε ουκ απολειψοιτο ανδρος καλλιστου και αριστου, και το μεγιστον, απο θεων γεγονοτος. πραττοντος δε του κυρου ταυτα θειως πως αφικνουνται απο υρκανιων αγγελοι. οι δε υρκανιοι ομοροι μεν των ασσυριων εισιν, εθνος δ' ου πολυ, διο και υπηκοοι ησαν των ασσυριων: ευιπποι δε και τοτε εδοκουν ειναι και νυν ετι δοκουσιν: διο και εχρωντο αυτοις οι ασσυριοι ωσπερ και οι λακεδαιμονιοι τοις σκιριταις, ουδεν φειδομενοι αυτων ουτ' εν πονοις ουτ' εν κινδυνοις: και δη και τοτε οπισθοφυλακειν εκελευον αυτους ως χιλιους ιππεας οντας, οπως ει τι οπισθεν δεινον ειη, εκεινοι προ αυτων τουτ' εχοιεν. οι δε υρκανιοι, ατε μελλοντες υστατοι πορευεσθαι, και τας αμαξας τας εαυτων και τους οικετας υστατους ειχον. στρατευονται γαρ δη οι κατα την ασιαν εχοντες οι πολλοι μεθ' ωνπερ και οικουσι: και τοτε δη εστρατευοντο ουτως οι υρκανιοι. εννοηθεντες δε οια τε πασχουσιν υπο των ασσυριων και οτι νυν τεθναιη μεν ο αρχων αυτων, ηττημενοι δ' ειεν, φοβος δ' ενειη τωι στρατευματι, οι δε συμμαχοι αυτων ως αθυμως εχοιεν και απολειποιεν, ταυτα ενθυμουμενοις εδοξεν αυτοις νυν καλον ειναι αποστηναι, ει θελοιεν οι αμφι κυρον συνεπιθεσθαι. και πεμπουσιν αγγελους προς κυρον: απο γαρ της μαχης το τουτου ονομα μεγιστον ηυξητο. οι δε πεμφθεντες λεγουσι κυρωι οτι μισοιεν τε τους ασσυριους δικαιως, νυν τ', ει βουλοιτο ιεναι επ' αυτους, και σφεις συμμαχοι υπαρξοιεν και ηγησοιντο: αμα δε προς τουτοις διηγουντο τα των πολεμιων ως εχοι, επαιρειν βουλομενοι μαλιστα στρατευεσθαι αυτον. και ο κυρος επηρετο αυτους: και δοκειτε αν, εφη, ετι ημας καταλαβειν αυτους πριν εν τοις ερυμασιν ειναι; ημεις μεν γαρ, εφη, μαλα συμφοραν τουτο ηγουμεθα οτι ελαθον ημας αποδραντες. ταυτα δ' ελεγε βουλομενος αυτους ως μεγιστον φρονειν επι σφισιν. οι δε απεκριναντο οτι και αυριον, εωθεν ει ευζωνοι πορευοιντο, καταληψοιντο: υπο γαρ του οχλου και των αμαξων σχοληι πορευεσθαι αυτους: και αμα, εφασαν, την προτεραν νυκτα αγρυπνησαντες νυν μικρον προελθοντες εστρατοπεδευνται. και ο κυρος εφη: εχετε ουν ων λεγετε πιστον τι ημας διδασκειν ως αληθευετε; ομηρους γ', εφασαν, εθελομεν αυτικα ελασαντες της νυκτος αγαγειν: μονον και συ ημιν πιστα θεων πεποιησο και δεξιαν δος, ινα φερωμεν και τοις αλλοις τα αυτα απερ αν αυτοι λαβωμεν παρα σου. εκ τουτου τα πιστα διδωσιν αυτοις η μην, εαν εμπεδωσωσιν α λεγουσιν, ως φιλοις και πιστοις χρησεσθαι αυτοις, ως μητε περσων μητε μηδων μειον εχειν παρ' εαυτωι. και νυν εστιν ετι ιδειν υρκανιους και πιστευομενους και αρχας εχοντας, ωσπερ και περσων και μηδων οι αν δοκωσιν αξιοι ειναι. επει δ' εδειπνησαν, εξηγε το στρατευμα ετι φαους οντος, και τους υρκανιους περιμενειν εκελευσεν, ινα αμα ιοιεν. οι μεν δη περσαι, ωσπερ εικος, παντες εξηισαν, και τιγρανης εχων το αυτου στρατευμα: των δε μηδων εξηισαν οι μεν δια το παιδι οντι κυρωι παιδες οντες φιλοι γενεσθαι, οι δε δια το εν θηραις συγγενομενοι αγασθηναι αυτου τον τροπον, οι δε δια το και χαριν ειδεναι οτι μεγαν αυτοις φοβον απεληλακεναι εδοκει, οι δε και ελπιδας εχοντες, δια το ανδρα φαινεσθαι αγαθον και ευτυχη, και μεγαν ετι ισχυρως εσεσθαι αυτον, οι δε, οτε ετρεφετο εν μηδοις, ει τι αγαθον τωι συνεπραξεν, αντιχαριζεσθαι εβουλοντο: πολλοις δε πολλα δια φιλανθρωπιαν παρα του παππου αγαθα διεπεπρακτο: πολλοι δ', επει και τους υρκανιους ειδον και λογος διηλθεν ως ηγησοιντο επι πολλα αγαθα, εξηισαν και του λαβειν τι ενεκα. ουτω δη εξηλθον σχεδον απαντες και οι μηδοι πλην οσοι συν κυαξαρηι ετυχον σκηνουντες: ουτοι δε κατεμενον και οι τουτων υπηκοοι. οι δ' αλλοι παντες φαιδρως και προθυμως εξωρμωντο, ατε ουκ αναγκηι αλλ' εθελουσιοι και χαριτος ενεκα εξιοντες. επει δ' εξω ησαν, πρωτον μεν προς τους μηδους ελθων επηινεσε τε αυτους και επηυξατο μαλιστα μεν θεους αυτοις ιλεως ηγεισθαι και σφισιν, επειτα δε και αυτος δυνασθηναι χαριν αυτοις ταυτης της προθυμιας αποδουναι. τελος δ' ειπεν οτι ηγησοιντο μεν αυτοις οι πεζοι, εκεινους δ' επεσθαι συν τοις ιπποις εκελευσε: και οπου αν αναπαυωνται η επισχωσι της πορειας, ενετειλατο αυτοις προς αυτον παρελαυνειν τινας, ινα ειδωσι το αει καιριον. εκ τουτου ηγεισθαι εκελευε τους υρκανιους. και οι ηρωτων τι δε; ουκ αναμενεις, εφασαν, τους ομηρους εως αν αγαγωμεν, ινα εχων και συ τα πιστα παρ' ημων πορευηι; και τον αποκρινασθαι λεγεται: εννοω γαρ, φαναι, οτι εχομεν τα πιστα εν ταις ημετεραις ψυχαις και ταις ημετεραις χερσιν. ουτω γαρ δοκουμεν περεσκευασθαι ως ην μεν αληθευητε, ικανοι ειναι ημας ευ ποιειν: ην δε εξαπατατε, ουτω νομιζομεν εχειν ως ουχ ημας εφ' υμιν εσεσθαι, αλλα μαλλον, ην οι θεοι θελωσιν, υμας εφ' ημιν γενησεσθαι. και μεντοι, εφη, ω υρκανιοι, επειπερ φατε υστατους επεσθαι τους υμετερους, επειδαν ιδητε αυτους, σημηνατε ημιν οτι οι υμετεροι εισιν, ινα φειδωμεθα αυτων. ακουσαντες δε ταυτα οι υρκανιοι την μεν οδον ηγουντο ωσπερ εκελευε, την δε ρωμην της ψυχης εθαυμαζον: και ουτε ασσυριους ουτε λυδους ουτε τους συμμαχους αυτων εφοβουντο, αλλα μη πανταπασιν ο κυρος μικραν τινα αυτων οιοιτο ροπην ειναι και προσοντων και αποντων. πορευομενων δε επει νυξ επεγενετο, λεγεται φως τωι κυρωι και τωι στρατευματι εκ του ουρανου προφανες γενεσθαι, ωστε πασι μεν φρικην εγγιγνεσθαι προς το θειον, θαρρος δε προς τους πολεμιους. ως δ' ευζωνοι τε και ταχυ επορευοντο, εικοτως πολλην τε οδον διηνυσαν και αμα κνεφαι πλησιον γιγνονται του των υρκανιων στρατευματος. ως δ' εγνωσαν οι αγγελοι, και τωι κυρωι λεγουσιν οτι ουτοι εισιν οι σφετεροι: τωι τε γαρ υστατους ειναι γιγνωσκειν εφασαν και τωι πληθει των πυρων: εκ τουτου πεμπει τον ετερον αυτων προς αυτους, προσταξας λεγειν, ει φιλοι εισιν, ως ταχιστα υπανταν τας δεξιας ανατειναντας: συμπεμπει δε τινα και των συν εαυτωι και λεγειν εκελευσε τοις υρκανιοις οτι ως αν ορωσιν αυτους προσφερομενους, ουτω και αυτοι ποιησουσιν. ουτω δη ο μεν μενει των αγγελων παρα τωι κυρωι, ο δε προσελαυνει προς τους υρκανιους. εν ωι δ' εσκοπει τους υρκανιους ο κυρος ο τι ποιησουσιν, επεστησε το στρατευμα: παρελαυνουσι δε προς αυτον οι των μηδων προεστηκοτες και ο τιγρανης και επερωτωσι τι δει ποιειν. ο δε λεγει αυτοις οτι τουτ' εστι το πλησιον υρκανιων στρατευμα και οιχεται ο ετερος των αγγελων προς αυτους και των ημετερων τις συν αυτωι, ερουντες, ει φιλοι εισιν, υπαντιαζειν τας δεξιας ανατειναντας παντας. ην μεν ουν ουτω ποιωσι, δεξιουσθε τε αυτους καθ' ον αν ηι εκαστος και αμα θαρρυνετε: ην δε οπλα αιρωνται η φευγειν επιχειρωσι, τουτων, εφη, ευθυς δει πρωτων πειρασθαι μηδενα λιπειν. ο μεν τοιαυτα παρηγγειλεν. οι δε υρκανιοι ακουσαντες των αγγελων ησθησαν τε και αναπηδησαντες επι τους ιππους παρησαν τας δεξιας, ωσπερ ειρητο, προτεινοντες: οι δε μηδοι και περσαι αντεδεξιουντο τε αυτους και εθαρρυνον. εκ τουτου δη ο κυρος λεγει: ημεις μεν δη, ω υρκανιοι, ηδη υμιν πιστευομεν: και υμας δε χρη προς ημας ουτως εχειν. τουτο δ', εφη, πρωτον ημιν ειπατε ποσον απεχει ενθενδε ενθα αι αρχαι εισι των πολεμιων και το αθροον αυτων. οι δ' απεκριναντο οτι ολιγωι πλεον η παρασαγγην. ενταυθα δη λεγει ο κυρος: αγετε δη, εφη, ω ανδρες περσαι και μηδοι και υμεις ω υρκανιοι, ηδη γαρ και προς υμας ως προς συμμαχους και κοινωνους διαλεγομαι, ευ χρη ειδεναι νυν οτι εν τοιουτωι εσμεν ενθα δη μαλακισαμενοι μεν παντων αν των χαλεπωτατων τυχοιμεν: ισασι γαρ οι πολεμιοι εφ' α ηκομεν: ην δε το καρτερον εμβαλομενοι ιωμεν ρωμηι και θυμωι επι τους πολεμιους, αυτικα μαλ' οψεσθε ωσπερ δουλων αποδιδρασκοντων ηυρημενων τους μεν ικετευοντας αυτων, τους δε φευγοντας, τους δ' ουδε ταυτα φρονειν δυναμενους. ηττημενοι τε γαρ οψονται ημας και ουτε οιομενοι ηξειν ουτε συντεταγμενοι ουτε μαχεσθαι παρεσκευασμενοι κατειλημμενοι εσονται. ει ουν ηδεως βουλομεθα και δειπνησαι και νυκτερευσαι και βιοτευειν το απο τουδε, μη δωμεν τουτοις σχολην μητε βουλευσασθαι μητε παρασκευασασθαι αγαθον αυτοις μηδεν, μηδε γνωναι παμπαν οτι ανθρωποι εσμεν, αλλα γερρα και κοπιδας και σαγαρεις απαντα και πληγας ηκειν νομιζοντων. και υμεις μεν, εφη, ω υρκανιοι, υμας αυτους προπετασαντες ημων πορευεσθε εμπροσθεν, οπως των υμετερων οπλων ορωμενων λανθανωμεν οτι πλειστον χρονον. επειδαν δ' εγω προς τωι στρατευματι γενωμαι των πολεμιων, παρ' εμοι μεν καταλιπετε εκαστοι ταξιν ιππεων, ως, αν τι δεηι, χρωμαι μενων παρα το στρατοπεδον. υμων δε οι μεν αρχοντες και οι πρεσβυτεροι εν ταξει αθροοι ελαυνετε, ει σωφρονειτε, ινα μηποτε αθροωι τινι εντυχοντες αποβιασθητε, τους δε νεωτερους αφιετε διωκειν: ουτοι δε <κατα>καινοντων: τουτο γαρ ασφαλεστατον νυν ως ελαχιστους των πολεμιων λιπειν. ην δε νικωμεν, εφη, ο πολλοις δη κρατουσι την τυχην ανετρεψε, φυλαξασθαι δει το εφ' αρπαγην τραπεσθαι: ως ο τουτο ποιων ουκετ' ανηρ εστιν, αλλα σκευοφορος: και εξεστι τωι βουλομενωι χρησθαι ηδη τουτωι ως ανδραποδωι. εκεινο δε χρη γνωναι οτι ουδεν εστι κερδαλεωτερον του νικαν: ο γαρ κρατων αμα παντα συνηρπακε, και τους ανδρας και τας γυναικας και τα χρηματα και πασαν την χωραν. προς ταυτα τουτο μονον ορατε οπως την νικην διασωιζωμεθα: εαν γαρ κρατηθηι, και αυτος ο αρπαζων εχεται. και τουτο αμα διωκοντες μεμνησθε, ηκειν παλιν ως εμε ετι φαους οντος: ως σκοτους γενομενου ουδενα ετι προσδεξομεθα. ταυτ' ειπων απεπεμπεν εις τας ταξεις εκαστους και εκελευεν αμα πορευομενους τοις αυτου εκαστον δεκαδαρχοις τα αυτα σημαινειν: εν μετωπωι γαρ ησαν οι δεκαδαρχοι, ωστε ακουειν: τους δε δεκαδαρχους τηι δεκαδι εκαστον κελευειν παραγγελλειν. εκ τουτου προηγουντο μεν οι υρκανιοι, αυτος δε το μεσον εχων συν τοις περσαις επορευετο: τους δε ιππεας εκατερωθεν, ωσπερ εικος, παρεταξε. των δε πολεμιων, επει φως εγενετο, οι μεν εθαυμαζον τα ορωμενα, οι δ' εγιγνωσκον ηδη, οι δ' ηγγελλον, οι δ' εβοων, οι δ' ελυον ιππους, οι δε συνεσκευαζοντο, οι δ' ερριπτουν τα οπλα απο των υποζυγιων, οι δ' ωπλιζοντο, οι δ' ανεπηδων επι τους ιππους, οι δ' εχαλινουν, οι δε τας γυναικας ανεβιβαζον επι τα οχηματα, οι δε τα πλειστου αξια ελαμβανον ως διασωσομενοι, οι δε κατορυττοντες τα τοιαυτα ηλισκοντο, οι δε πλειστοι ες φυγην ωρμων: οιεσθαι δε δει και αλλα πολλα τε και παντοδαπα ποιειν αυτους, πλην εμαχετο ουδεις, αλλ' αμαχητι απωλλυντο. κροισος δε ο λυδων βασιλευς, ως θερος ην, τας τε γυναικας εν ταις αρμαμαξαις προαπεπεμψατο της νυκτος, ως αν ραιον πορευοιντο κατα ψυχος, και αυτος εχων τους ιππεας επηκολουθει. και τον φρυγα τα αυτα ποιησαι φασι τον της παρ' ελλησποντον αρχοντα φρυγιας. ως δε παρηισθοντο των φευγοντων και καταλαμβανοντων αυτους, πυθομενοι το γιγνομενον εφευγον δη και αυτοι ανα κρατος. τον δε των καππαδοκων βασιλεα και τον των αραβιων ετι εγγυς οντας και υποσταντας αθωρακιστους κατακαινουσιν οι υρκανιοι. το δε πλειστον ην των αποθανοντων ασσυριων και αραβιων: εν γαρ τηι αυτων οντες χωραι ασυντονωτατα προς την πορειαν ειχον. οι μεν δη μηδοι και υρκανιοι, οια δη εικος κρατουντας, τοιαυτα εποιουν διωκοντες. ο δε κυρος τους παρ' εαυτωι ιππεας καταλειφθεντας περιελαυνειν εκελευε το στρατοπεδον, και ει τινας συν οπλοις ιδοιεν εξιοντας, κατακαινειν: τοις δ' υπομενουσιν εκηρυξεν, οποσοι των πολεμιων στρατιωτων ησαν ιππεις η πελτασται η τοξοται, αποφερειν τα οπλα συνδεδεμενα, τους δε ιππους επι ταις σκηναις καταλειπειν: οστις δε ταυτα μη ποιησοι, αυτικα της κεφαλης στερησεσθαι: τας δε κοπιδας προχειρους εχοντες εν ταξει περιεστασαν. οι μεν δη τα οπλα εχοντες ερριπτουν, αποφεροντες εις εν χωριον οποι εκελευε: και ταυτα μεν οις επεταξεν εκαιον. ο δε κυρος ενενοησεν οτι ηλθον μεν ουτε σιτα ουτε ποτα εχοντες, ανευ δε τουτων ουτε στρατευεσθαι δυνατον ουτ' αλλο ποιειν ουδεν. σκοπων δ' οπως αν καλλιστα και ταχιστα ταυτα γενοιτο, ενθυμειται οτι αναγκη πασι τοις στρατευομενοις ειναι τινα οτωι και σκηνης μελησει και οπως τα επιτηδεια παρεσκευασμενα τοις στρατιωταις εισιουσιν εσται. και τοινυν εγνω οτι τουτους εικος μαλιστα παντων εν τωι στρατοπεδωι νυν κατειληφθαι [ην] δια το αμφι συσκευασιαν εχειν: εκηρυξε δη παρειναι τους επιτροπους παντας: ει δε που μη ειη επιτροπος, τον πρεσβυτατον απο σκηνης: τωι δε απειθουντι παντα τα χαλεπα ανειπεν. οι δε ορωντες και τους δεσποτας πειθομενους ταχυ επειθοντο. επει δε παρεγενοντο, πρωτον μεν εκελευε καθιζεσθαι αυτων οσοις εστι πλεον η δυοιν μηνοιν εν τηι σκηνηι τα επιτηδεια. επει δε τουτους ειδεν, αυθις εκελευσεν οσοις μηνος ην: εν τουτωι σχεδον παντες εκαθιζοντο. επει δε ταυτα εμαθεν, ειπεν ωδε αυτοις: αγετε νυν, εφη, ω ανδρες, οι τινες υμων τα μεν κακα μισειτε, μαλακου δε τινος παρ' ημων βουλοισθ' αν τυγχανειν, επιμεληθητε προθυμως οπως διπλασια εν τηι σκηνηι εκαστηι σιτα και ποτα παρεσκευασμενα ηι η τοις δεσποταις και τοις οικεταις καθ' ημεραν εποιειτε: και ταλλα δε παντα οποσα καλην δαιτα παρεξει ετοιμα ποιειτε, ως αυτικα μαλα παρεσονται οποτεροι αν κρατωσι, και αξιωσουσιν εκπλεω εχειν παντα τα επιτηδεια. ευ ουν ιστε οτι συμφεροι αν υμιν αμεμπτως δεχεσθαι τους ανδρας. οι μεν δη ταυτ' ακουσαντες πολληι σπουδηι τα παρηγγελμενα επραττον: ο δε συγκαλεσας τους ταξιαρχους ελεξε τοιαδε: ανδρες φιλοι, γιγνωσκομεν οτι νυν εξεστιν ημιν προτεροις των αποντων συμμαχων αριστου τυχειν και τοις μαλιστα εσπουδασμενοις σιτοις και ποτοις χρησθαι: αλλ' ου μοι δοκει τουτ' αν το αριστον πλεον ωφελησαι ημας η το των συμμαχων επιμελεις φανηναι, ουδ' αν αυτη η ευωχια ισχυροτερους τοσουτον ποιησαι οσον ει δυναιμεθα τους συμμαχους προθυμους ποιεισθαι. ει δε των νυνι διωκοντων και κατακαινοντων τους ημετερους πολεμιους και μαχομενων, ει τις εναντιουται, τουτων δοξομεν ουτως αμελειν ωστε και πριν ειδεναι πως πραττουσιν ηριστηκοτες φαινεσθαι, οπως μη αισχροι μεν φανουμεθα, ασθενεις δ' εσομεθα συμμαχων απορουντες. το δε των κινδυνευοντων και πονουντων επιμεληθηναι οπως εισιοντες τα επιτηδεια εξουσιν, αυτη αν ημας η θοινη πλειω ευφρανειεν, ως εγω φημι, η το παραχρημα τηι γαστρι χαρισασθαι. εννοησατε δ', εφη, ως ει μηδ' εκεινους αισχυντεον ην, ουδ' ως ημιν νυν προσηκεν ουτε πλησμονης πω ουτε μεθης: ου γαρ πω διαπεπρακται ημιν α βουλομεθα, αλλ' αυτα παντα νυν ακμαζει επιμελειας δεομενα. εχομεν γαρ εν τωι στρατοπεδωι πολεμιους πολλαπλασιους ημων αυτων, και τουτους λελυμενους: ους και φυλαττεσθαι ετι προσηκει και φυλαττειν, οπως ωσι και οι ποιησοντες ημιν τα επιτηδεια: ετι δ' οι ιππεις ημιν απεισι, φροντιδα παρεχοντες που εισι: καν ελθωσιν, ει παραμενουσιν. ωστ', ω ανδρες, νυν μοι δοκει τοιουτον σιτον ημας προσφερεσθαι δειν και τοιουτον ποτον οποιον αν τις οιεται μαλιστα συμφορον ειναι προς το μητε υπνου μητε αφροσυνης εμπιμπλασθαι. ετι δε και χρηματα πολλα εστιν εν τωι στρατοπεδωι, ων ουκ αγνοω οτι δυνατον ημιν κοινων οντων τοις συγκατειληφοσι νοσφισασθαι οποσα αν βουλωμεθα: αλλ' ου μοι δοκει το λαβειν κερδαλεωτερον ειναι του δικαιους φαινομενους εκεινοις τουτωι πριασθαι ετι μαλλον αυτους η νυν ασπαζεσθαι ημας. δοκει δε μοι, εφη, και το νειμαι τα χρηματα, επειδαν ελθωσι, μηδοις και υρκανιοις και τιγρανηι επιτρεψαι: και ην τι μειον ημιν δασωνται, κερδος ηγεισθαι: δια γαρ τα κερδη ηδιον ημιν παραμενουσι. το μεν γαρ νυν πλεονεκτησαι ολιγοχρονιον αν τον πλουτον ημιν παρασχοι: το δε ταυτα προεμενους εκεινα κτησασθαι οθεν ο πλουτος φυεται, τουτο, ως εγω δοκω, αεναωτερον ημιν δυναιτ' αν τον ολβον και πασι τοις ημετεροις παρεχειν. οιμαι δ', εφη, και οικοι ημας τουτου ενεκα ασκειν και γαστρος κρειττους ειναι και κερδεων ακαιρων, ιν', ει ποτε δεοι, δυναιμεθα αυτοις συμφορως χρησθαι: που δ' αν εν μειζοσι των νυν παροντων επιδειξαιμεθ' αν την παιδειαν εγω μεν ουχ ορω. ο μεν ουτως ειπε. συνειπε δ' αυτωι υστασπας ανηρ περσης των ομοτιμων ωδε: δεινον γαρ ταν ειη, ω κυρε, ει εν θηραι μεν πολλακις ασιτοι καρτερουμεν, οπως θηριον τι υποχειριον ποιησωμεθα και μαλα μικρου ισως αξιον: ολβον δε ολον πειρωμενοι θηραν ει εμποδων τι ποιησαιμεθα γενεσθαι ημιν α των μεν κακων ανθρωπων αρχει, τοις δ' αγαθοις πειθεται, ουκ αν πρεποντα ημιν δοκουμεν ποιειν. ο μεν ουν υστασπας ουτως ειπεν: οι δ' αλλοι παντες ταυτα συνηινουν. ο δε κυρος ειπεν: αγε δη, εφη, επειδη ομονοουμεν ταυτα, πεμψατε απο λοχου εκαστος πεντε ανδρας των σπουδαιοτατων: ουτοι δε περιιοντες, ους μεν αν ορωσι πορσυνοντας τα επιτηδεια, επαινουντων: ους δ' αν αμελουντας, κολαζοντων αφειδεστερον η ως δεσποται. ουτοι μεν δη ταυτα εποιουν. των δε μηδων τινες ηδη, οι μεν αμαξας προωρμημενας καταλαβοντες και αποστρεψαντες προσηλαυνον μεστας ων δειται στρατια, οι δε και αρμαμαξας γυναικων των βελτιστων των μεν γνησιων, των δε και παλλακιδων δια το καλλος συμπεριαγομενων, ταυτας ειληφοτες προσηγον. παντες γαρ ετι και νυν οι κατα την ασιαν στρατευομενοι εχοντες τα πλειστου αξια στρατευονται, λεγοντες οτι μαλλον μαχοιντ' αν ει τα φιλτατα παρειη: τουτοις γαρ φασιν αναγκην ειναι προθυμως αλεξειν. ισως μεν ουν ουτως εχει, ισως δε και ποιουσιν αυτα τηι ηδονηι χαριζομενοι. ο δε κυρος θεωρων τα των μηδων εργα και υρκανιων ωσπερ κατεμεμφετο και αυτον και τους συν αυτωι, ει οι αλλοι τουτον τον χρονον ακμαζειν τε μαλλον εαυτων εδοκουν και προσκτασθαι τι, αυτοι δε εν αργοτεραι χωραι υπομενειν. και γαρ δη οι απαγοντες και αποδεικνυντες κυρωι α ηγον παλιν απηλαυνον, μεταδιωκοντες τους αλλους: ταυτα γαρ σφισιν εφασαν προστεταχθαι ποιειν υπο των αρχοντων. δακνομενος δη ο κυρος επι τουτοις ταυτα μεν ομως κατεχωριζε: συνεκαλει δε παλιν τους ταξιαρχους, και στας οπου εμελλον παντες ακουσεσθαι τα βουλευομενα λεγει ταδε. οτι μεν, ω ανδρες φιλοι, ει κατασχοιμεν τα νυν προφαινομενα, μεγαλα μεν αν απασι περσαις αγαθα γενοιτο, μεγιστα δ' αν εικοτως ημιν δι' ων πραττεται, παντες οιμαι γιγνωσκομεν: οπως δ' αν αυτων ημεις κυριοι γιγνοιμεθα, μη αυταρκεις οντες κτησασθαι αυτα, ει μη εσται οικειον ιππικον περσαις τουτο εγω ουκετι ορω. εννοειτε γαρ δη, εφη: εχομεν ημεις οι περσαι οπλα οις δοκουμεν <αν> τρεπεσθαι τους πολεμιους ομοσε ιοντες: και δη τρεπομενοι ποιους η ιππεας η τοξοτας η πελταστας ανευ ιππων οντες δυναιμεθ' αν φευγοντας η λαβειν η κατακανειν; τινες δ' αν φοβοιντο ημας προσιοντες κακουν η τοξοται η ακοντισται η ιππεις, ευ ειδοτες οτι ουδεις αυτοις κινδυνος υφ' ημων κακον τι παθειν μαλλον η υπο των πεφυκοτων δενδρων; ει δ' ουτω ταυτ' εχει, ουκ ευδηλον οτι οι νυν παροντες ημιν ιππεις νομιζουσι παντα τα υποχειρια γιγνομενα εαυτων ειναι ουχ ηττον η ημετερα, ισως δε νη δια και μαλλον; νυν μεν ουν ουτω ταυτ' εχει κατ' αναγκην. ει δ' ημεις ιππικον κτησαιμεθα μη χειρον τουτων, ου πασιν ημιν καταφανες οτι τους τ' αν πολεμιους δυναιμεθα και ανευ τουτων ποιειν οσαπερ νυν συν τουτοις, τουτους τε εχοιμεν αν τοτε μετριωτερον προς ημας φρονουντας; οποτε γαρ παρειναι η απειναι βουλοιντο, ηττον αν ημιν μελοι, ει αυτοι ανευ τουτων αρκοιμεν ημιν αυτοις. ειεν: ταυτα μεν δη οιμαι ουδεις αν αντιγνωμονησειε, μη ουχι το παν διαφερειν περσων γενεσθαι οικειον ιππικον: αλλ' εκεινο ισως εννοειτε, πως αν τουτο γενοιτο. αρ' ουν σκεψωμεθα, ει βουλοιμεθα καθισταναι ιππικον, τι ημιν υπαρχει και τινος ενδει; ουκουν ιπποι μεν ουτοι πολλοι εν τωι στρατοπεδωι κατειλημμενοι και χαλινοι οις πειθονται και ταλλα οσα δει ιπποις εχουσι χρησθαι. αλλα μην και οις γε δει ανδρα ιππεα χρησθαι εχομεν, θωρακας μεν ερυματα των σωματων, παλτα δε οις και μεθιεντες και εχοντες χρωιμεθ' αν. τι δη το λοιπον; δηλον οτι ανδρων δει. ουκουν τουτο μαλιστα εχομεν: ουδεν γαρ ουτως ημετερον εστιν ως ημεις ημιν αυτοις. αλλ' ερει τις ισως οτι ουκ επισταμεθα. μα δι' ουδε γαρ τουτων των επισταμενων νυν πριν μαθειν ουδεις ηπιστατο. αλλ' ειποι αν τις οτι παιδες οντες εμανθανον. και ποτερα παιδες εισι φρονιμωτεροι ωστε μαθειν τα φραζομενα και δεικνυμενα η ανδρες; ποτεροι δε α αν μαθωσιν ικανωτεροι τωι σωματι εκπονειν, οι παιδες η οι ανδρες; αλλα μην σχολη γε ημιν μανθανειν οση ουτε παισιν ουτε αλλοις ανδρασιν: ουτε γαρ τοξευειν ημιν μαθητεον ωσπερ τοις παισι: προεπισταμεθα γαρ τουτο: ουτε μην ακοντιζειν: επισταμεθα γαρ και τουτο: αλλ' ουδε μην ωσπερ τοις αλλοις ανδρασι τοις μεν γεωργιαι ασχολιαν παρεχουσι, τοις δε τεχναι, τοις δε αλλα οικεια: ημιν δε στρατευεσθαι ου μονον σχολη αλλα και αναγκη. αλλα μην ουχ ωσπερ αλλα πολλα των πολεμικων χαλεπα μεν, χρησιμα δε: ιππικη δε ουκ εν οδωι μεν ηδιων η αυτοιν τοιν ποδοιν πορευεσθαι; εν δε σπουδηι ουχ ηδυ ταχυ μεν φιλωι παραγενεσθαι, ει δεοι, ταχυ δε, ειτε ανδρα ειτε θηρα δεοι διωκεσθαι, καταλαβειν; εκεινο δε ουχι ευπετες, το ο τι αν δεηι οπλον φερειν τον ιππον τουτο συμφερειν; ουκουν ταυτο γ' εστιν εχειν τε και φερειν. ο γε μην μαλιστ' αν τις φοβηθειη, μη ει δεησει εφ' ιππου κινδυνευειν ημας προτερον πριν ακριβουν το εργον τουτο, καπειτα μητε πεζοι ετι ωμεν μητε πω ιππεις ικανοι, αλλ' ουδε τουτο αμηχανον: οπου γαρ αν βουλωμεθα, εξεσται ημιν πεζοις ευθυς μαχεσθαι: ουδεν γαρ των πεζικων απομαθησομεθα ιππευειν μανθανοντες. κυρος μεν ουτως ειπε: χρυσαντας δε συναγορευων αυτωι ωδε ελεξεν. αλλ' εγω μεν, εφη, ουτως επιθυμω ιππευειν μαθειν ως νομιζω, ην ιππευς γενωμαι, ανθρωπος πτηνος εσεσθαι. νυν μεν γαρ εγωγε αγαπω ην γ' εξ ισου τωι θειν ορμηθεις ανθρωπων μονον τηι κεφαληι προσχω, καν θηριον παραθεον ιδων δυνασθω διατειναμενος φθασαι ωστε ακοντισαι η τοξευσαι πριν πανυ προσω αυτο γενεσθαι. ην δ' ιππευς γενωμαι, δυνησομαι μεν ανδρα εξ οψεως μηκους καθαιρειν: δυνησομαι δε θηρια διωκων τα μεν εκ χειρος παιειν καταλαμβανων, τα δε ακοντιζειν ωσπερ εστηκοτα: [και γαρ εαν αμφοτερα ταχεα ηι, ομως δε πλησιον γιγνηται αλληλων, ωσπερ τα εστηκοτα εστιν.] ων δε δη μαλιστα δοκω ζωιων, εφη, εζηλωκεναι ιπποκενταυρους, ει εγενοντο ωστε προβουλευεσθαι μεν ανθρωπου φρονησει, ταις δε χερσι το δεον παλαμασθαι, ιππου δε ταχος εχειν και ισχυν, ωστε το μεν φευγον αιρειν, το δ' υπομενον ανατρεπειν, ουκουν παντα καγω ταυτα ιππευς γενομενος συγκομιζομαι προς εμαυτον; προνοειν μεν γε εξω παντα τηι ανθρωπινηι γνωμηι, ταις δε χερσιν οπλοφορησω, διωξομαι δε τωι ιππωι, τον δ' εναντιον ανατρεψω τηι του ιππου ρυμηι, αλλ' ου συμπεφυκως δεδησομαι ωσπερ οι ιπποκενταυροι: ουκουν τουτο γε κρειττον η συμπεφυκεναι. τους μεν γαρ ιπποκενταυρους οιμαι εγωγε πολλοις μεν απορειν των ανθρωποις ηυρημενων αγαθων οπως δει χρησθαι, πολλων δε των ιπποις πεφυκοτων ηδεων πως [αυτων] χρη απολαυειν. εγω δε ην ιππευειν μαθω, οταν μεν επι του ιππου γενωμαι, τα του ιπποκενταυρου δηπου διαπραξομαι: οταν δε καταβω, δειπνησω και αμφιεσομαι και καθευδησω ωσπερ οι αλλοι ανθρωποι: ωστε τι αλλο η διαιρετος ιπποκενταυρος και παλιν συνθετος γιγνομαι; ετι δ', εφη, και τοισδε πλεονεκτησω του ιπποκενταυρου: ο μεν γαρ δυοιν οφθαλμοιν εωρα τε και δυοιν ωτοιν ηκουεν: εγω δε τετταρσι μεν οφθαλμοις τεκμαρουμαι, τετταρσι δε ωσιν αισθησομαι: πολλα γαρ φασι και ιππον ανθρωπωι τοις οφθαλμοις προορωντα δηλουν, πολλα δε τοις ωσιν προακουοντα σημαινειν. εμε μεν ουν, εφη, γραφε των ιππευειν υπερεπιθυμουντων. νη τον δι', εφασαν οι αλλοι παντες, και ημας γε. εκ τουτου δη ο κυρος λεγει: τι ουν, εφη, επει σφοδρα ημιν δοκει ταυτα, ει και νομον ημιν αυτοις ποιησαιμεθα αισχρον ειναι, οις αν ιππους εγω πορισω, ην τις φανηι πεζηι ημων πορευομενος, ην τε πολλην ην τε ολιγην οδον δεηι διελθειν; ινα και πανταπασιν ιππο κενταυρους ημας οιωνται οι ανθρωποι ειναι. ο μεν ουτως επηρετο, οι δε παντες συνηινεσαν: ωστ' ετι και νυν εξ εκεινου χρωνται περσαι ουτω, και ουδεις αν των καλων καγαθων εκων οφθειη περσων ουδαμηι πεζος ιων. οι μεν δη εν τουτοις τοις λογοις ησαν. ηνικα δ' ην εξω μεσου ημερας, προσηλαυνον μεν οι μηδοι ιππεις και υρκανιοι, ιππους τε αγοντες αιχμαλωτους και ανδρας: οσοι γαρ τα οπλα παρεδιδοσαν, ου κατεκαινον: επει δε προσηλασαν, πρωτον μεν αυτων επυνθανετο ο κυρος ει σωοι οι παντες ειεν αυτωι: επει δε τουτ' εφασαν, εκ τουτου ηρωτα τι επραξαν. οι δε διηγουντο α τ' εποιησαν και ως ανδρειως εκαστα . . εμεγαληγορουν. ο δε διηκουε τε ηδεως παντων α εβουλοντο λεγειν: επειτα δε και επηινεσεν αυτους ουτως: αλλα και δηλοι τοι, εφη, εστε οτι ανδρες αγαθοι εγενεσθε: και γαρ μειζους φαινεσθε και καλλιους και γοργοτεροι η προσθεν ιδειν. εκ δε τουτου επυνθανετο ηδη αυτων και οποσην οδον διηλασαν και ει οικοιτο η χωρα. οι δ' ελεγον οτι και πολλην διελασειαν και πασα οικοιτο και μεστη ειη και οιων και αιγων και βοων και ιππων και σιτου και παντων αγαθων. δυοιν αν, εφη, επιμελητεον ημιν ειη, οπως τε κρειττους εσομεθα των ταυτα εχοντων και οπως αυτοι μενουσιν: οικουμενη μεν γαρ χωρα πολλου αξιον κτημα: ερημη δ' ανθρωπων ουσα ερημη και των αγαθων γιγνεται. τους μεν ουν αμυνομενους, εφη, οιδα οτι κατεκανετε, ορθως ποιουντες: τουτο γαρ μαλιστα σωιζει την νικην: τους δε παραδιδοντας αιχμαλωτους ηγαγετε: ους ει αφειημεν, τουτ' αυ συμφορον αν, ως εγω φημι, ποιησαιμεν: πρωτον μεν γαρ νυν ουκ αν φυλαττεσθαι ουδε φυλαττειν ημας τουτους δεοι, ουδ' αυ σιτοποιειν τουτοις: ου γαρ λιμωι γε δηπου κατακανουμεν αυτους: επειτα δε τουτους αφεντες πλειοσιν αιχμαλωτοις χρησομεθα. ην γαρ κρατωμεν της χωρας, παντες ημιν οι εν αυτηι οικουντες αιχμαλωτοι εσονται: μαλλον δε τουτους ζωντας ιδοντες και αφεθεντας μενουσιν οι αλλοι και πειθεσθαι αιρησονται μαλλον η μαχεσθαι. εγω μεν ουν ουτω γιγνωσκω: ει δ' αλλο τις οραι αμεινον, λεγετω. οι δε ακουσαντες συνηινουν ταυτα ποιειν. ουτω δη ο κυρος καλεσας τους αιχμαλωτους λεγει τοιαδε: ανδρες, εφη, νυν τε οτι επειθεσθε τας ψυχας περιεποιησασθε, του τε λοιπου, ην ουτω ποιητε, ουδ' οτιουν καινον εσται υμιν αλλ' η ουχ ο αυτος αρξει υμων οσπερ και προτερον: οικησετε δε τας αυτας οικιας και χωραν την αυτην εργασεσθε και γυναιξι ταις αυταις συνοικησετε και παιδων των υμετερων αρξετε ωσπερ νυν: ημιν μεντοι ου μαχεισθε ουδε αλλωι ουδενι: ηνικα δ' αν τις υμας αδικηι, ημεις υπερ υμων μαχουμεθα. οπως δε μηδ' επαγγελληι μηδεις υμιν στρατευειν, τα οπλα προς ημας κομισατε: και τοις μεν κομιζουσιν εσται ειρηνη και α λεγομεν αδολως: οποσοι δ' αν τα πολεμικα μη αποφερωσιν οπλα, επι τουτους ημεις και δη στρατευσομεθα. εαν δε τις υμων και ιων ως ημας ευνοικως και πραττων τι και διδασκων φαινηται, τουτον ημεις ως ευεργετην και φιλον, ουχ ως δουλον περιεψομεν. ταυτ' ουν, εφη, αυτοι τε ιστε και τοις αλλοις διαγγελλετε. ην δ' αρα, εφη, υμων βουλομενων ταυτα μη πειθωνται τινες, επι τουτους ημας αγετε, οπως υμεις εκεινων, μη εκεινοι υμων αρχωσιν. ο μεν δη ταυτ' ειπεν: οι δε προσεκυνουν τε και υπισχνουντο ταυτα ποιησειν. επει δ' εκεινοι ωιχοντο, ο κυρος ειπεν: ωρα δη, ω μηδοι και αρμενιοι, δειπνειν πασιν ημιν: παρεσκευασται δε υμιν τα επιτηδεια ως ημεις βελτιστα εδυναμεθα. αλλ' ιτε και ημιν πεμπετε του πεποιημενου σιτου τον ημισυν: ικανος δε αμφοτεροις πεποιηται: οψον δε μη πεμπετε μηδε πιειν: ικανα γαρ εχομεν παρ' ημιν αυτοις παρεσκευασμενα. και υμεις δε, ω υρκανιοι, εφη, διαγετε αυτους επι τας σκηνας, τους μεν αρχοντας επι τας μεγιστας, γιγνωσκετε δε, τους δ' αλλους ως αν δοκηι καλλιστα εχειν: και αυτοι δε δειπνειτε οπουπερ ηδιστον υμιν: σωαι μεν γαρ υμιν και ακεραιοι αι σκηναι: παρεσκευασται δε και <υμιν> ενθαδε ωσπερ και τουτοις. και τουτο δε ιστε αμφοτεροι οτι τα μεν εξω υμιν ημεις νυκτοφυλακησομεν, τα δ' εν ταις σκηναις αυτοι ορατε και τα οπλα ευ τιθεσθε: οι γαρ εν ταις σκηναις ουπω φιλοι ημιν. οι μεν δη μηδοι και οι αμφι τιγρανην ελουντο, και, ην γαρ παρεσκευασμενα, [και] ιματια μεταλαβοντες εδειπνουν, και οι ιπποι αυτοις ειχον τα επιτηδεια: και τοις περσαις δε επεμπον των αρτων τους ημισεις. οψον δε ουκ επεμπον ουδ' οινον, οιομενοι εχειν τους αμφι κυρον ετι αφθονα ταυτα. ο δε κυρος [ταυτα] ελεγεν οψον μεν τον λιμον, πιειν δ' απο του παραρρεοντος ποταμου. ο μεν ουν κυρος δειπνισας τους περσας, επει συνεσκοτασε, κατα πεμπαδας και κατα δεκαδας πολλους αυτων διεπεμψε και εκελευσε κυκλωι του στρατοπεδου κρυπτευειν, νομιζων αμα μεν φυλακην εσεσθαι, αν τις εξωθεν προσιηι, αμα δε, αν τις εξω φερων χρηματα αποδιδρασκηι, αλωσεσθαι αυτον: και εγενετο ουτω: πολλοι μεν γαρ απεδιδρασκον, πολλοι δε εαλωσαν. ο δε κυρος τα μεν χρηματα τους λαβοντας εια εχειν, τους δε ανθρωπους αποσφαξαι εκελευσεν: ωστε του λοιπου ουδε βουλομενος αν ηυρες ραιδιως τον νυκτωρ πορευομενον. οι μεν δη περσαι ουτω διηγον: οι δε μηδοι και επινον και ευωχουντο και ηυλουντο και πασης ευθυμιας ενεπιμπλαντο: πολλα γαρ και τα τοιαυτα ηλω, ωστε μη απορειν εργου τους εγρηγοροτας. ο δε κυαξαρης ο των μηδων βασιλευς την μεν νυκτα εν ηι εξηλθεν ο κυρος αυτος τε εμεθυσκετο μεθ' ωνπερ εσκηνου ως επ' ευτυχιαι, και τους αλλους δε μηδους ωιετο παρειναι εν τωι στρατοπεδωι πλην ολιγων, ακουων θορυβον πολυν: οι γαρ οικεται των μηδων, ατε των δεσποτων απεληλυθοτων, ανειμενως επινον και εθορυβουν, αλλως τε και εκ του ασσυριου στρατευματος και οινον και αλλα πολλα ειληφοτες. επει δε ημερα εγενετο, και επι θυρας ουδεις ηκε πλην οιπερ και συνεδειπνουν, και το στρατοπεδον ηκουε κενον ειναι των μηδων και των ιππεων, και εωρα, επειδη εξηλθεν, ουτως εχοντα, ενταυθα δη εβριμουτο τε τωι κυρωι και τοις μηδοις τωι καταλιποντας αυτον ερημον οιχεσθαι, και ευθυς, ωσπερ λεγεται ωμος ειναι και αγνωμων, των παροντων κελευει τινα λαβοντα τους εαυτου ιππεας πορευεσθαι ως ταχιστα επι το αμφι κυρον στρατευμα και λεγειν ταδε. ωιμην μεν εγωγε, ουδ' αν σε, ω κυρε, περι εμου ουτως απρονοητως βουλευσαι, ει δε κυρος ουτω γιγνωσκοι, ουκ αν υμας, ω μηδοι, εθελησαι ουτως ερημον εμε καταλιπειν. και νυν, αν μεν κυρος βουληται, ει δε μη, υμεις γε την ταχιστην παρεστε. ταυτα δη επεστειλεν. ο δε ταττομενος πορευεσθαι εφη: και πως, ω δεσποτα, εγω ευρησω εκεινους; πως δε κυρος, εφη, και οι συν αυτωι εφ' ους επορευοντο; οτι νη δι', εφη, ακουω αφεστηκοτας των πολεμιων υρκανιους τινας και ελθοντας δευρο οιχεσθαι ηγουμενους αυτωι. ακουσας δε ταυτα ο κυαξαρης πολυ μαλλον ετι τωι κυρωι ωργιζετο τωι μηδ' ειπειν αυτωι ταυτα, και πολληι σπουδηι μαλλον επεμπεν επι τους μηδους, ως ψιλωσων αυτον, και ισχυροτερον ετι η προσθεν τοις μηδοις απειλων απεκαλει, και τωι πεμπομενωι δε ηπειλει, ει μη ισχυρως ταυτα απαγγελλοι. ο μεν δη πεμπομενος επορευετο εχων τους εαυτου ιππεας ως εκατον, ανιωμενος οτι ου και αυτος τοτε επορευθη μετα του κυρου. εν δε τηι οδωι πορευομενοι διασχισθεντες τριβωι τινι επλανωντο, και ου προσθεν αφικοντο επι το φιλιον στρατευμα πριν εντυχοντες αποχωρουσι τισι των ασσυριων ηναγκασαν αυτους ηγεισθαι: και ουτως αφικνουνται τα πυρα κατιδοντες αμφι μεσας πως νυκτας. επει δε εγενοντο προς τωι στρατοπεδωι, οι φυλακες, ωσπερ ειρημενον ην υπο κυρου, ουκ εισεφρηκαν αυτους προ ημερας. επει δε ημερα υπεφαινε, πρωτον μεν τους μαγους καλεσας ο κυρος τα τοις θεοις νομιζομενα επι τοις τοιουτοις αγαθοις εξαιρεισθαι εκελευε. και οι μεν αμφι ταυτα ειχον: ο δε συγκαλεσας τους ομοτιμους ειπεν: ανδρες, ο μεν θεος προφαινει πολλα καγαθα: ημεις δε οι περσαι εν τωι παροντι ολιγοι εσμεν ως εγκρατεις ειναι αυτων. ειτε γαρ οποσα αν προσεργασωμεθα, μη φυλαξομεν, παλιν ταυτα αλλοτρια εσται: ειτε καταλειψομεν τινας ημων αυτων φυλακας επι τοις εφ' ημιν γιγνομενοις, αυτικα ουδεμιαν ισχυν εχοντες αναφανουμεθα. δοκει ουν μοι ως ταχιστα ιεναι τινα υμων εις περσας και διδασκειν απερ εγω λεγω, και κελευειν ως ταχιστα επιπεμπειν στρατευμα, ειπερ επιθυμουσι περσαι την αρχην της ασιας αυτοις και την καρπωσιν γενεσθαι. ιθι μεν ουν συ, εφη, ο πρεσβυτατος, και ιων ταυτα λεγε, και οτι ους αν πεμπωσι στρατιωτας, επειδαν ελθωσι παρ' εμε, εμοι μελησει περι τροφης αυτοις. α δ' εχομεν ημεις, οραις μεν αυτος, κρυπτε δε τουτων μηδεν, ο τι δε τουτων εγω πεμπων εις περσας καλως και νομιμως ποιοιην αν τα μεν προς τους θεους τον πατερα ερωτα, τα δε προς το κοινον τας αρχας. πεμψαντων δε και οπτηρας ων πραττομεν και φραστηρας ων ερωτωμεν. και συ μεν, εφη, συσκευαζου και τον λοχον προπομπον αγε. εκ τουτου δε και τους μηδους εκαλει, και αμα ο παρα του κυαξαρου αγγελος παρισταται, και εν πασι την τε προς κυρον οργην και τας προς μηδους απειλας αυτου ελεγε: και τελος ειπεν οτι απιεναι μηδους κελευει, και ει κυρος μενειν βουλεται. οι μεν ουν μηδοι ακουσαντες του αγγελου εσιγησαν, απορουντες μεν πως χρη καλουντος απειθειν, φοβουμενοι δε πως χρη απειλουντι υπακουσαι, αλλως τε και ειδοτες την ωμοτητα αυτου. ο δε κυρος ειπεν: αλλ' εγω, ω αγγελε τε και μηδοι, ουδεν, εφη, θαυμαζω ει κυαξαρης, πολλους μεν πολεμιους τοτ' ιδων, ημας δε ουκ ειδως ο τι πραττομεν, οκνει περι τε ημων και περι αυτου: επειδαν δε αισθηται πολλους μεν των πολεμιων απολωλοτας, παντας δε απεληλαμενους, πρωτον μεν παυσεται φοβουμενος, επειτα γνωσεται, οτι ου νυν ερημος γιγνεται, ηνικα οι φιλοι αυτου τους εκεινου εχθρους απολ λυουσιν. αλλα μην μεμψεως γε πως εσμεν αξιοι, ευ τε ποιουντες εκεινον και ουδε ταυτα αυτοματισαντες; αλλ' εγω μεν εκεινον επεισα εασαι με λαβοντα υμας εξελθειν: υμεις δε ουχ ως επιθυμουντες της εξοδου ηρωτησατε ει εξιοιτε και νυν δευρο ηκετε, αλλ' υπ' εκεινου κελευσθεντες εξιεναι οτωι υμων μη αχθομενωι ειη. και η οργη ουν αυτη σαφ' οιδα υπο τε των αγαθων πεπανθησεται και συν τωι φοβωι ληγοντι απεισι. νυν μεν ουν, εφη, συ τε, ω αγγελε, αναπαυσαι, επει και πεπονηκας, ημεις τε, ω περσαι, επει προσδεχομεθα πολεμιους ητοι μαχουμενους γε η πεισομενους παρεσεσθαι, ταχθωμεν ως καλλιστα: ουτω γαρ ορωμενους εικος πλεον προανυτειν ων χρηιζομεν. συ δ', εφη, ο των υρκανιων αρχων, υπομεινον προσταξας τοις ηγεμοσι των σων στρατιωτων εξοπλιζειν αυτους. επει δε ταυτα ποιησας ο υρκανιος προσηλθε, λεγει ο κυρος: εγω δε, εφη, ω υρκανιε, ηδομαι αισθανομενος οτι ου μονον φιλιαν επιδεικνυμενος παρει, αλλα και ξυνεσιν φαινηι μοι εχειν. και νυν οτι συμφερει ημιν ταυτα δηλον: εμοι τε γαρ πολεμιοι ασσυριοι, σοι τε νυν ετι εχθιονες εισιν η εμοι: ουτως ουν ημιν αμφοτεροις βουλευτεον οπως των μεν νυν παροντων μηδεις αποστατησει ημιν συμμαχων, αλλους δε, αν δυνωμεθα, προσληψομεθα. του δε μηδου ηκουες αποκαλουντος τους ιππεας: ει δ' ουτοι απιασιν, ημεις μονοι οι πεζοι μενουμεν. ουτως ουν δει ποιειν εμε και σε οπως ο απο καλων ουτος και αυτος μενειν παρ' ημιν βουλησεται. συ μεν ουν ευρων σκηνην δος αυτωι οπου καλλιστα διαξει παντα τα δεοντα εχων: εγω δ' αυ πειρασομαι αυτωι εργον τι προσταξαι οπερ αυτος ηδιον πραξει η απεισι: και διαλεγου δε αυτωι οποσα ελπις γενεσθαι αγαθα πασι τοις φιλοις, αν ταυτ' ευ γενηται: ποιησας μεντοι ταυτα ηκε παλιν παρ' εμε. ο μεν δη υρκανιος τον μηδον ωιχετο αγων επι σκηνην: ο δ' εις περσας ιων παρην συνεσκευασμενος: ο δε κυρος αυτωι επεστελλε προς μεν περσας λεγειν α και προσθεν εν τωι λογωι δεδηλωται, κυαξαρηι δε αποδουναι τα γραμματα. αναγνωναι δε σοι και τα επιστελλομενα, εφη, βουλομαι, ινα ειδως αυτα ομολογηις, αν τι σε προς ταυτα ερωται. ενην δε εν τηι επιστοληι ταδε. κυρος κυαξαρηι χαιρειν. ημεις σε ουτε ερημον κατελιπομεν: ουδεις γαρ, οταν εχθρων κρατηι, τοτε φιλων ερημος γιγνεται: ουδε μην αποχωρουντες γε σε οιομεθα εν κινδυνωι καθισταναι: αλλα οσωι πλεον απεχομεν, τοσουτωι πλεονα σοι την ασφαλειαν ποιειν νομιζομεν: ου γαρ οι εγγυτατα των φιλων καθημενοι μαλιστα τοις φιλοις την ασφαλειαν παρεχουσιν, αλλ' οι τους εχθρους μηκιστον απελαυνοντες μαλλον τους φιλους εν ακινδυνωι καθιστασι. σκεψαι δε οιωι οντι μοι περι σε οιος ων περι εμε επειτα μοι μεμφηι. εγω μεν γε σοι ηγαγον συμμαχους, ουχ οσους συ επεισας, αλλ' οποσους εγω πλειστους εδυναμην: συ δε μοι εδωκας μεν εν τηι φιλιαι οντι οσους πεισαι δυνασθειην: νυν δ' εν τηι πολεμιαι οντος ου τον θελοντα αλλα παντας αποκαλεις. τοιγαρουν τοτε μεν ωιομην αμφοτεροις υμιν χαριν οφειλειν: νυν δε συ με αναγκαζεις σου μεν επιλαθεσθαι, τοις δε ακολουθησασι πειρασθαι πασαν την χαριν αποδιδοναι. ου μεντοι εγωγε σοι ομοιος δυναμαι γενεσθαι, αλλα και νυν πεμπων επι στρατευμα εις περσας επιστελλω, οποσοι αν ιωσιν ως εμε, ην τι συ αυτων δεηι πριν ημας ελθειν, σοι υπαρχειν, ουχ οπως αν θελωσιν, αλλ' οπως αν συ βουληι χρησθαι αυτοις. συμβουλευω δε σοι καιπερ νεωτερος ων μη αφαιρεισθαι α αν δωις, ινα μη σοι αντι χαριτων εχθραι οφειλωνται, μηδ' οταν τινα βουληι προς σε ταχυ ελθειν, απειλουντα μεταπεμπεσθαι, μηδε φασκοντα ερημον ειναι αμα πολλοις απειλειν, ινα μη διδασκηις αυτους σου μη φροντιζειν. ημεις δε πειρασομεθα παρειναι, οταν ταχιστα διαπραξωμεθα α σοι τ' αν και ημιν νομιζομεν πραχθεντα κοινα γενεσθαι αγαθα. ερρωσο. ταυτην αυτωι αποδος και ο τι αν σε τουτων ερωται, ηι γεγραπται συμφαθι. και γαρ εγω επιστελλω σοι περι περσων ηιπερ γεγραπται. τουτωι μεν ουτως ειπε, και δους την επιστολην απεπεμπε, προσεντειλαμενος ουτω σπευδειν ωσπερ οιδεν οτι συμφερει ταχυ παρειναι. εκ τουτου δε εωρα μεν εξωπλισμενους ηδη παντας και τους μηδους και τους υρκανιους και τους αμφι τιγρανην: και οι περσαι δε εξωπλισμενοι ησαν: ηδη δε τινες των προσχωρων και ιππους απηγον και οπλα απεφερον. ο δε τα μεν παλτα οπουπερ τους προσθεν καταβαλλειν εκελευσε, και εκαιον οις τουτο εργον ην οποσων μη αυτοι εδεοντο: τους δ' ιππους εκελευε φυλαττειν μενοντας τους αγαγοντας εως αν τι σημανθηι αυτοις: τους δε αρχοντας των ιππεων και υρκανιων καλεσας τοιαδε ελεξεν. ανδρες φιλοι τε και συμμαχοι, μη θαυμαζετε οτι πολλακις υμας συγκαλω: καινα γαρ ημιν οντα τα παροντα πολλα αυτων εστιν ασυντακτα: α δ' αν ασυντακτα ηι, αναγκη ταυτα αει πραγματα παρεχειν, εως αν χωραν λαβηι. και νυν εστι μεν ημιν πολλα τα αιχμαλωτα χρηματα, και ανδρες επ' αυτοις: δια δε το μητε ημας ειδεναι ποια τουτων εκαστου εστιν ημων, μητε τουτους ειδεναι οστις εκαστωι αυτων δεσποτης, περαινοντας μεν δη τα δεοντα ου πανυ εστιν οραν αυτων πολλους, απορουντας δε ο τι χρη ποιειν σχεδον παντας. ως ουν μη ουτως εχηι, διορισατε αυτα: και οστις μεν ελαβε σκηνην εχουσαν ικανα και σιτα και ποτα και τους υπηρετησοντας και στρωμνην και εσθητα και ταλλα οις οικειται σκηνη καλως στρατιωτικη, ενταυθα μεν ουδεν αλλο δει προσγενεσθαι η τον λαβοντα ειδεναι οτι τουτων ως οικειων επιμελεσθαι δει: οστις δ' εις ενδεομενα του κατεσκηνωσε, τουτοις υμεις σκεψαμενοι το ελλειπον εκπληρωσατε, πολλα δε και τα περιττα οιδ' οτι εσται: πλειω γαρ απαντα η κατα το ημετερον πληθος ειχον οι πολεμιοι. ηλθον δε προς εμε και χρηματων ταμιαι, οι τε του ασσυριων βασιλεως και αλλων δυναστων, οι ελεγον οτι χρυσιον ειη παρα σφισιν επισημον, δασμους τινας λεγοντες. και ταυτα ουν κηρυττετε παντα αποφερειν προς υμας οπου αν καθεζησθε: και φοβον επιτιθεσθε τωι μη ποιουντι το παραγγελλομενον: υμεις δε διαδοτε λαβοντες ιππει μεν το διπλουν, πεζωι δε το απλουν, ινα εχητε, ην τινος προσδεησθε, και οτου ωνησεσθε. την δ' αγοραν την ουσαν εν τωι στρατοπεδωι κηρυξατω μεν ηδη, εφη, μη αδικειν μηδενα, πωλειν δε τους καπηλους ο τι εχει εκαστος πρασιμον, και ταυτα διαθεμενους αλλα αγειν, οπως <ευ> οικηται ημιν το στρατοπεδον. ταυτα μεν εκηρυττον ευθυς. οι δε μηδοι και υρκανιοι ειπον ωδε: και πως αν, εφασαν, ημεις ανευ σου και των σων διανεμοιμεν ταυτα; ο δ' αυ κυρος προς τουτον τον λογον ωδε προσηνεχθη: η γαρ ουτως, εφη, ω ανδρες, γιγνωσκετε ως ο τι αν δεηι πραχθηναι, επι πασι παντας ημας δεησει παρειναι, και ουτε εγω αρκεσω πραττων τι προ υμων ο τι αν δεηι, ουτε υμεις προ ημων; και πως αν αλλως πλειω μεν πραγματα εχοιμεν, μειω δε διαπραττοιμεθα η ουτως; αλλ' ορατε, εφη: ημεις μεν γαρ διεφυλαξαμεν τε υμιν ταδε, και υμεις ημιν πιστευετε καλως διαπεφυλαχθαι: υμεις δ' αυ διανειματε, και ημεις πιστευσομεν υμιν καλως διανενεμηκεναι. και αλλο δε τι αυ ημεις πειρασομεθα κοινον αγαθον πραττειν. ορατε γαρ δη, εφη, νυνι πρωτον ιπποι οσοι ημιν παρεισιν, οι δε προσαγονται: τουτους ουν ει μεν εασομεν αναμβατους, ωφελησουσι μεν ουδεν ημας, πραγματα δε παρεξουσιν επιμελεσθαι: ην δε ιππεας επ' αυτους καταστησωμεν, αμα πραγματων τε απαλλαξομεθα και ισχυν ημιν αυτοις προσθησομεθα. ει μεν ουν αλλους εχετε οιστισιν αν δοιητε αυτους, μεθ' ων αν και κινδυνευοιτε ηδιον, ει τι δεοι, η μεθ' ημων, εκεινοις διδοτε: ει μεντοι ημας βουλεσθε παραστατας μαλιστα εχειν ημιν αυτους δοτε. και γαρ νυν οτε ανευ ημων προσελασαντες εκινδυνευετε, πολυν μεν φοβον ημιν παρειχετε μη τι παθητε, μαλα δε αισχυνεσθαι ημας εποιησατε οτι ου παρημεν οπουπερ υμεις: ην δε λαβωμεν τους ιππους, εψομεθα υμιν. καν μεν δοκωμεν ωφελειν πλεον απ' αυτων συναγωνιζομενοι, ουτω προθυμιας ουδεν ελλειψομεν: ην δε πεζοι γενομενοι δοκωμεν καιριωτερως αν παρειναι, το τε καταβηναι εν μεσωι και ευθυς πεζοι υμιν παρεσομεθα: τους δ' ιππους μηχανησομεθα οις αν παραδοιημεν. ο μεν ουτως ελεξεν: οι δε απεκριναντο: αλλ' ημεις μεν, ω κυρε, ουτ' ανδρας εχομεν ους αναβιβασαιμεν αν επι τουτους τους ιππους, ουτ' ει ειχομεν, σου ταυτα βουλομενου αλλο αν αντι τουτων ηιρουμεθα. και νυν, εφασαν, τουτους λαβων ποιει οπως αριστον σοι δοκει ειναι. αλλα δεχομαι τε, εφη, και αγαθηι τυχηι ημεις τε ιππεις γενοιμεθα και υμεις διελοιτε τα κοινα. πρωτον μεν ουν τοις θεοις, εφη, εξαιρειτε ο τι αν οι μαγοι εξηγωνται: επειτα δε και κυαξαρηι εκλεξασθε οποι' αν οιεσθε αυτωι μαλιστα χαριζεσθαι. και οι γελασαντες ειπον οτι γυναικας εξαιρετεον ειη. γυναικας τε τοινυν εξαιρειτε, εφη, και αλλο ο τι αν δοκηι υμιν. επειδαν δ' εκεινωι εξελητε, τους εμοι, ω υρκανιοι, εθελουσιους τουτους επισπομενους παντας αμεμπτους ποιειτε εις δυναμιν. υμεις δ' αυ, ω μηδοι, τους πρωτους συμμαχους γενομενους τιματε τουτους, οπως ευ βεβουλευσθαι ηγησωνται ημιν φιλοι γενομενοι. νειματε δε παντων το μερος και τωι παρα κυαξαρου ηκοντι αυτωι τε και τοις μετ' αυτου: και συνδιαμενειν δε παρακαλειτε, ως εμοι τουτο συνδοκουν, ινα και κυαξαρηι μαλλον ειδως περι εκαστου απαγγειληι τα οντα. περσαις δ', εφη, τοις μετ' εμου, οσα αν περιττα γενηται υμων καλως κατεσκευασμενων, ταυτα αρκεσει: και γαρ, εφη, μαλα πως ημεις ουκ εν χλιδηι τεθραμμεθα αλλα χωριτικως, ωστε ισως αν ημων καταγελασαιτε, ει τι σεμνον ημιν περιτεθειη, ωσπερ, εφη, οιδ' οτι πολυν υμιν γελωτα παρεξομεν και επι των ιππων καθημενοι, οιμαι δ', εφη, και επι της γης καταπιπτοντες. εκ τουτου οι μεν ηισαν επι την διαιρεσιν, μαλα επι τωι ιππικωι γελωντες: ο δε τους ταξιαρχους καλεσας εκελευσε τους ιππους λαμβανειν και τα των ιππων σκευη και τους ιπποκομους, και αριθμησαντας <δια>λαβειν κληρωσαμενους εις ταξιν ισους εκαστοις. αυθις δε ο κυρος ανειπειν εκελευσεν, ει τις ειη εν τωι ασσυριων η συρων η αραβιων στρατευματι ανηρ δουλος η μηδων η περσων η βακτριων η καρων η κιλικων η ελληνων η αλλοθεν ποθεν βεβιασμενος, εκφαινεσθαι. οι δε ακουσαντες του κηρυκος ασμενοι πολλοι προυφανησαν: ο δ' εκλεξαμενος αυτων τους τα ειδη βελτιστους ελεγεν οτι ελευθερους αυτους οντας δεησει οπλα υποφερειν α αν αυτοις διδωσι: τα δ' επιτηδεια οπως αν εχωσιν εφη αυτωι μελησειν. και ευθυς αγων προς τους ταξιαρχους συνεστησεν αυτους, και εκελευσε τα τε γερρα και τας ψιλας μαχαιρας τουτοις δουναι, οπως εχοντες συν τοις ιπποις επωνται, και τα επιτηδεια τουτοις ωσπερ και τοις μετ' αυτου περσαις λαμβανειν, αυτους δε τους θωρακας και τα ξυστα εχοντας αει επι των ιππων οχεισθαι, και αυτος ουτω ποιων κατηρχεν, επι δε τους πεζους των ομοτιμων ανθ' αυτου εκαστον καθισταναι αλλον αρχοντα των ομοτιμων. οι μεν δη αμφι ταυτα ειχον. γωβρυας δ' εν τουτωι παρην ασσυριος πρεσβυτης ανηρ εφ' ιππου συν ιππικηι θεραπειαι: ειχον δε παντες τα εφιππων οπλα. και οι μεν επι τωι τα οπλα παραλαμβανειν τεταγμενοι εκελευον παραδιδοναι τα ξυστα, οπως κατακαιοιεν ωσπερ ταλλα. ο δε γωβρυας ειπεν οτι κυρον πρωτον βουλοιτο ιδειν: και οι υπηρεται τους μεν αλλους ιππεας αυτου κατελιπον, τον δε γωβρυαν αγουσι προς τον κυρον. ο δ' ως ειδε τον κυρον, ελεξεν ωδε: ω δεσποτα, εγω ειμι το μεν γενος ασσυριος: εχω δε και τειχος ισχυρον και χωρας επαρχω πολλης: και ιππον εχω εις χιλιαν, ην τωι των ασσυριων βασιλει παρειχομην και φιλος ην εκεινωι ως μαλιστα: επει δε εκεινος τεθνηκεν υφ' υμων ανηρ αγαθος ων, ο δε παις εκεινου την αρχην εχει εχθιστος ων εμοι, ηκω προς σε και ικετης προσπιπτω και διδωμι σοι εμαυτον δουλον και συμμαχον, σε δε τιμωρον αιτουμαι εμοι γενεσθαι: και παιδα ουτως ως δυνατον σε ποιουμαι: απαις δ' ειμι αρρενων παιδων. ος γαρ ην μοι μονος και καλος καγαθος, ω δεσποτα, και εμε φιλων και τιμων ωσπερ αν ευδαιμονα πατερα παις τιμων τιθειη, τουτον ο νυν βασιλευς ουτος καλεσαντος του τοτε βασιλεως, πατρος δε του νυν, ως δωσοντος την θυγατερα τωι εμωι παιδι, εγω μεν απεπεμψαμην μεγα φρονων οτι δηθεν της βασιλεως θυγατρος οψοιμην τον εμον υιον γαμετην: ο δε νυν βασιλευς εις θηραν αυτον παρακαλεσας και ανεις αυτωι θηραν ανα κρατος, ως πολυ κρειττων αυτου ιππευς ηγουμενος ειναι, ο μεν ως φιλωι συνεθηρα, φανεισης δ' αρκτου διωκοντες αμφοτεροι, ο μεν νυν αρχων ουτος ακοντισας ημαρτεν, ως μηποτε ωφελεν, ο δ' εμος παις βαλων, ουδεν δεον, καταβαλλει την αρκτον. και τοτε μεν δη ανιαθεις αρ' ουτος κατεσχεν υπο σκοτου τον φθονον: ως δε παλιν λεοντος παρατυχοντος ο μεν αυ ημαρτεν, ουδεν οιμαι θαυμαστον παθων, ο δ' αυ εμος παις αυθις τυχων κατειργασατο τε τον λεοντα και ειπεν: αρα βεβληκα δις εφεξης και καταβεβληκα θηρα εκατερακις, εν τουτωι δη ουκετι κατισχει ο ανοσιος τον φθονον, αλλ' αιχμην παρα τινος των επομενων αρπασας, παισας εις τα στερνα τον μονον μοι και φιλον παιδα αφειλετο την ψυχην. καγω μεν ο ταλας νεκρον αντι νυμφιου εκομισαμην και εθαψα τηλικουτος ων αρτι γενειασκοντα τον αριστον παιδα τον αγαπητον: ο δε κατακανων ωσπερ εχθρον απολεσας ουτε μεταμελομενος πωποτε φανερος εγενετο ουτε αντι του κακου εργου τιμης τινος ηξιωσε τον κατα γης. ο γε μην πατηρ αυτου και συνωικτισε με και δηλος ην συναχθομενος μοι τηι συμφοραι. εγω ουν, ει μεν εζη εκεινος, ουκ αν ποτε ηλθον προς σε επι τωι εκεινου κακωι: πολλα γαρ φιλικα επαθον υπ' εκεινου και υπηρετησα εκεινωι: επει δ' εις τον του εμου παιδος φονεα η αρχη περιηκει, ουκ αν ποτε τουτωι εγω δυναιμην ευνους γενεσθαι, ουδε ουτος εμε ευ οιδ' οτι φιλον αν ποτε ηγησαιτο. οιδε γαρ ως εγω προς αυτον εχω και ως προσθεν φαιδρως βιοτευων νυνι διακειμαι, ερημος ων και δια πενθους το γηρας διαγων. ει ουν συ με δεχηι και ελπιδα τινα λαβοιμι τωι φιλωι παιδι τιμωριας αν τινος μετα σου τυχειν, και ανηβησαι αν παλιν δοκω μοι και ουτε ζων αν ετι αισχυνοιμην ουτε αποθνηισκων ανιωμενος αν τελευταν δοκω. ο μεν ουτως ειπε: κυρος δ' απεκρινατο: αλλ' ηνπερ, ω γωβρυα, και φρονων φαινηι οσαπερ λεγεις προς ημας, δεχομαι τε ικετην σε και τιμωρησιν σοι του παιδος συν θεοις υπισχνουμαι. λεξον δε μοι, εφη, εαν σοι ταυτα ποιωμεν και τα τειχη σε εχειν εωμεν και την χωραν και τα οπλα και την δυναμιν ηνπερ προσθεν ειχες, συ ημιν τι αντι τουτων υπηρετησεις; ο δε ειπε: τα μεν τειχη, οταν ελθηις, οικον σοι παρεξω: δασμον δε της χωρας ονπερ εφερον εκεινωι σοι αποισω, και οποι αν στρατευηι συστρατευσομαι την εκ της χωρας δυναμιν εχων. εστι δε μοι, εφη, και θυγατηρ παρθενος αγαπητη γαμου ηδη ωραια, ην εγω προσθεν μεν ωιμην τωι νυν βασιλευοντι γυναικα τρεφειν: νυν δε αυτη τε με η θυγατηρ πολλα γοωμενη ικετευσε μη δουναι αυτην τωι του αδελφου φονει, εγω τε ωσαυτως γιγνωσκω. νυν δε σοι διδωμι βουλευσασθαι και περι ταυτης ουτως ωσπερ αν και εγω βουλευων περι σου φαινωμαι. ουτω δη ο κυρος ειπεν: επι τουτοις, εφη, εγω αληθευομενοις διδωμι σοι την εμην και λαμβανω την σην δεξιαν: θεοι δ' ημιν μαρτυρες εστων. επει δε ταυτα επραχθη, απιεναι τε κελευει τον γωβρυαν εχοντα τα οπλα και επηρετο ποση τις οδος ως αυτον ειη, ως ηξων. ο δ' ελεγεν: ην αυριον ιηις πρωι, τηι ετεραι αν αυλιζοιο παρ' ημιν. ουτω δη ουτος μεν ωιχετο ηγεμονα καταλιπων. οι δε μηδοι παρησαν, α μεν οι μαγοι εφρασαν τοις θεοις εξελειν, αποδοντες τοις μαγοις, κυρωι δ' εξηιρηκοτες την καλλιστην σκηνην και την σουσιδα γυναικα, η καλλιστη δη λεγεται εν τηι ασιαι γυνη γενεσθαι, και μουσουργους δε δυο τας κρατιστας, δευτερον δε κυαξαρηι τα δευτερα, τοιαυτα δε αλλα ων εδεοντο εαυτοις εκπληρωσαντες, ως μηδενος ενδεομενοι στρατευωνται: παντα γαρ ην πολλα. προσελαβον δε και υρκανιοι ων εδεοντο: ισομοιρον δε εποιησαν και τον παρα κυαξαρου αγγελον: τας δε περιττας σκηνας οσαι ησαν κυρωι παρεδοσαν, ως τοις περσαις γενοιντο. το δε νομισμα εφασαν, επειδαν απαν συλλεχθηι, διαδωσειν: και διεδωκαν. {κυρου παιδειασ ε} οι μεν δη ταυτ' επραξαν τε και ελεξαν. ο δε κυρος τα μεν κυαξαρου εκελευσε διαλαβοντας φυλαττειν ους ηιδει οικειοτατους αυτωι οντας: και οσα δε εμοι διδοτε, ηδεως, εφη, δεχομαι: χρησεται δ' αυτοις υμων ο αει μαλιστα δεομενος. φιλομουσος δε τις των μηδων ειπε: και μην εγω, ω κυρε, των μουσουργων ακουσας εσπερας ων συ νυν εχεις, ηκουσα τε ηδεως καν μοι δωις αυτων μιαν, στρατευεσθαι αν μοι δοκω ηδιον η οικοι μενειν. ο δε κυρος ειπεν: αλλ' εγω, εφη, και διδωμι σοι και χαριν οιομαι σοι πλειω εχειν οτι εμε ηιτησας η συ εμοι οτι λαμβανεις: ουτως εγω υμιν διψω χαριζεσθαι. ταυτην μεν ουν ελαβεν ο αιτησας. καλεσας δε ο κυρος αρασπαν μηδον, ος ην αυτωι εκ παιδος εταιρος, ωι και την στολην εκδυς εδωκε την μηδικην, οτε παρ' αστυαγους εις περσας απηιει, τουτον εκελευσε διαφυλαξαι αυτωι την τε γυναικα και την σκηνην: ην δε αυτη η γυνη του αβραδατου του σουσιου: οτε δε ηλισκετο το των ασσυριων στρατοπεδον, ο ανηρ αυτης ουκ ετυχεν εν τωι στρατοπεδωι ων, αλλα προς τον των βακτριων βασιλεα πρεσβευων ωιχετο: επεμψε δε αυτον ο ασσυριος περι συμμαχιας: ξενος γαρ ων ετυγχανε τωι των βακτριων βασιλει: ταυτην ουν εκελευσεν ο κυρος διαφυλαττειν τον αρασπαν, εως αν αυτος λαβηι. κελευομενος δε ο αρασπας επηρετο: εωρακας δ', εφη, ω κυρε, την γυναικα, ην με κελευεις φυλαττειν; μα δι', εφη ο κυρος, ουκ εγωγε. αλλ' εγω, εφη, ηνικα εξηιρουμεν σοι αυτην: και δητα, οτε μεν εισηλθομεν εις την σκηνην αυτης, το πρωτον ου διεγνωμεν αυτην: χαμαι τε γαρ εκαθητο και αι θεραπαιναι πασαι περι αυτην: και τοινυν ομοιαν ταις δουλαις ειχε την εσθητα: επει δε γνωναι βουλομενοι ποια ειη η δεσποινα πασας περιεβλεψαμεν, ταχυ πανυ και πασων εφαινετο διαφερουσα των αλλων, καιπερ καθημενη κεκαλυμμενη τε και εις γην ορωσα. ως δε αναστηναι αυτην εκελευσαμεν, συνανεστησαν μεν αυτηι απασαι αι αμφ' αυτην, διηνεγκε δ' ενταυθα πρωτον μεν τωι μεγεθει, επειτα δε και τηι αρετηι και τηι ευσχημοσυνηι, καιπερ εν ταπεινωι σχηματι εστηκυια. δηλα δ' ην αυτηι και τα δακρυα σταζοντα, τα μεν κατα των πεπλων, τα δε και επι τους ποδας. ως δ' ημων ο γεραιτατος ειπε, θαρρει, ω γυναι: καλον μεν γαρ καγαθον ακουομεν και τον σον ανδρα ειναι: νυν μεντοι εξαιρουμεν ανδρι σε ευ ισθι οτι ουτε το ειδος εκεινου χειρονι ουτε την γνωμην ουτε δυναμιν ηττω εχοντι, αλλ' ως ημεις γε νομιζομεν, ει τις και αλλος ανηρ, και κυρος αξιος εστι θαυμαζεσθαι, ου συ εσηι το απο τουδε: ως ουν τουτο ηκουσεν η γυνη, περικατερρηξατο τε τον ανωθεν πεπλον και ανωδυρατο: συνανεβοησαν δε και αι δμωαι. εν τουτωι δε εφανη μεν αυτης το πλειστον μερος του προσωπου, εφανη δε η δερη και αι χειρες: και ευ ισθι, εφη, ω κυρε, ως εμοι τε εδοξε και τοις αλλοις απασι τοις ιδουσι μηπω φυναι μηδε γενεσθαι γυνη απο θνητων τοιαυτη εν τηι ασιαι: αλλα παντως, εφη, και συ θεασαι αυτην. και ο κυρος εφη: [ναι] μα δια, πολυ γε ηττον, ει τοιαυτη εστιν οιαν συ λεγεις. τι δαι; εφη ο νεανισκος. οτι, εφη, ει νυνι σου ακουσας οτι καλη εστι πεισθησομαι ελθειν θεασομενος, ουδε πανυ μοι σχολης ουσης, δεδοικα μη πολυ θαττον εκεινη αυθις αναπεισηι και παλιν ελθειν θεασομενον: εκ δε τουτου ισως αν αμελησας ων με δει πραττειν καθηιμην εκεινην θεωμενος. και ο νεανισκος αναγελασας ειπεν: οιει γαρ, εφη, ω κυρε, ικανον ειναι καλλος ανθρωπου αναγκαζειν τον μη βουλομενον πραττειν παρα το βελτιστον; ει μεντοι, εφη, τουτο ουτως επεφυκει, παντας αν ηναγκαζεν ομοιως. οραις, εφη, το πυρ, ως παντας ομοιως καιει; πεφυκε γαρ τοιουτον: των δε καλων των μεν ερωσι των δ' ου, και αλλος γε αλλου. εθελουσιον γαρ, εφη, εστι, και εραι εκαστος ων αν βουληται: αυτικ', εφη, ουκ εραι αδελφος αδελφης, αλλος δε ταυτης, ουδε πατηρ θυγατρος, αλλος δε ταυτης: και γαρ φοβος και νομος ικανος ερωτα κωλυειν. ει δε γ', εφη, νομος τεθειη μη εσθιοντας μη πεινην και μη πινοντας μη διψην μηδε ριγουν του χειμωνος μηδε θαλπεσθαι του θερους, ουδεις αν νομος δυνηθειη διαπραξασθαι ταυτα πειθεσθαι ανθρωπους: πεφυκασι γαρ υπο τουτων κρατεισθαι. το δ' εραν εθελουσιον εστιν: εκαστος γουν των καθ' εαυτον εραι, ωσπερ ιματιων και υποδηματων. πως ουν, εφη ο κυρος, ει εθελουσιον: εστι το ερασθηναι, ου και παυσασθαι εστιν οταν τις βουληται; αλλ' εγω, εφη, εωρακα και κλαιοντας υπο λυπης δι' ερωτα, και δουλευοντας γε τοις ερωμενοις και μαλα κακον νομιζοντας πριν εραν το δουλευειν, και διδοντας γε πολλα ων ου βελτιον αυτοις στερεσθαι, και ευχομενους ωσπερ και αλλης τινος νοσου απαλλαγηναι, και ου δυναμενους μεντοι απαλλαττεσθαι, αλλα δεδεμενους ισχυροτεραι τινι αναγκηι η ει εν σιδηρωι εδεδεντο. παρεχουσι γουν εαυτους τοις ερωμενοις πολλα και εικηι υπηρετουντας: και μεντοι ουδ' αποδιδρασκειν επιχειρουσι, τοιαυτα κακα εχοντες, αλλα και φυλαττουσι τους ερωμενους μη ποι αποδρωσι. και ο νεανισκος ειπε προς ταυτα: ποιουσι γαρ, εφη, ταυτα: εισι μεντοι, εφη, οι τοιουτοι μοχθηροι: διοπερ οιμαι και ευχονται μεν αιει ως αθλιοι οντες αποθανειν, μυριων δ' ουσων μηχανων απαλλαγης του βιου ουκ απαλλαττονται. οι αυτοι δε γε ουτοι και κλεπτειν επιχειρουσι και ουκ απεχονται των αλλοτριων, αλλ' επειδαν τι αρπασωσιν η κλεψωσιν, οραις οτι συ πρωτος, ως ουκ αναγκαιον <ον> το κλεπτειν, αιτιαι τον κλεπτοντα και αρπαζοντα, και ου συγγιγνωσκεις, αλλα κολαζεις; ουτω μεντοι, εφη, και οι καλοι ουκ αναγκαζουσιν εραν εαυτων ουδ' εφιεσθαι ανθρωπους ων μη δει, αλλα τα μοχθηρα ανθρωπια πασων οιμαι των επιθυμιων ακρατη εστι, καπειτα ερωτα αιτιωνται: οι δε γε καλοι καγαθοι επιθυμουντες και χρυσιου και ιππων αγαθων και γυναικων καλων, ομως παντων τουτων δυνανται απεχεσθαι ωστε μη απτεσθαι αυτων παρα το δικαιον. εγω γουν, εφη, ταυτην εωρακως και πανυ καλης δοξασης μοι ειναι ομως και παρα σοι ειμι και ιππευω και ταλλα τα εμοι προσηκοντα αποτελω. ναι μα δι', εφη ο κυρος: ισως γαρ θαττον απηλθες η εν οσωι χρονωι ερως πεφυκε συσκευαζεσθαι ανθρωπον. και πυρος γαρ τοι εστι θιγοντα μη ευθυς καιεσθαι και τα ξυλα ουκ ευθυς αναλαμπει: ομως δ' εγωγε ουτε πυρος εκων ειναι απτομαι ουτε τους καλους εισορω. ουδε γε σοι συμβουλευω, εφη, ω αρασπα, εν τοις καλοις εαν την οψιν ενδιατριβειν: ως το μεν πυρ τους απτομενους καιει, οι δε καλοι και τους απωθεν θεωμενους υφαπτουσιν, ωστε αιθεσθαι τωι ερωτι. θαρρει, εφη, ω κυρε: ουδ' εαν μηδεποτε παυσωμαι θεωμενος, ου μη κρατηθω ωστε ποιειν τι ων μη χρη ποιειν. καλλιστα, εφη, λεγεις: φυλαττε τοινυν, εφη, ωσπερ σε κελευω και επιμελου αυτης: ισως γαρ αν πανυ ημιν εν καιρωι γενοιτο αυτη η γυνη. τοτε μεν δη ταυτ' ειποντες διελυθησαν. ο δε νεανισκος αμα μεν ορων καλην την γυναικα, αμα δε αισθανομενος την καλοκαγαθιαν αυτης, αμα δε θεραπευων αυτην και οιομενος χαριζεσθαι αυτηι, αμα δε αισθανομενος ουκ αχαριστον ουσαν, αλλ' επιμελομενην δια των αυτης οικετων ως και εισιοντι ειη αυτωι τα δεοντα και ει ποτε ασθενησειεν, ως μηδενος ενδεοιτο, εκ παντων τουτων ηλισκετο ερωτι, και ισως ουδεν θαυμαστον επασχε. και ταυτα μεν δη ουτως επραττετο. βουλομενος δε ο κυρος εθελοντας μενειν μεθ' εαυτου τους τε μηδους και τους συμμαχους, συνεκαλεσε παντας τους επικαιριους: επει δε συνηλθον, ελεξε τοιαδε. ανδρες μηδοι και παντες οι παροντες, εγω υμας οιδα σαφως οτι ουτε χρηματων δεομενοι συν εμοι εξηλθετε ουτε κυαξαρηι νομιζοντες τουτο υπηρετειν, αλλ' εμοι βουλομενοι τουτο χαριζεσθαι και εμε τιμωντες νυκτοπορειν και κινδυνευειν συν εμοι ηθελησατε. και χαριν τουτων εγω υμιν εχω μεν, ει μη αδικω: αποδιδοναι δε αξιαν ουπω δυναμιν εχειν μοι δοκω. και τουτο μεν ουκ αισχυνομαι λεγων: το δ' εαν μενητε παρ' εμοι, αποδωσω, τουτο, ευ ιστε, εφη, αισχυνοιμην αν ειπειν: νομιζω γαρ <αν> εμαυτον εοικεναι λεγοντι ταυτα ενεκα του υμας μαλλον εθελειν παρ' εμοι καταμενειν. αντι δε τουτου ταδε λεγω: εγω γαρ υμιν, καν ηδη απιητε κυαξαρηι πειθομενοι, ομως, αν αγαθον τι πραξω, πειρασομαι ουτω ποιειν ωστε και υμας εμε επαινειν. ου γαρ δη αυτος γε απειμι, αλλα και υρκανιοις τους ορκους και τας δεξιας ας εδωκα εμπεδωσω και ουποτε τουτους προδιδους αλωσομαι, και τωι νυν διδοντι γωβρυαι και τειχη ημιν και χωραν και δυναμιν πειρασομαι ποιειν μη μεταμελησαι της προς εμε οδου. και το μεγιστον δη, θεων ουτω διδοντων περιφανως αγαθα και φοβοιμην αν αυτους και αισχυνοιμην απολιπων ταυτα εικηι απελθειν. εγω μεν ουν ουτως, εφη, ποιησω: υμεις δε οπως γιγνωσκετε ουτω και ποιειτε, και εμοι ειπατε ο τι αν υμιν δοκηι. ο μεν ουτως ειπε. πρωτος δ' ο φησας ποτε συγγενης του κυρου ειναι ειπεν: αλλ' εγω μεν, εφη, ω βασιλευ: βασιλευς γαρ εμοιγε δοκεις συ φυσει πεφυκεναι ουδεν ηττον η ο εν τωι σμηνει φυομενος των μελιττων ηγεμων: εκεινωι τε γαρ αι μελιτται εκουσαι μεν πειθονται, οπου δ' αν μενηι, ουδεμια εντευθεν απερχεται: εαν δε ποι εξιηι, ουδεμια αυτου απολειπεται: ουτω δεινος τις ερως αυταις του αρχεσθαι υπ' εκεινου εγγιγνεται. και προς σε δε μοι δοκουσι παραπλησιως πως οι ανθρωποι ουτω διακεισθαι. και γαρ εις περσας οτε παρ' ημων απηιεις, τις μηδων η νεος η γερων σου απελειφθη το μη σοι ακολουθειν εστε αστυαγης ημας απεστρεψεν; επειδη δ' εκ περσων βοηθος ημιν ωρμηθης, σχεδον αυ εωρωμεν τους φιλους σου παντας εθελουσιους συνεπομενους. οτε δ' αυ της δευρο στρατειας επεθυμησας, παντες σοι μηδοι εκοντες ηκολουθησαν. νυν δ' αυ ουτως εχομεν ως συν μεν σοι ομως και εν τηι πολεμιαι οντες θαρρουμεν, ανευ δε σου και οικαδε απιεναι φοβουμεθα. οι μεν ουν αλλοι οπως ποιησουσιν αυτοι ερουσιν: εγω δε, ω κυρε, και ων εγω κρατω και μενουμεν παρα σοι και ορωντες σε ανεξομεθα και καρτερησομεν υπο σου ευεργετουμενοι. επι τουτωι ελεξεν ο τιγρανης ωδε: συ, εφη, ω κυρε, μηποτε θαυμασηις αν εγω σιωπω: η γαρ ψυχη, εφη, ουχ ως βουλευσουσα παρεσκευασται αλλ' ως ποιησουσα ο τι αν παραγγελληις. ο δε υρκανιος ειπεν: αλλ' εγω μεν, ω μηδοι, ει νυν απελθοιτε, δαιμονος αν φαιην την επιβουλην ειναι το μη εασαι υμας μεγα ευδαιμονας γενεσθαι: ανθρωπινηι δε γνωμηι τις αν η φευγοντων πολεμιων αποτρεποιτο η οπλα παραδιδοντων ουκ αν λαμβανοι η εαυτους διδοντων και τα εαυτων ουκ αν δεχοιτο, αλλως τε και του ηγεμονος ημιν οντος τοιουτου ος εμοι δοκει, [ως] ομνυμι υμιν παντας τους θεους, ευ ποιων ημας μαλλον ηδεσθαι η εαυτον πλουτιζων. επι τουτωι παντες οι μηδοι τοιαδ' ελεγον: συ, ω κυρε, και εξηγαγες ημας και οικαδε οταν απιεναι καιρος δοκηι, συν σοι ημας αγε. ο δε κυρος ταυτα ακουσας επηυξατο: αλλ', ω ζευ μεγιστε, αιτουμαι σε, δος τους εμε τιμωντας νικησαι με ευ ποιουντα. εκ τουτου εκελευσε τους μεν αλλους φυλακας καταστησαντας αμφ' αυτους ηδη εχειν, τους δε περσας διαλαβειν τας σκηνας, τοις μεν ιππευσι τας τουτοις πρεπουσας, τοις δε πεζοις τας τουτοις αρκουσας: και ουτω καταστησασθαι οπως ποιουντες οι εν ταις σκηναις παντα τα δεοντα φερωσιν εις τας ταξεις τοις περσαις και τους ιππους τεθεραπευμενους παρεχωσι, περσαις δε μηδεν αλλο ηι εργον η τα προς τον πολεμον εκπονειν. ταυτην μεν ουν ουτω διηγον την ημεραν. πρωι δ' ανασταντες επορευοντο προς γωβρυαν, κυρος μεν εφ' ιππου και οι περσων ιππεις γεγενημενοι εις δισχι λιους: οι δε τα τουτων γερρα και τας κοπιδας εχοντες επι τουτοις ειποντο, ισοι οντες τον αριθμον: και η αλλη δε στρατια τεταγμενη επορευετο. εκαστον δ' εκελευσε τοις καινοις αυτων θεραπουσιν ειπειν οτι οστις αν αυτων η των οπισθοφυλακων φαινηται οπισθεν η του μετωπου προσθεν ιηι η κατα <τα> πλαγια εξω των εν ταξει ιοντων αλισκηται, κολασθησεται. δευτεραιοι δε αμφι δειλην γιγνονται προς τωι γωβρυα χωριωι, και ορωσιν υπερισχυρον τε το ερυμα και επι των τειχων παντα παρεσκευασμενα ως αν κρατιστα απομαχοιτο: και βους δε πολλους και παμπολλα προβατα υπο τα ερυμνα προσηγμενα εωρων. πεμψας δ' ο γωβρυας προς τον κυρον εκελευσε περιελασαντα ιδειν ηι η προσοδος ευπετεστατη, εισω δε πεμψαι προς εαυτον των πιστων τινας, οιτινες αυτωι τα ενδον ιδοντες απαγγελουσιν. ουτω δη ο κυρος αυτος μεν τωι οντι βουλομενος ιδειν ει που ειη αιρεσιμον το τειχος, ει ψευδης φαινοιτο ο γωβρυας, περιηλαυνε παντοθεν, εωρα τε ισχυροτερα παντα η προσελθειν: ους δ' επεμψε προς γωβρυαν, απηγγελλον τωι κυρωι οτι τοσαυτα ειη ενδον αγαθα οσα επ' ανθρωπων γενεαν, ως σφισι δοκειν, μη αν επιλιπειν τους ενδον οντας. ο μεν δη κυρος εν φροντιδι ην ο τι ποτ' ειη ταυτα, ο δε γωβρυας αυτος τε εξηιει προς αυτον και τους ενδοθεν παντας εξηγε φεροντας οινον, αλφιτα, αλευρα, αλλους δ' ελαυνοντας βους, αιγας, οις, συς, και ει τι βρωτον, παντα ικανα προσηγον ως δειπνησαι πασαν την συν κυρωι στρατιαν. οι μεν δη επι τουτωι ταχθεντες διηιρουν τε ταυτα και εδειπνοποιουν. ο δε γωβρυας, επει παντες αυτωι οι ανδρες εξω ησαν, εισιεναι τον κυρον εκελευσεν οπως νομιζοι ασφαλεστατα. προεισπεμψας ουν ο κυρος προσκοπους και δυναμιν και αυτος ουτως εισηιει. επει δ' εισηλθεν αναπεπταμενας εχων τας πυλας, παρεκαλει παντας τους φιλους και αρχοντας των μεθ' εαυτου. επειδη δε ενδον ησαν, εκφερων ο γωβρυας φιαλας χρυσας και προχους και καλπιδας και κοσμον παντοιον και δαρεικους αμετρους τινας και παντα καλα πολλα, τελος την θυγατερα, δεινον τι καλλος και μεγεθος, πενθικως δ' εχουσαν του αδελφου τεθνηκοτος, εξαγων ωδ' ειπεν: εγω σοι, ω κυρε, τα μεν χρηματα ταυτα δωρουμαι, την δε θυγατερα ταυτην επιτρεπω διαθεσθαι οπως αν συ βουληι: ικετευομεν δε, εγω μεν και προσθεν του υιου, αυτη δε νυν του αδελφου τιμωρον γενεσθαι σε. ο δε κυρος προς ταυτα ειπεν: αλλ' εγω σοι μεν και τοτε υπεσχομην αψευδουντος σου τιμωρησειν εις δυναμιν: νυν δε οτε αληθευοντα σε ορω, ηδη οφειλω την υποσχεσιν, και ταυτηι υπισχνουμαι τα αυτα ταυτα συν θεοις ποιησειν. και τα μεν χρηματα ταυτα, εφη, εγω μεν δεχομαι, διδωμι δ' αυτα τηι παιδι ταυτηι κακεινωι ος αν γημηι αυτην. εν δε δωρον απειμι εχων παρα σου ανθ' ου ουδ' αν τα εν βαβυλωνι, [ει εκει πλειστα εστιν,] ουδε τα πανταχου [αντι τουτου ου συ μοι δεδωρησαι] ηδιον αν εχων απελθοιμι. και ο γωβρυας θαυμασας τε τι τουτ' ειη και υποπτευσας μη την θυγατερα λεγοι, ουτως ηρετο: και τι τουτ' εστιν, εφη, ω κυρε; και ο κυρος απεκρινατο: οτι, εφη, εγω, ω γωβρυα, πολλους μεν οιμαι ειναι ανθρωπους οι ουτε ασεβειν αν θελοιεν ουτε αδικειν ουτε αν ψευδοιντο εκοντες ειναι: δια δε το μηδενα αυτοις ηθεληκεναι προεσθαι μητε χρηματα πολλα μητε τυραννιδα μητε τειχη ερυμνα μητε τεκνα αξιεραστα, αποθνηισκουσι προτερον πριν δηλοι γενεσθαι οιοι ησαν: εμοι δε συ νυνι και τειχη ερυμνα και πλουτον παντοδαπον και δυναμιν την σην και θυγατερα αξιοκτητον εγχειρισας πεποιηκας με δηλον γενεσθαι πασιν ανθρωποις οτι ουτ' αν ασεβειν περι ξενους θελοιμι ουτ' αν αδικειν χρηματων ενεκα ουτε συνθηκας αν ψευδοιμην εκων ειναι. τουτων εγω, ευ ισθι, εως αν ανηρ δικαιος ω και δοκων ειναι τοιουτος επαινωμαι υπ' ανθρωπων, ουποτ' επιλησομαι, αλλα πειρασομαι σε αντιτιμησαι πασι τοις καλοις. και ανδρος δ', εφη, τηι θυγατρι μη φοβου ως απορησεις αξιου ταυτης: πολλοι γαρ και αγαθοι φιλοι εισιν εμοι: ων τις γαμει ταυτην: ει μεντοι χρημαθ' εξει τοσαυτα οσα συ διδως η και αλλα πολλαπλασια τουτων, ουκ αν εχοιμι ειπειν: συ μεντοι ευ ισθι οτι εισι τινες αυτων οι ων μεν συ διδως χρηματων ουδε μικρον τουτων ενεκα σε μαλλον θαυμαζουσιν: εμε δε ζηλουσι νυνι και ευχονται πασι θεοις γενεσθαι ποτε επιδειξασθαι ως πιστοι μεν εισιν ουδεν ηττον εμου τοις φιλοις, τοις δε πολεμιοις ως ουποτ' αν υφειντο ζωντες, ει μη τις θεος βλαπτοι: αντι δ' αρετης και δοξης αγαθης οτι ουδ' αν τα συρων προς τοις σοις και ασσυριων παντα προελοιντο: τοιουτους ανδρας ευ ισθι ενταυθα καθημενους. και ο γωβρυας ειπε γελασας: προς των θεων, εφη, ω κυρε, δειξον δη μοι που ουτοι εισιν, ινα σε τουτων τινα αιτησωμαι παιδα μοι γενεσθαι. και ο κυρος ειπεν: αμελει, εφη, ουδεν εμου σε δεησει πυνθανεσθαι, αλλ' αν συν ημιν επηι, αυτος συ εξεις και αλλωι δεικνυναι αυτων εκαστον. τοσαυτ' ειπων δεξιαν τε λαβων του γωβρυα και αναστας εξηιει, και τους μεθ' αυτου εξηγεν απαντας: και πολλα δεομενου του γωβρυα ενδον δειπνειν ουκ ηθελησεν, αλλ' εν τωι στρατοπεδωι εδειπνει και τον γωβρυαν συνδειπνον παρελαβεν. επι στιβαδος δε κατακλινεις ηρετο αυτον ωδε: ειπε μοι, εφη, ω γωβρυα, ποτερον οιει σοι ειναι πλειω η εκαστωι ημων στρωματα; και ος ειπεν: υμιν νη δι' ευ οιδ' οτι, εφη, και στρωματα πλειω εστι και κλιναι, και οικια γε πολυ μειζων η υμετερα της εμης, οι γε οικιαι μεν χρησθε γηι τε και ουρανωι, κλιναι δ' υμιν εισιν οποσαι ευναι γενοιντ' αν επι γης: στρωματα δε νομιζετε ουχ οσα προβατα φυει, αλλ' οσα ορη τε και πεδια ανιησι. το μεν δη πρωτον συνδειπνων αυτοις ο γωβρυας και ορων την φαυλοτητα των παρατιθεμενων βρωματων πολυ σφας ενομιζεν ελευθεριωτερους ειναι αυτων: επει δε κατενοησε την μετριοτητα των συσσιτων: επ' ουδενι γαρ βρωματι ουδε πωματι περσης ανηρ των πεπαιδευμενων ουτ' αν ομμασιν εκπεπληγμενος καταφανης γενοιτο ουτε αρπαγηι ουτε τωι νωι μη ουχι προσκοπειν απερ αν και μη επι σιτωι ων: αλλ' ωσπερ οι ιππικοι δια το μη ταραττεσθαι επι των ιππων δυνανται αμα ιππευοντες και οραν και ακουειν και λεγειν το δεον, ουτω κακεινοι εν τωι σιτωι οιονται δειν φρονιμοι και μετριοι φαινεσθαι: το δε κεκινησθαι υπο των βρωματων και της ποσεως πανυ αυτοις υικον και θηριωδες δοκει ειναι: ενενοησε δε αυτων και ως επηρωτων τε αλληλους τοιαυτα οια ερωτηθηναι ηδιον η μη και εσκωπτον οια σκωφθηναι ηδιον η μη: α τε επαιζον ως πολυ μεν υβρεως απην, πολυ δε του αισχρον τι ποιειν, πολυ δε του χαλεπαινεσθαι προς αλληλους: μεγιστον δ' αυτωι εδοξεν ειναι το εν στρατειαι οντας των εις τον αυτον κινδυνον εμβαινοντων μηδενος οιεσθαι δειν πλειω παρατιθεσθαι, αλλα τουτο νομιζειν ηδιστην ευωχιαν ειναι τους συμμαχεσθαι μελλοντας οτι βελτιστους παρασκευαζειν: ηνικα δε [γωβρυας] ως εις οικον απιων ανιστατο, ειπειν λεγεται: ουκετι θαυμαζω, ω κυρε, ει εκπωματα μεν και ιματια και χρυσιον ημεις υμων πλεονα κεκτημεθα, αυτοι δε ελαττονος υμων αξιοι εσμεν. ημεις μεν γαρ επιμελουμεθα οπως ημιν ταυτα ως πλειστα εσται, υμεις δε μοι δοκειτε επιμελεσθαι οπως αυτοι ως βελτιστοι εσεσθε. ο μεν ταυτ' ειπεν: ο δε κυρος, αγ', εφη, ω γωβρυα, οπως πρωι παρεσηι εχων τους ιππεας εξωπλισμενους, ινα και την δυναμιν σου ιδωμεν, και αμα δια της σης χωρας αξεις ημας, οπως αν ειδωμεν α τε δει φιλια και πολεμια ημας νομιζειν. τοτε μεν δη ταυτ' ειποντες απηλθον εκατερος επι τα προσηκοντα. επει δε ημερα εγενετο, παρην ο γωβρυας εχων τους ιππεας, και ηγειτο. ο δε κυρος, ωσπερ προσηκει ανδρι αρχοντι, ου μονον τωι πορευεσθαι την οδον προσειχε τον νουν, αλλ' αμα προιων επεσκοπειτο ει τι δυνατον ειη τους πολεμιους ασθενεστερους ποιειν η αυτους ισχυροτερους. καλεσας ουν τον υρκανιον και τον γωβρυαν (τουτους γαρ ενομιζεν ειδεναι μαλιστα ων αυτος ωιετο δεισθαι μαθειν), εγω τοι, εφη, ω ανδρες φιλοι, οιμαι συν υμιν αν ως πιστοις βουλευομενος περι του πολεμου τουδε ουκ αν εξαμαρτανειν: ορω γαρ οτι μαλλον υμιν η εμοι σκεπτεον οπως ο ασσυριος ημων μη επικρατησει. εμοι μεν γαρ, εφη, τωνδε αποσφαλεντι εστιν ισως και αλλη αποστροφη: υμιν δ', ει ουτος επικρατησει, ορω αμα παντα τα οντα αλλοτρια γιγνομενα. και γαρ εμοι μεν πολεμιος εστιν, ουκ εμε μισων, αλλ' οιομενος ασυμφορον αυτωι μεγαλους ειναι ημας, και στρατευει δια τουτο εφ' ημας: υμας δε και μισει, αδικεισθαι νομιζων υφ' υμων. προς ταυτα απεκριναντο αμφοτεροι κατα ταυτα, περαινειν ο τι μελλει ως ταυτ' ειδοσι σφισι και μελον αυτοις ισχυρως οπηι το μελλον αποβησοιτο. ενταυθα δη ηρξατο ωδε: λεξατε δη μοι, εφη, υμας νομιζει μονους πολεμικως εχειν ο ασσυριος προς εαυτον, η επιστασθε και αλλον τινα αυτωι πολεμιον; ναι μα δι', εφη, ο υρκανιος, πολεμιωτατοι μεν εισιν αυτωι καδουσιοι, εθνος πολυ τε και αλκιμον: σακαι γε μην ομοροι ημιν, οι κακα πολλα πεπονθασιν υπο του ασσυριου: επειρατο γαρ κακεινους ωσπερ και ημας καταστρεψασθαι. ουκουν, εφη, οιεσθε νυν αυτους αμφοτερους ηδεως αν επιβηναι μεθ' ημων τωι ασσυριωι; εφασαν και σφοδρ' αν, ει πηι γε δυναιντο συμμειξαι. τι δ', εφη, εν μεσωι εστι του συμμειξαι; ασσυριοι, εφασαν, το αυτο εθνος δι' ουπερ νυνι πορευηι. επει δε ταυτα ηκουσεν ο κυρος, τι γαρ, εφη, ω γωβρυα, ου συ του νεανισκου τουτου ος νυν εις την βασιλειαν καθεστηκεν υπερηφανιαν πολλην τινα του τροπου κατηγορεις; τοιαυτα γαρ, οιμαι, εφη ο γωβρυας, επαθον υπ' αυτου. ποτερα δητα, εφη ο κυρος, εις σε μονον τοιουτος εγενετο η και εις αλλους τινας; νη δι', εφη ο γωβρυας, και εις αλλους γε πολλους: αλλα τους μεν ασθενουντας οια υβριζει τι δει λεγειν; ενος δε ανδρος πολυ δυνατωτερου η εγω υιον, και εκεινου εταιρον οντα ωσπερ τον εμον, συμπινοντα παρ' εαυτωι συλλαβων εξετεμεν, ως μεν τινες εφασαν, οτι η παλλακη αυτου επηινεσεν αυτον ως καλος ειη και εμακαρισε την μελλουσαν αυτωι γυναικα εσεσθαι: ως δ' αυτος νυν λεγει, οτι επειρασεν αυτου την παλλακιδα. και νυν ουτος ευνουχος μεν εστι, την δ' αρχην εχει, επει ο πατηρ αυτου ετελευτησεν. ουκουν, εφη, οιει αν και τουτον ηδεως ημας ιδειν, ει οιοιτο αυτωι βοηθους αν γενεσθαι; ευ μεν ουν, εφη, οιδα, ο γωβρυας: αλλ' ιδειν τοι αυτον χαλεπον εστιν, ω κυρε. πως; εφη ο κυρος. οτι ει μελλει τις εκεινωι συμμειξειν, παρ' αυτην την βαβυλωνα δει παριεναι. τι ουν, εφη, τουτο χαλεπον; οτι νη δι', εφη ο γωβρυας, οιδα εξελθουσαν <αν> δυναμιν εξ αυτης πολλαπλασιαν ης συ εχεις νυν: ευ δ' ισθι οτι και δι' αυτο τουτο ηττον σοι νυν η το προτερον ασσυριοι και τα οπλα αποφερουσι και τους ιππους απαγουσιν, οτι τοις ιδουσιν αυτων ολιγη εδοξεν ειναι η ση δυναμις: και ο λογος ουτος πολυς ηδη εσπαρται: δοκει δε μοι, εφη, βελτιον ειναι φυλαττομενους πορευεσθαι. και ο κυρος ακουσας του γωβρυα τοιαυτα τοιαδε προς αυτον ελεξε. καλως μοι δοκεις λεγειν, ω γωβρυα, κελευων ως ασφαλεστατα τας πορειας ποιεισθαι. εγωγ' ουν σκοπων ου δυναμαι εννοησαι ασφαλεστεραν ουδεμιαν πορειαν ημιν της προς αυτην βαβυλωνα ειναι, ει εκει των πολεμιων εστι το κρατιστον. πολλοι μεν γαρ εισιν, ως συ φηις: ει δε θαρρησουσι, και δεινοι ημιν, ως εγω φημι, εσονται. μη ορωντες μεν ουν ημας, αλλ' οιομενοι αφανεις ειναι δια το φοβεισθαι εκεινους, σαφ' ισθι, εφη, οτι του μεν φοβου απαλλαξονται ος αυτοις ενεγενετο, θαρρος δ' εμφυσεται αντι τουτου τοσουτωι μειζον οσωι αν πλειονα χρονον ημας μη ορωσιν: ην δε ηδη ιωμεν επ' αυτους, πολλους μεν αυτων ευρησομεν ετι κλαιοντας τους αποθανοντας υφ' ημων, πολλους δ' ετι τραυματα επιδεδεμενους α υπο των ημετερων ελαβον, παντας δ' ετι μεμνημενους της μεν τουδε του στρατευματος τολμης, της δ' αυτων φυγης τε και συμφορας. ευ δ' ισθι, εφη, ω γωβρυα, [ινα και τουτ' ειδηις,] οι πολλοι ανθρωποι, οταν μεν θαρρωσιν, ανυποστατον το φρονημα παρεχονται: οταν δε δεισωσιν, οσωι αν πλειους ωσι, τοσουτωι μειζω και εκπεπληγμενον μαλλον τον φοβον κεκτηνται. εκ πολλων μεν γαρ και κακων λογων ηυξημενος αυτοις παρεστιν [, εκ πολλων δε και πονηρων χρωματων], εκ πολλων δε και δυσθυμων τε και εξεστηκοτων προσωπων ηθροισται. ωσθ' υπο του μεγεθους ου ραιδιον αυτον εστιν ουτε λογοις κατασβεσαι ουτε προσαγοντα πολεμιοις μενος εμβαλειν ουτε απαγοντα αναθρεψαι το φρονημα, αλλ' οσωι αν μαλλον αυτοις θαρρειν παρακελευηι, τοσουτωι εν δεινοτεροις ηγουνται ειναι. εκεινο μεντοι νη δι', εφη, σκεψωμεθα ακριβως οπως εχει. ει μεν γαρ το απο τουδε αι νικαι εσονται εν τοις πολεμικοις εργοις οποτεροι αν πλειονα οχλον απαριθμησωσιν, ορθως και συ φοβηι περι ημων και ημεις τωι οντι εν δεινοις εσμεν: ει μεντοι ωσπερ προσθεν δια τους ευ μαχομενους ετι και νυν αι μαχαι κρινονται, θαρρων ουδεν αν σφαλειης: πολυ μεν γαρ συν τοις θεοις πλειονας ευρησεις παρ' ημιν τους θελοντας μαχεσθαι η παρ' εκεινοις: ως δ' ετι μαλλον θαρρηις, και τοδε κατανοησον: οι μεν γαρ πολεμιοι πολυ μεν ελαττονες εισι νυν η πριν ηττηθηναι υφ' ημων, πολυ δ' ελαττονες η οτε απεδρασαν ημας: ημεις δε και μειζονες νυν, επει νενικηκαμεν, και ισχυροτεροι, επει υμεις ημιν προσγεγενησθε: μη γαρ ετι ατιμαζε μηδε τους σους, επει συν ημιν εισι: συν γαρ τοις νικωσι, σαφ' ισθι, ω γωβρυα, θαρρουντες και οι ακολουθοι επονται. μη λανθανετω δε σε μηδε τουτο, εφη, οτι εξεστι μεν τοις πολεμιοις και νυν ιδειν ημας: γοργοτεροι δε, σαφ' ισθι, ουδαμως αν αυτοις φανειημεν η ιοντες επ' εκεινους. ως ουν εμου ταυτα γιγνωσκοντος αγε ημας ευθυ [την επι] βαβυλωνος. ουτω μεν δη πορευομενοι τεταρταιοι προς τοις οριοις της γωβρυα χωρας εγενοντο. ως δε εν τηι πολεμιαι ην, κατεστησε λαβων εν ταξει μεθ' εαυτου τους τε πεζους και των ιππεων οσους εδοκει καλως αυτωι εχειν: τους δ' αλλους ιππεας αφηκε καταθειν, και εκελευσε τους μεν οπλα εχοντας κατακαινειν, τους δ' αλλους και προβατα οσα αν λαβωσι προς αυτον αγειν. εκελευσε δε και τους περσας συγκαταθειν: και ηκον πολλοι μεν αυτων κατακεκυλισμενοι απο των ιππων, πολλοι δε και λειαν πλειστην αγοντες. ως δε παρην η λεια, συγκαλεσας τους τε των μηδων αρχοντας και των υρκανιων και τους ομοτιμους ελεξεν ωδε. ανδρες φιλοι, εξενισεν ημας απαντας πολλοις αγαθοις γωβρυας. ει ουν, εφη, τοις θεοις εξελοντες τα νομιζομενα και τηι στρατιαι τα ικανα την αλλην τουτωι δοιημεν λειαν, αρ' αν, εφη, καλον ποιησαιμεν τωι ευθυς φανεροι ειναι οτι και τους ευ ποιουντας πειρωμεθα νικαν ευ ποιουντες; ως δε τουτ' ηκουσαν, παντες μεν επηινουν, παντες δ' ενεκωμιαζον: εις δε και ελεξεν ωδε: πανυ, εφη, ω κυρε, τουτο ποιησωμεν: και γαρ μοι δοκει, εφη, ο γωβρυας πτωχους τινας ημας νομιζειν, οτι ου δαρεικων μεστοι ηκομεν ουδε εκ χρυσων πινομεν φιαλων: ει δε τουτο ποιησομεν, γνοιη αν, εφη, οτι εστιν ελευθεριους ειναι και ανευ χρυσου. αγε δη, εφη, τα των θεων αποδοντες τοις μαγοις και οσα τηι στρατιαι ικανα εξελοντες ταλλα καλεσαντες τον γωβρυαν δοτε αυτωι: ουτω δη λαβοντες εκεινοι οσα εδει ταλλα εδοσαν τωι γωβρυαι. εκ τουτου δη ηιει προς βαβυλωνα παραταξαμενος ωσπερ οτε η μαχη ην. ως δ' ουκ αντεξηισαν οι ασσυριοι, εκελευσεν ο κυρος τον γωβρυαν προσελασαντα ειπειν οτι ει βουλεται ο βασιλευς εξιων υπερ της χωρας μαχεσθαι, καν αυτος συν εκεινωι μαχοιτο: ει δε μη αμυνει τηι χωραι, οτι αναγκη τοις κρατουσι πειθεσθαι. ο μεν δη γωβρυας προσελασας ενθα ασφαλες ην ταυτα ειπεν, ο δ' αυτωι εξεπεμψεν αποκρινουμενον τοιαδε: δεσποτης ο σος λεγει, ω γωβρυα, ουχ οτι απεκτεινα σου τον υιον μεταμελει μοι, αλλ' οτι ου και σε προσαπεκτεινα. μαχεσθαι δε εαν βουλησθε, ηκετε εις τριακοστην ημεραν: νυν δ' ουπω ημιν σχολη: ετι γαρ παρασκευαζομεθα. ο δε γωβρυας ειπεν: αλλα μηποτε σοι ληξειεν αυτη η μεταμελεια: δηλον γαρ οτι ανιω σε τι, εξ ου αυτη σε η μεταμελεια εχει. ο μεν δη γωβρυας απηγγειλε τα του ασσυριου: ο δε κυρος ακουσας ταυτα απηγαγε το στρατευμα: και καλεσας τον γωβρυαν ειπε μοι, εφη, ουκ ελεγες μεντοι συ οτι τον εκτμηθεντα υπο του ασσυριου οιει αν συν ημιν γενεσθαι; ευ μεν ουν, εφη, δοκω ειδεναι: πολλα γαρ δη εγωγε κακεινος επαρρησιασαμεθα προς αλληλους. οποτε τοινυν σοι δοκει καλως εχειν, προσιθι προς αυτον: και πρωτον μεν ουτω ποιει οπως αν αυτοι ο τι αν λεγηι ειδητε: επειδαν δε συγγενηι αυτωι, εαν γνωις αυτον φιλον βουλομενον ειναι, τουτο δει μηχανασθαι οπως λαθηι φιλος ων ημιν: ουτε γαρ αν φιλους τις ποιησειεν αλλως πως πλειω αγαθα εν πολεμωι η πολεμιος δοκων ειναι ουτ' αν εχθρους πλειω τις βλαψειεν αλλως πως η φιλος δοκων ειναι. και μην, εφη ο γωβρυας, οιδ' οτι καν πριαιτο γαδατας το μεγα τι ποιησαι κακον τον νυν βασιλεα ασσυριων. αλλ' ο τι αν δυναιτο, τουτο δει και ημας σκοπειν. λεγε δη μοι, εφη ο κυρος, εις το φρουριον το προ της χωρας, ο φατε υρκανιοις τε και σακαις επιτετειχισθαι τηιδε τηι χωραι προβολον ειναι του πολεμου, αρ' αν, εφη, οιει υπο του φρουραρχου παρεθηναι τον ευνουχον ελθοντα συν δυναμει; σαφως γ', εφη ο γωβρυας, ειπερ ανυποπτος ων, ωσπερ νυν εστιν, αφικοιτο προς αυτον. ουκουν, εφη, ανυποπτος αν ειη, ει προσβαλοιμι μεν εγω προς τα χωρια αυτου ως λαβειν βουλομενος, απομαχοιτο δε εκεινος ανα κρατος: και λαβοιμι μεν αυτου τι εγω, αντιλαβοι δε κακεινος ημων η αλλους τινας η και αγγελους πεμπομενους υπ' εμου προς τουτους ους φατε πολεμιους τωι ασσυριωι ειναι: και οι μεν ληφθεντες λεγοιεν οτι επι στρατευματα ερχονται και κλιμακας ως επι το φρουριον αξοντες, ο δ' ευνουχος ακουσας προσποιησαιτο προαγγειλαι βουλομενος ταυτα παρειναι; και ο γωβρυας ειπεν οτι ουτω μεν γιγνομενων σαφως παρειη αν αυτον, και δεοιτο γ' αν αυτου μενειν εστε συ απελθοις. ουκουν, εφη ο κυρος, ει γε απαξ εισελθοι, δυναιτ' αν ημιν υποχειριον ποιησαι το χωριον; εικος γουν, εφη ο γωβρυας, τα μεν ενδον εκεινου συμπαπασκευαζοντος, τα δ' εξωθεν σου ισχυροτερα προσαγοντος. ιθι ουν, εφη, και πειρω ταυτα διδαξας και διαπραξαμενος παρειναι: πιστα δε αυτωι ουκ αν μειζω ουτ' ειποις ουτε δειξαις ων αυτος συ τυγχανεις παρ' ημων ειληφως. εκ τουτου ωιχετο μεν ο γωβρυας: ασμενος δε ιδων αυτον ο ευνουχος συνωμολογει τε παντα και συνεθετο α εδει. επει δε απηγγειλεν ο γωβρυας οτι παντα δοκοιη ισχυρως τωι ευνουχωι τα επισταλεντα, εκ τουτου τηι υστεραιαι προσεβαλε μεν ο κυρος, απεμαχετο δε ο γαδατας. ην δε και ο ελαβε χωριον ο κυρος, οποιον εφη ο γαδατας. των δε αγγελων ους επεμψεν ο κυρος προειπων ηι πορευσοιντο, οπως αγοιεν τα στρατευματα και τας κλιμακας κομιζοιεν, τους μεν ειασεν ο γαδατας διαφευγειν: ους δ' ελαβε, βασανιζων εναντιον πολλων, ως ηκουσεν εφ' α εφασαν πορευεσθαι, ευθεως συσκευασαμενος ως εξαγγελων της νυκτος επορευετο. τελος δε πιστευθεις ως βοηθος εισερχεται εις το φρουριον: και τεως μεν συμπαρεσκευαζεν ο τι δυναιτο τωι φρουραρχωι: επει δε ο κυρος ηλθε, καταλαμβανει το χωριον συνεργους ποιησαμενος και τους παρα του κυρου αιχμαλωτους. επει δε τουτο εγενετο, ευθυς [γαδατας] ο ευνουχος τα ενδον καταστησας εξηλθε προς τον κυρον, και τωι νομωι προσκυνησας ειπε, χαιρε, κυρε. αλλα ποιω ταυτ', εφη: συ γαρ με συν τοις θεοις ου κελευεις μονον αλλα και αναγκαζεις χαιρειν. ευ γαρ ισθι, εφη, οτι εγω μεγα ποιουμαι φιλιον τουτο το χωριον τοις ενθαδε συμμαχοις καταλειπων: σου δ', εφη, ω γαδατα, ο ασσυριος παιδας μεν, ως εοικε, το ποιεισθαι αφειλετο, ου μεντοι το γε φιλους δυνασθαι κτασθαι απεστερησεν: αλλ' ευ ισθι οτι ημας τοιουτους τωι εργωι τουτωι φιλους πεποιησαι, οι σοι, εαν δυνωμεθα, πειρασομεθα μη χειρους βοηθοι παραστηναι η ει παιδας εκγονους εκεκτησο. ο μεν ταυτ' ελεγεν. εν δε τουτωι ο υρκανιος αρτι ηισθημενος το γεγενημενον προσθει τωι κυρωι και λαβων την δεξιαν αυτου ειπεν: ω μεγα αγαθον συ τοις φιλοις κυρε, ως πολλην με τοις θεοις ποιεις χαριν οφειλειν οτι σοι με συνηγαγον. ιθι νυν, εφη ο κυρος, και λαβων το χωριον ουπερ ενεκα με ασπαζηι διατιθει αυτο ουτως ως αν τωι υμετερωι φυλωι πλειστου αξιον ηι και τοις αλλοις συμμαχοις, μαλιστα δ', εφη, γαδαται τουτωιι, ος ημιν αυτο λαβων παραδιδωσι. τι ουν; εφη ο υρκανιος, επειδαν καδουσιοι ελθωσι και σακαι και οι εμοι πολιται, καλεσωμεν και τουτων, ινα κοινηι βουλευσωμεθα παντες οσοις προσηκει πως αν συμφορωτατα χρωιμεθα τωι φρουριωι; ταυτα μεν ουτω συνηινεσεν ο κυρος: επει δε συνηλθον οις εμελε περι του φρουριου, εβουλευσαντο κοινηι φυλαττειν οισπερ αγαθον ην φιλιον ον, οπως αυτοις μεν προβολος ειη πολεμου, τοις δ' ασσυριοις επιτετειχισμενον. τουτων γενομενων πολυ δη προθυμοτερον και πλειους και καδουσιοι συνεστρατευοντο και σακαι και υρκανιοι: και συνελεγη εντευθεν στρατευμα καδουσιων μεν πελτασται εις δισμυριους και ιππεις εις τετρακισχιλιους, σακων δε τοξοται εις μυριους και ιπποτοξοται εις χιλιους: και υρκανιοι δε πεζους τε οποσους εδυναντο προσεξεπεμψαν και ιππεας εξεπληρωσαν εις δισχιλιους: το γαρ προσθεν καταλελειμμενοι ησαν πλειους οικοι αυτοις ιππεις, οτι και οι καδουσιοι και οι σακαι τοις ασσυριοις πολεμιοι ησαν. οσον δε χρονον εκαθεζετο ο κυρος αμφι την περι το φρουριον οικονομιαν, των ασσυριων των κατα ταυτα τα χωρια πολλοι μεν απηγον ιππους, πολλοι δε απεφερον οπλα, φοβουμενοι ηδη παντας τους προσχωρους. εκ δε τουτου προσερχεται τωι κυρωι ο γαδατας και λεγει οτι ηκουσιν αυτωι αγγελοι ως ο ασσυριος, επει πυθοιτο τα περι του φρουριου, χαλεπως τε ενεγκοι και συσκευαζοιτο ως εμβαλων εις την αυτου χωραν. εαν ουν αφηις με, ω κυρε, τα τειχη αν πειραθειην διασωσαι, των δ' αλλων μειων λογος. και ο κυρος ειπεν: εαν ουν ιηις νυν, ποτε εσηι οικοι; και ο γαδατας ειπεν: εις τριτην δειπνησω εν τηι ημετεραι. η και τον ασσυριον, εφη, οιει εκει ηδη καταληψεσθαι; ευ μεν ουν, εφη, οιδα: σπευσει γαρ εως ετι προσω δοκεις απειναι. εγω δ', εφη ο κυρος, ποσταιος αν τωι στρατευματι εκεισε αφικοιμην; προς τουτο δη ο γαδατας λεγει: πολυ ηδη, ω δεσποτα, εχεις το στρατευμα και ουκ αν δυναιο μειον η εν εξ η επτα ημεραις ελθειν προς την εμην οικησιν. συ μεν τοινυν, εφη ο κυρος, απιθι ως ταχιστα: εγω δ' ως αν δυνατον ηι πορευσομαι. ο μεν δη γαδατας ωιχετο: ο δε κυρος συνεκαλεσε παντας τους αρχοντας των συμμαχων: και ηδη πολλοι τε εδοκουν και καλοι καγαθοι παρειναι: εν οις δη λεγει ο κυρος ταυτα. ανδρες συμμαχοι, γαδατας διεπραξεν α δοκει πασιν ημιν πολλου αξια ειναι, και ταυτα πριν και οτιουν αγαθον υφ' ημων παθειν. νυν δε ο ασσυριος εις την χωραν αυτου εμβαλειν αγγελλεται, δηλον οτι αμα μεν τιμωρεισθαι αυτον βουλομενος, οτι δοκει υπ' αυτου μεγαλα βεβλαφθαι: αμα δε ισως κακεινο εννοειται ως ει οι μεν προς ημας αφισταμενοι μηδεν υπ' εκεινου κακον πεισονται, οι δε συν εκεινωι οντες υφ' ημων απολουνται, οτι ταχα ουδενα εικος συν αυτωι βουλησεσθαι ειναι. νυν ουν, ω ανδρες, καλον τι αν μοι δοκουμεν ποιησαι, ει προθυμως γαδαται βοηθησαιμεν ανδρι ευεργετηι: και αμα δικαια ποιοιμεν αν χαριν αποδιδοντες: αλλα μην και συμφορα γ' αν, ως εμοι δοκει, πραξαιμεν ημιν αυτοις. ει γαρ πασι φαινοιμεθα τους μεν κακως ποιουντας νικαν πειρωμενοι κακως ποιουντες, τους δ' ευεργετουντας αγαθοις υπερβαλλομενοι, εικος εκ των τοιουτων φιλους μεν πολλους ημιν βουλεσθαι γιγνεσθαι, εχθρον δε μηδενα επιθυμειν ειναι: ει δε αμελησαι δοξαιμεν γαδατα, προς των θεων ποιοις λογοις αν αλλον πειθοιμεν χαριζεσθαι τι ημιν; πως δ' αν τολμωιμεν ημας αυτους επαινειν; πως δ' αν αντιβλεψαι τις ημων δυναιτο γαδαται, ει ηττωιμεθ' αυτου ευ ποιουντος τοσουτοι οντες ενος ανδρος και τουτου ουτω διακειμενου; ο μεν ουτως ειπεν: οι δε παντες ισχυρως συνεπηινουν ταυτα ποιειν. αγε τοινυν, εφη, επει και υμιν συνδοκει ταυτα, επι μεν τοις υποζυγιοις και οχημασι καταλιπωμεν εκαστοι τους μετ' αυτων επιτηδειοτατους πορευεσθαι. γωβρυας δ' ημιν αρχετω αυτων και ηγεισθω αυτοις: και γαρ οδων εμπειρος και ταλλα ικανος: ημεις δ', εφη, και ιπποις τοις δυνατωτατοις και ανδρασι πορευωμεθα, τα επιτηδεια τριων ημερων λαβοντες: οσωι δ' αν κουφοτερον συσκευασωμεθα και ευτελεστερον, τοσουτωι ηδιον τας επιουσας ημερας αριστησομεν τε και δειπνησομεν και καθευδησομεν. νυν δ', εφη, πορευωμεθα ωδε: πρωτους μεν αγε συ, χρυσαντα, τους θωρακοφορους, επει ομαλη τε και πλατεια η οδος εστι, τους ταξιαρχους εχων εν μετωπωι παντας: η δε ταξις εκαστη εφ' ενος ιτω: αθροοι γαρ οντες και ταχιστα και ασφαλεστατα πορευοιμεθ' αν. τουτου δ' ενεκα, εφη, κελευω τους θωρακοφορους ηγεισθαι οτι τουτο βραδυτατον εστι του στρατευματος: του δε βραδυτατου ηγουμενου αναγκη ραιδιως επεσθαι παντα τα θαττον ιοντα: οταν δε το ταχιστον ηγηται εν νυκτι, ουδεν εστι θαυμαστον και διασπασθαι τα στρατευματα: το γαρ προταχθεν αποδιδρασκει. επι δε τουτοις, εφη, αρταβαζος τους περσων πελταστας και τοξοτας αγετω: επι δε τουτοις ανδαμυας ο μηδος το μηδων πεζον: επι δε τουτοις εμβας το αρμενιων πεζον: επι δε τουτοις αρτουχας υρκανιους: επι δε τουτοις θαμβραδας το σακων πεζον: επι δε τουτοις δαταμας καδουσιους. αγοντων δε και ουτοι παντες εν μετωπωι μεν τους ταξιαρχους εχοντες, δεξιους δε τους πελταστας, αριστερους δε τους τοξοτας του εαυτων πλαισιου: ουτω γαρ πορευομενοι και ευχρηστοτεροι γιγνονται. επι δε τουτοις οι σκευοφοροι, εφη, παντων επεσθων: οι δε αρχοντες αυτων επιμελεισθων οπως συνεσκευασμενοι τε ωσι παντα πριν καθευδειν και πρωι συν τοις σκευεσι παρωσιν εις την τεταγμενην χωραν και οπως κοσμιως επωνται. επι δε τοις σκευοφοροις, εφη, τους περσας ιππεας μαδατας ο περσης αγετω, εχων και ουτος τους εκατονταρχους των ιππεων εν μετωπωι: ο δ' εκατονταρχος την ταξιν αγετω εις ενα, ωσπερ οι πεζαρχοι. επι τουτοις †ραμβακας ο μηδος ωσαυτως τους εαυτου ιππεας: επι τουτοις συ, ω τιγρανη, το σεαυτου ιππικον: και οι αλλοι δε ιππαρχοι μεθ' ων εκαστοι αφικοντο προς ημας. επι τουτοις σακαι αγετε: εσχατοι δε, ωσπερ ηλθον, καδουσιοι ιοντων: αλκευνα, συ δε ο αγων αυτους επιμελου το νυν ειναι παντων των οπισθεν και μηδενα εα υστερον των σων ιππεων γιγνεσθαι. επιμελεισθε δε του σιωπηι πορευεσθαι οι τε αρχοντες και παντες δε οι σωφρονουντες: δια γαρ των ωτων εν τηι νυκτι αναγκη μαλλον η δια των οφθαλμων εκαστα και αισθανεσθαι και πραττεσθαι: και το ταραχθηναι δε εν τηι νυκτι πολυ μειζον εστι πραγμα η εν τηι ημεραι και δυσκαταστατωτερον: ου ενεκα η τε σιωπη ασκητεα και η ταξις φυλακτεα. τας δε νυκτερινας φυλακας, οταν μελλητε νυκτος αναστησεσθαι, χρη ως βραχυτατας και πλειστας ποιεισθαι, ως μηδενα η εν τηι φυλακηι αγρυπνια πολλη ουσα λυμαινηται εν τηι πορειαι: ηνικα δ' αν ωρα ηι πορευεσθαι, σημαινειν τωι κερατι. υμεις δ' εχοντες α δει εκαστοι παρεστε εις την επι βαβυλωνος οδον: ο δ' ορμωμενος αει τωι κατ' ουραν παρεγγυατω επεσθαι. εκ τουτου δη ωιχοντο επι τας σκηνας και αμα απιοντες διελεγοντο προς αλληλους ως μνημονικως ο κυρος οποσοις συνεταττε πασιν ονομαζων ενετελλετο. ο δε κυρος επι μελειαι τουτο εποιει: πανυ γαρ αυτωι εδοκει θαυμαστον ειναι ει οι μεν βαναυσοι ισασι της αυτου τεχνης εκαστος των εργαλειων τα ονοματα, και ο ιατρος δε οιδε και των οργανων και των φαρμακων οις χρηται παντων τα ονοματα, ο δε στρατηγος ουτως ηλιθιος εσοιτο ωστε ουκ εισοιτο των υφ' αυτωι ηγεμονων τα ονοματα, οις αναγκη εστιν αυτωι οργανοις χρησθαι και οταν καταλαβειν τι βουληται και οταν φυλαξαι και οταν θαρρυναι και οταν φοβησαι: και τιμησαι δε οποτε τινα βουλοιτο, πρεπον αυτωι εδοκει ειναι ονομαστι προσαγορευειν. εδοκουν δ' αυτωι οι γιγνωσκεσθαι δοκουντες υπο του αρχοντος και του καλον τι ποιουντες ορασθαι μαλλον ορεγεσθαι και του αισχρον τι ποιειν μαλλον προθυμεισθαι απεχεσθαι. ηλιθιον δε και τουτ' εδοκει ειναι αυτωι το οποτε τι βουλοιτο πραχθηναι, ουτω προσταττειν ωσπερ εν οικωι ενιοι δεσποται προσταττουσιν, ιτω τις εφ' υδωρ, ξυλα τις σχισατω: ουτω γαρ προσταττομενων εις αλληλους τε οραν παντες εδοκουν αυτωι και ουδεις περαινειν το προσταχθεν και παντες εν αιτιαι ειναι και ουδεις τηι αιτιαι ουτε αισχυνεσθαι ουτε φοβεισθαι ομοιως δια το συν πολλοις αιτιαν εχειν: δια ταυτα δη παντας ωνομαζεν αυτος οτωι τι προσταττοι. και κυρος μεν δη περι τουτων ουτως εγιγνωσκεν. οι δε στρατιωται τοτε μεν δειπνησαντες και φυλακας καταστησα μενοι και συσκευασαμενοι παντα α εδει εκοιμηθησαν. ηνικα δ' ην εν μεσωι νυκτων, εσημηνε τωι κερατι. κυρος δ' ειπων τωι χρυσανται οτι επι τηι οδωι υπομενοιη εν τωι προσθεν του στρατευματος εξηιει λαβων τους αμφ' αυτον υπηρετας: βραχει δε χρονωι υστερον χρυσαντας παρην αγων τους θωρακοφορους. τουτωι μεν ο κυρος δους ηγεμονας της οδου πορευεσθαι εκελευεν ησυχως: ου γαρ πω εν οδωι παντες ησαν: αυτος δε εστηκως εν τηι οδωι τον μεν προσιοντα προυπεμπετο εν ταξει, επι δε τον υστεριζοντα επεμπε καλων. επει δε παντες εν οδωι ησαν, προς μεν χρυσανταν ιππεας επεμψεν ερουντας οτι εν οδωι ηδη παντες: αγε ουν ηδη θαττον. αυτος δε παρελαυνων τον ιππον εις το προσθεν ησυχος κατεθεατο τας ταξεις. και ους μεν ιδοι ευτακτως και σιωπηι ιοντας, προσελαυνων αυτοις τινες τε ειεν ηρωτα και επει πυθοιτο επηινει: ει δε τινας θορυβουμενους αισθοιτο, το αιτιον τουτου σκοπων κατασβεννυναι την ταραχην επειρατο. εν μονον παραλελειπται της εν νυκτι επιμελειας αυτου, οτι προ παντος του στρατευματος πεζους ευζωνους ου πολλους προυπεμπεν, εφορωμενους υπο χρυσαντα και εφορωντας αυτον, ως ωτακουστουντες και ει πως αλλως δυναιντο αισθανεσθαι τι, σημαινοιεν τωι χρυσανται ο τι καιρος δοκοιη ειναι: αρχων δε και επι τουτοις ην ος και τουτους εκοσμει, και το μεν αξιον λογου εσημαινε, το δε μη ουκ ηνωχλει λεγων. την μεν δη νυκτα ουτως επορευοντο: επει δε ημερα εγενετο, τους μεν καδουσιων ιππεας, οτι αυτων και οι πεζοι επορευοντο εσχατοι, παρα τουτοις κατελιπεν, ως μηδ' ουτοι ψιλοι ιππεων ιοιεν: τους δ' αλλους εις το προσθεν παρελαυνειν εκελευσεν, οτι και οι πολεμιοι εν τωι προσθεν ησαν, οπως ει τι που εναντιοιτο αυτωι, απαντωιη εχων την ισχυν εν ταξει και μαχοιτο, ει τε τι που φευγον οφθειη, ως εξ ετοιμοτατου διωκοι. ησαν δε αυτωι αιει τεταγμενοι ους τε διωκειν δεοι και ους παρ' αυτωι μενειν: πασαν δε την ταξιν λυθηναι ουδεποτε εια. κυρος μεν δη ουτως ηγε το στρατευμα: ου μεντοι αυτος γε μιαι χωραι εχρητο, αλλ' αλλοτε αλλαχηι περιελαυνων εφεωρα τε και επεμελειτο, ει του δεοιντο. οι μεν δη αμφι κυρον ουτως επορευοντο. εκ δε του γαδατα ιππικου των δυνατων τις ανδρων επει εωρα αυτον αφεστηκοτα απο του ασσυριου, ενομισεν, ει τι ουτος παθοι, αυτος αν λαβειν παρα του ασσυριου παντα τα γαδατα: ουτω δη πεμπει τινα των εαυτου πιστων προς τον ασσυριον και κελευει τον ιοντα, ει καταλαβοι ηδη εν τηι γαδατα χωραι το ασσυριον στρατευμα, λεγειν τωι ασσυριωι οτι ει βουλοιτο ενεδρευσαι, λαβοι αν γαδαταν και τους συν αυτωι. δηλουν δε ενετελλετο οσην τε ειχεν ο γαδατας δυναμιν και οτι κυρος ου συνεποιτο αυτωι: και την οδον εδηλωσεν ηι προσιεναι μελλοι. προσεπεστειλε δε τοις αυτου οικεταις, ως πιστευοιτο μαλλον, και το τειχος ο ετυγχανεν αυτος εχων εν τηι γαδατα χωραι παραδουναι τωι ασσυριωι και τα ενοντα: ηξειν δε και αυτος εφασκεν, ει μεν δυναιτο, αποκτεινας γαδαταν, ει δε μη, ως συν τωι ασσυριωι το λοιπον εσομενος. επει δε ο επι ταυτα ταχθεις ελαυνων ως δυνατον ην ταχιστα αφικνειται προς τον ασσυριον και εδηλωσεν εφ' α ηκοι, ακουσας εκεινος το τε χωριον ευθυς παρελαβε και πολλην ιππον εχων και αρματα ενηδρευεν εν κωμαις αθροαις. ο δε γαδατας ως εγγυς ην τουτων των κωμων, πεμπει τινας προδιερευνησομενους. ο δε ασσυριος ως εγνω προσιοντας τους διερευνητας, φευγειν κελευει αρματα εξανασταντα δυο η τρια και ιππους ολιγους, ως δη φοβηθεντας και ολιγους οντας. οι δε διερευνηται ως ειδον ταυτα, αυτοι τε εδιωκον και τωι γαδαται κατεσειον: και ος εξαπατηθεις διωκει ανα κρατος. οι δε ασσυριοι, ως εδοκει αλωσιμος ειναι ο γαδατας, ανιστανται εκ της ενεδρας. και οι μεν αμφι γαδαταν ιδοντες ωσπερ εικος εφευγον, οι δ' αυ ωσπερ εικος εδιωκον. και εν τουτωι ο επιβουλευων τωι γαδαται παιει αυτον, και καιριας μεν πληγης αμαρτανει, τυπτει δε αυτον εις τον ωμον και τιτρωσκει. ποιησας δε τουτο εξισταται, εως συν τοις διωκουσιν εγενετο: επει δ' εγνωσθη ος ην, ομου δη [συν τοις ασσυριοις] προθυμως εκτεινων τον ιππον συν τωι βασιλει εδιωκεν. ενταυθα δη ηλισκοντο μεν δηλον οτι οι βραδυτατους εχοντες τους ιππους υπο των ταχιστων: ηδη δε μαλα παντες πιεζομενοι δια το κατατετρυσθαι υπο της πορειας οι του γαδατα ιππεις καθορωσι τον κυρον προσιοντα συν τωι στρατευματι: δοκειν δε χρη ασμενους και ωσπερ εις λιμενα εκ χειμωνος προσφερεσθαι αυτους. ο δε κυρος το μεν πρωτον εθαυμασεν: ως δ' εγνω το πραγμα, εστε μεν παντες εναντιοι ηλαυνον, εναντιος και αυτος εν ταξει ηγε την στρατιαν: ως δε γνοντες οι πολεμιοι το ον ετραποντο εις φυγην, ενταυθα ο κυρος διωκειν εκελευσε τους προς τουτο τεταγμενους, αυτος δε συν τοις αλλοις ειπετο ως ωιετο συμφερειν. ενταυθα δη και αρματα ηλισκοντο, ενια μεν και εκπιπτοντων των ηνιοχων, των μεν εν τηι αναστροφηι, των δε και αλλως, ενια δε και περιτεμνομενα υπο των ιππεων [ηλισκετο]. και αποκτεινουσι δε αλλους τε πολλους και τον παισαντα γαδαταν. των μεντοι πεζων ασσυριων, οι ετυχον το γαδατα χωριον πολιορκουντες, οι μεν εις το τειχος κατεφυγον το απο γαδατα αποσταν, οι δε φθασαντες εις πολιν τινα του ασσυριου μεγαλην, ενθα και αυτος συν τοις ιπποις και τοις αρμασι κατεφυγεν ο ασσυριος. κυρος μεν δη διαπραξαμενος ταυτα επαναχωρει εις την γαδατα χωραν: και προσταξας οις εδει αμφι τα αιχμαλωτα εχειν, ευθυς επορευετο, ως επισκεψαιτο τον γαδαταν πως εχοι εκ του τραυματος. πορευομενωι δε αυτωι ο γαδατας επιδεδεμενος ηδη το τραυμα απανται. ιδων δε αυτον ο κυρος ησθη τε και ειπεν: εγω δε προς σε ηια επισκεψομενος πως εχεις. εγω δε γ', εφη ο γαδατας, ναι μα τους θεους σε επαναθεασομενος ηια οποιος τις ποτε φαινηι ιδειν ο τοιαυτην ψυχην εχων: οστις ουτ' οιδα εγωγε ο τι νυν εμου δεομενος ουτε μην υποσχομενος γε μοι ταυτα πραξειν ουτ' ευ πεπονθως υπ' εμου εις γε το ιδιον ουδ' οτιουν, αλλ' οτι τους φιλους εδοξα σοι τι ονησαι, ουτω μοι προθυμως εβοηθησας ως νυν το μεν επ' εμοι οιχομαι, το δ' επι σοι σεσωσμαι. ου μα τους θεους, ω κυρε, ει ην οιος εφυν εξ αρχης και επαιδοποιησαμην, ουκ οιδ' αν ει εκτησαμην παιδα τοιουτον περι εμε: επει αλλους τε οιδα παιδας και τουτον τον νυν ασσυριων βασιλεα πολυ πλειω ηδη τον αυτου πατερα ανιασαντα η σε νυν δυναται ανιαν. και ο κυρος προς ταυτα ειπεν ωδε: ω γαδατα, η πολυ μειζον παρεις θαυμα εμε νυν θαυμαζεις. και τι δη τουτ' εστιν; εφη ο γαδατας. οτι τοσουτοι μεν, εφη, περσων εσπουδασαν περι σε, τοσουτοι δε μηδων, τοσουτοι δε υρκανιων, παντες δε οι παροντες αρμενιων και σακων και καδουσιων. και ο γαδατας επηυξατο: αλλ', ω ζευ, εφη, και τουτοις πολλ' αγαθα δοιεν οι θεοι, και πλειστα τωι αιτιωι του και τουτους τοιουτους ειναι. οπως μεντοι ους επαινεις τουτους, ω κυρε, ξενισωμεν καλως, δεχου ταδε ξενια οια εγω <δουναι> δυναμαι. αμα δε προσηγε παμπολλα, ωστε και θυειν τον βουλομενον και ξενιζεσθαι παν το στρατευμα αξιως των καλως πεποιημενων και καλως συμβαντων. ο δε καδουσιος ωπισθοφυλακει και ου μετεσχε της διωξεως: βουλομενος δε και αυτος λαμπρον τι ποιησαι, ουτε ανακοινωσαμενος ουτε ειπων ουδεν κυρωι καταθει την προς βαβυλωνα χωραν. διεσπασμενοις δε τοις ιπποις αυτου απιων ο ασσυριος εκ της εαυτου πολεως, οι κατεφυγε, συντυγχανει μαλα συντεταγμενον εχων το αυτου στρατευμα. ως δ' εγνω μονους οντας τους καδουσιους, επιτιθεται, και τον τε αρχοντα των καδουσιων αποκτεινει και αλλους πολλους, και ιππους τινας λαμβανει των καδουσιων και ην αγοντες λειαν ετυγχανον αφαιρειται. και ο μεν ασσυριος διωξας αχρι ου ασφαλες ωιετο ειναι απετραπετο: οι δε καδουσιοι εσωιζοντο προς το στρατοπεδον αμφι δειλην οι πρωτοι. κυρος δ' ως ηισθετο το γεγονος, απηντα τε τοις καδουσιοις και οντινα ιδοι τετρωμενον αναλαμβανων τουτον μεν ως γαδαταν επεμπεν, οπως θεραπευοιτο, τους δ' αλλους συγκατεσκηνου και οπως τα επιτηδεια εξουσι συνεπεμελειτο, παραλαμβανων περσων των ομοτιμων συνεπιμελητας: εν γαρ τοις τοιουτοις οι αγαθοι επιπονειν εθελουσι. και ανιωμενος μεντοι ισχυρως δηλος ην, ως και των αλλων δειπνουντων ηνικα ωρα ην, κυρος ετι συν τοις υπηρεταις και τοις ιατροις ουδενα εκων ατημελητον παρελειπεν, αλλ' η αυτοπτης εφεωρα η ει μη αυτος εξανυτοι, πεμπων φανερος ην τους θεραπευσοντας. και τοτε μεν ουτως εκοιμηθησαν. αμα δε τηι ημεραι κηρυξας συνιεναι των μεν αλλων τους αρχοντας, τους δε καδουσιους απαντας, ελεξε τοιαδε. ανδρες συμμαχοι, ανθρωπινον το γεγενημενον: το γαρ αμαρτανειν ανθρωπους οντας ουδεν οιομαι θαυμαστον. αξιοι γε μεντοι εσμεν του γεγενημενου πραγματος τουτου απολαυσαι τι αγαθον, το μαθειν μηποτε διασπαν απο του ολου δυναμιν ασθενεστεραν της των πολεμιων δυναμεως. και ου τουτο, εφη, λεγω ως ου δει ποτε και ελαττονι ετι μοριωι ιεναι, οπου αν δεηι, η νυν ο καδουσιος ωιχετο: αλλ' εαν τις κοινουμενος ορμαται τωι ικανωι βοηθησαι, εστι μεν απαρτηθηναι, εστι δε τωι υπομενοντι εξαπατησαντι τους πολεμιους αλλοσε τρεψαι απο των εξεληλυθοτων, εστι δε αλλα παρεχοντα πραγματα τοις πολεμιοις τοις φιλοις ασφαλειαν παρεχειν: και ουτω μεν ουδ' ο χωρις ων απεσται, αλλ' εξαρτησεται της ισχυος: ο δε απεληλυθως μη ανακοινωσαμενος, οπου αν ηι, ουδεν διαφορον πασχει η ει μονος εστρατευετο. αλλ' αντι μεν τουτου, εφη, εαν θεος θεληι, αμυνουμεθα τους πολεμιους ουκ εις μακραν. αλλ' επειδαν ταχιστα αριστησητε, αξω υμας ενθα το πραγμα εγενετο: και αμα μεν θαψομεν τους τελευτησαντας, αμα δε δειξομεν τοις πολεμιοις ενθα κρατησαι νομιζουσιν ενταυθα αλλους αυτων κρειττους, ην θεος θεληι: εαν δε μη αντεπεξιωσι, καυσομεν αυτων τας κωμας και δηιωσομεν την χωραν, ινα μη α ημας εποιησαν ορωντες ευφραινωνται, αλλα τα εαυτων κακα θεωμενοι ανιωνται, και οπως γε μηδε το χωριον ηδεως ορωσιν ενθα κατεκανον ημων τους συμμαχους. οι μεν ουν αλλοι, εφη, αριστατε ιοντες: υμεις δε, ω καδουσιοι, πρωτον μεν απελθοντες αρχοντα υμων αυτων ελεσθε ηιπερ υμιν νομος, οστις υμων επιμελησεται συν τοις θεοις και συν ημιν, αν τι προσδεησθε: επειδαν δε ελησθε, πεμψατε προς εμε τον αιρεθεντα και αριστησατε. οι μεν δη ταυτ' επραξαν: ο δε κυρος επει εξηγαγε το στρατευμα, κατεστησεν εις ταξιν τον ηιρημενον υπο των καδουσιων και εκελευσε πλησιον αυτου αγειν την ταξιν, οπως, εφη, αν δυνωμεθα, αναθαρρυνωμεν τους ανδρας. ουτω δη επορευοντο: και ελθοντες εθαπτον μεν τους καδουσιους, εδηιουν δε την χωραν. ποιησαντες δε ταυτα απηλθον τα επιτηδεια εκ της πολεμιας εχοντες παλιν εις την γαδατα. εννοησας δε οτι οι προς αυτον αφεστηκοτες οντες πλησιον βαβυλωνος κακως πεισονται, αν μη αυτος αιει παρηι, ουτως οσους τε των πολεμιων αφιει, τουτους εκελευε λεγειν τωι ασσυριωι, και αυτος κηρυκα επεμψε προς αυτον ταυτα λεγοντα, οτι ετοιμος ειη τους εργαζομενους την γην εαν και μη αδικειν, ει και εκεινος βουλοιτο εαν εργαζεσθαι τους των προς αυτον αφεστηκοτων εργατας. καιτοι, εφη, συ μεν αν και δυνηι κωλυειν, ολιγους τινας κωλυσεις: ολιγη γαρ εστι χωρα η των προς εμε αφεστηκοτων: εγω δε πολλην αν σοι χωραν εωιην ενεργον ειναι. εις δε την του καρπου κομιδην, εαν μεν πολεμος ηι, ο επικρατων οιμαι καρπωσεται: εαν δε ειρηνη, δηλον, εφη, οτι συ. εαν μεντοι τις η των εμων οπλα ανταιρηται σοι η των σων εμοι, τουτους, εφη, ως αν δυνωμεθα εκατεροι αμυνουμεθα. ταυτα επιστειλας τωι κηρυκι επεμψεν αυτον. οι δε ασσυριοι ως ηκουσαν ταυτα, παντα εποιουν πειθοντες τον βασιλεα συγχωρησαι ταυτα και οτι μικροτατον του πολεμου λιπειν. και ο ασσυριος μεντοι ειτε υπο των ομοφυλων πεισθεις ειτε και αυτος ουτω βουληθεις συνηινεσε ταυτα: και εγενοντο συνθηκαι τοις μεν εργαζομενοις ειρηνην ειναι, τοις δ' οπλοφοροις πολεμον. ταυτα μεν δη διεπεπρακτο περι των εργατων ο κυρος: τας μεντοι νομας των κτηνων τους μεν εαυτου φιλους εκελευσε καταθεσθαι, ει βουλοιντο, εν τηι εαυτων επικρατειαι: την δε των πολεμιων λειαν ηγον οποθεν δυναιντο, οπως ειη η στρατεια ηδιων τοις συμμαχοις. οι μεν γαρ κινδυνοι οι αυτοι και ανευ του λαμβανειν τα επιτηδεια, η δ' εκ των πολεμιων τροφη κουφοτεραν την στρατειαν εδοκει παρεχειν. επει δε παρεσκευαζετο ηδη ο κυρος ως απιων, παρην ο γαδατας αλλα τε δωρα πολλα και παντοια φερων και αγων ως αν εξ οικου μεγαλου, και ιππους δε ηγε πολλους αφελο μενος των εαυτου ιππεων οις ηπιστηκει δια την επιβουλην. ως δ' επλησιασεν, ελεξε τοιαδε. ω κυρε, νυν μεν σοι εγω ταυτα διδωμι εν τωι παροντι, και χρω αυτοις, εαν δεηι τι: νομιζε δ', εφη, και ταλλα παντα ταμα σα ειναι. ουτε γαρ εστιν ουτ' εσται ποτε οτωι εγω απ' εμου φυντι καταλειψω τον εμον οικον: αλλ' αναγκη, εφη, συν εμοι τελευτωντι παν αποσβηναι το ημετερον γενος και ονομα. και ταυτα, εφη, ω κυρε, ομνυμι σοι θεους, οι και ορωσι παντα και ακουουσι παντα, ουτε αδικον ουτε αισχρον ουδεν ουτε ειπων ουτε ποιησας επαθον. και αμα ταυτα λεγων κατεδακρυσε την εαυτου τυχην και ουκετι εδυνηθη πλειω ειπειν. και ο κυρος ακουσας του μεν παθους ωικτιρεν αυτον, ελεξε δε ωδε. αλλα τους μεν ιππους δεχομαι, εφη: σε τε γαρ ωφελησω ευνουστεροις δους αυτους η οι νυν σοι ειχον, ως εοικεν, εγω τε ου δη παλαι επιθυμω, το περσων ιππικον θαττον εκπληρωσω εις τους μυριους ιππεας: τα δ' αλλα χρηματα συ απαγαγων φυλαττε, εστ' αν εμε ιδηις εχοντα ωστε σου μη ηττασθαι αντιδωρουμενον: ει δε πλειω μοι δους απιοις η λαμβανοις παρ' εμου, μα τους θεους ουκ οιδ' οπως αν δυναιμην μη αισχυνεσθαι. προς ταυτα ο γαδατας ειπεν: αλλα ταυτα μεν, εφη, πιστευω σοι: ορω γαρ σου τον τροπον: φυλαττειν μεντοι ορα ει επιτηδειος ειμι. εως μεν γαρ φιλοι ημεν τωι ασσυριωι, καλλιστη εδοκει ειναι η του εμου πατρος κτησις: της γαρ μεγιστης πολεως βαβυλωνος εγγυς ουσα οσα μεν ωφελεισθαι εστιν απο μεγαλης πολεως, ταυτα απελαυομεν, οσα δε ενοχλεισθαι, οικαδε δευρ' απιοντες τουτων εκποδων ημεν: νυν δ' επει εχθροι εσμεν, δηλον οτι επειδαν συ απελθηις, και αυτοι επιβουλευσομεθα και ο οικος ολος, και οιμαι λυπηρως βιωσομεθα ολως τους εχθρους και πλησιον εχοντες και κρειττους ημων αυτων ορωντες. ταχ' ουν ειποι τις αν: και τι δητα ουχ ουτως ενενοου πριν αποστηναι; οτι, ω κυρε, η ψυχη μου δια το υβρισθαι και οργιζεσθαι ου το ασφαλεστατον σκοπουσα διηγεν, αλλ' αιει τουτο κυους', αρα ποτ' εσται αποτεισασθαι τον και θεοις εχθρον και ανθρωποις, ος διατελει μισων, ουκ ην τις τι αυτον αδικηι, αλλ' εαν τινα υποπτευσηι βελτιονα αυτου ειναι. τοιγαρουν οιμαι αυτος πονηρος ων πασι πονηροτεροις αυτου συμμαχοις χρησεται. εαν δε τις αρα και βελτιων αυτου φανηι, θαρρει, εφη, ω κυρε, ουδεν σε δεησει τωι αγαθωι ανδρι μαχεσθαι, αλλ' εκεινος τουτο αρκεσει μηχανωμενος, εως αν εληι τον εαυτου βελτιονα. του μεντοι εμε ανιαν και συν πονηροις ραιδιως οιμαι κρειττων εσται. ακουσαντι ταυτα τωι κυρωι εδοξεν αξια επιμελειας λεγειν: και ευθυς ειπε: τι ουν, εφη, ω γαδατα, ουχι τα μεν τειχη φυλακηι εχυρα εποιησαμεν, οπως αν σοι σωια ηι χρησθαι ασφαλως, οποταν εις αυτα ιηις: αυτος δε συν ημιν στρατευηι, ινα ην οι θεοι ωσπερ νυν συν ημιν ωσιν, ουτος σε φοβηται, αλλα μη συ τουτον; ο τι δε ηδυ σοι οραν των σων η οτωι συνων χαιρεις, εχων συν σαυτωι πορευου. και συ τ' αν εμοι, ως γ' εμοι δοκει, πανυ χρησιμος ειης, εγω τε σοι οσα αν δυνωμαι πειρασομαι. ακουσας ταυτα ο γαδατας ανεπνευσε τε και ειπεν: αρ' ουν, εφη, δυναιμην αν συσκευασαμενος φθασαι πριν σε εξιεναι; βουλομαι γαρ τοι, εφη, και την μητερα αγειν μετ' εμαυτου. ναι μα δι', εφη, φθασεις μεντοι. εγω γαρ επισχησω εστ' αν φηις καλως εχειν. ουτω δη ο γαδατας απελθων φυλαξι μεν τα τειχη συν κυρωι ωχυρωσατο, συνεσκευασατο δε παντα οποσοις αν οικος μεγας καλως οικοιτο. ηγετο δε και των εαυτου των τε πιστων οις ηδετο και ων ηπιστει πολλους, αναγκασας τους μεν και γυναικας αγειν, τους δε και αδελφους, ως δεδεμενους τουτοις κατεχοι αυτους. και τον μεν γαδαταν ευθυς ο κυρος εν τοις περι αυτον ηιει εχων και οδων φραστηρα και υδατων και χιλου και σιτου, ως ειη εν [τοις] αφθονωτατοις στρατοπεδευεσθαι. επει δε πορευομενος καθεωρα την των βαβυλωνιων πολιν και εδοξεν αυτωι η οδος ην ηιει παρ' αυτο το τειχος φερειν, καλεσας τον γωβρυαν και τον γαδαταν ηρωτα ει ειη αλλη οδος, ωστε μη πανυ εγγυς του τειχους αγειν. και ο γωβρυας ειπεν: εισι μεν, ω δεσποτα, και πολλαι οδοι: αλλ' εγωγ', εφη, ωιομην και βουλεσθαι αν σε νυν οτι εγγυτατω της πολεως αγειν, ινα και επιδειξαις αυτωι οτι το στρατευμα σου ηδη πολυ τε εστι και καλον: επειδη και οτε ελαττον ειχες προσηλθες τε προς αυτο το τειχος και εθεατο ημας ου πολλους οντας: νυν δε ει και παρεσκευασμενος τι εστιν, ωσπερ προς σε ειπεν οτι παρασκευαζοιτο ως μαχουμενος σοι, οιδ' οτι ιδοντι αυτωι την σην δυναμιν παλιν απαρασκευαστοτατα τα αυτου φανειται. και ο κυρος προς ταυτα ειπε: δοκεις μοι, ω γωβρυα, θαυμαζειν οτι εν ωι μεν χρονωι πολυ μειονα εχων στρατιαν ηλθον, προς αυτο το τειχος προσηγον: νυν δ' επει πλειονα δυναμιν εχω, ουκ εθελω υπ' αυτα τα τειχη αγειν. αλλα μη θαυμαζε: ου γαρ το αυτο εστι προσαγειν τε και παραγειν. προσαγουσι μεν γαρ παντες ουτω ταξαμενοι ως αν αριστοι ειεν μαχεσθαι [και απαγουσι δε οι σωφρονες ηι αν ασφαλεστατα, ουχ ηι αν ταχιστα απελθοιεν], παριεναι δε αναγκη εστιν εκτεταμεναις μεν ταις αμαξαις, ανειρμενοις δε και τοις αλλοις σκευοφοροις επι πολυ: ταυτα δε παντα δει προκεκαλυφθαι τοις οπλοφοροις και μηδαμηι τοις πολεμιοις γυμνα οπλων τα σκευοφορα φαινεσθαι. αναγκη ουν ουτω πορευομενων επι λεπτον και ασθενες το μαχιμον τεταχθαι: ει ουν βουλοιντο αθροοι εκ του τειχους προσπεσειν πηι, οπηι προσμειξειαν, πολυ αν ερρωμενεστεροι συμμιγνυοιεν των παριον των: και τοις μεν επι μακρον πορευομενοις μακραι και αι επιβοηθειαι, τοις δ' εκ του τειχους βραχυ προς το εγγυς και προσδραμειν και παλιν απελθειν. ην δε μη μειον απεχοντες παριωμεν η εφ' οσον και νυν εκτεταμενοι πορευομεθα, το μεν πληθος κατοψονται ημων: υπο δε των παρυφασμενων οπλων πας οχλος δεινος φαινεται. αν δ' ουν τωι οντι επεξιωσι πηι, εκ πολλου προορωντες αυτους ουκ αν απαρασκευοι λαμβανοιμεθα. μαλλον δε, ω ανδρες, εφη, ουδ' επιχειρησουσιν, οποταν προσω δεηι απο του τειχους απιεναι, αν μη τωι ολωι υπολαβωσι του παντος κρειττους ειναι: φοβερα γαρ η αποχωρησις. επει δε ταυτ' ειπεν, εδοξε τε ορθως τοις παρουσι λεγειν και ηγεν ο γωβρυας ωσπερ εκελευσε. παραμειβομενου δε την πολιν του στρατευματος αιει το υπολειπομενον ισχυροτερον ποιουμενος απεχωρει. επει δε πορευομενος ουτως εν ταις γιγνομεναις ημεραις αφικνειται εις τα μεθορια των συρων και μηδων, ενθενπερ ωρματο, ενταυθα δη τρια οντα των συρων φρουρια, εν μεν αυτος το ασθενεστατον βιαι προσβαλων ελαβε, τω δε δυο [φρουριω] φοβων μεν κυρος, πειθων δε γαδατας επεισε παραδουναι τους φυλαττοντας. επει δε ταυτα διεπεπρακτο, πεμπει προς κυαξαρην και επεστειλεν αυτωι ηκειν επι το στρατοπεδον, οπως περι των φρουριων ων ειληφεσαν βουλευσαιντο ο τι χρησαιντο, και οπως θεασαμενος το στρατευμα και περι των αλλων συμβουλος γιγνοιτο ο τι δοκοιη εκ τουτου πραττειν: εαν δε κελευηι, ειπε, εφη, οτι εγω αν ως εκεινον ιοιην συστρατοπεδευσομενος. ο μεν δη αγγελος ωιχετο ταυτ' απαγγελων. ο δε κυρος εν τουτωι εκελευσε την του ασσυριου σκηνην, ην κυαξαρηι οι μηδοι εξειλον, ταυτην κατασκευασαι ως βελτιστα τηι τε αλληι κατασκευηι ην ειχον και τωι γυναικα εισαγαγειν εις τον γυναικωνα της σκηνης και συν ταυτηι τας μουσουργους, αιπερ εξηιρημεναι ησαν κυαξαρηι. οι μεν δη ταυτ' επραττον. ο δε πεμφθεις προς τον κυαξαρην επει ελεξε τα εντεταλμενα, ακουσας αυτου ο κυαξαρης εγνω βελτιον ειναι το στρατευμα μενειν εν τοις μεθοριοις. και γαρ οι περσαι ους μετεπεμψατο ο κυρος ηκον: ησαν δε μυριαδες τετταρες τοξοτων και πελταστων. ορων ουν και τουτους σινομενους πολλα την μηδικην, τουτων αν εδοκει ηδιον απαλλαγηναι η αλλον οχλον εισδεξασθαι. ο μεν δη εκ περσων αγων τον στρατον ερομενος τον κυαξαρην κατα την κυρου επιστολην ει τι δεοιτο του στρατου, επει ουκ εφη δεισθαι, αυθημερον, επει ηκουσε παροντα κυρον, ωιχετο προς αυτον αγων το στρατευμα. ο δε κυαξαρης επορευετο τηι υστεραιαι συν τοις παρα μεινασιν ιππευσι μηδων: ως δ' ηισθετο ο κυρος προσιοντα αυτον, λαβων τους τε των περσων ιππεας, πολλους ηδη οντας, και τους μηδους παντας και τους αρμενιους και τους υρκανιους και των αλλων συμμαχων τους ευιπποτατους τε και ευοπλοτατους απηντα, επιδεικνυς τωι κυαξαρηι την δυναμιν. ο δε κυαξαρης επει ειδε συν μεν τωι κυρωι πολλους τε και καλους και αγαθους επομενους, συν αυτωι δε ολιγην τε και ολιγου αξιαν θεραπειαν, ατιμον τι αυτωι εδοξεν ειναι και αχος αυτον ελαβεν. επει δε καταβας απο του ιππου ο κυρος προσηλθεν ως φιλησων αυτον κατα νομον, ο κυαξαρης κατεβη μεν απο του ιππου, απεστραφη δε: και εφιλησε μεν ου, δακρυων δε φανερος ην. εκ τουτου δη ο κυρος τους μεν αλλους παντας αποσταντας εκελευσεν αναπαυεσθαι: αυτος δε λαβομενος της δεξιας του κυαξαρου και απαγαγων αυτον της οδου εξω υπο φοινικας τινας, των τε μηδικων πιλων υποβαλειν εκελευσεν αυτωι και καθισας αυτον και παρακαθεζομενος ειπεν ωδε. ειπε μοι, εφη, προς των θεων, ω θειε, τι μοι οργιζηι και τι χαλεπον ορων ουτω χαλεπως φερεις; ενταυθα δη ο κυαξαρης απεκρινατο: οτι, ω κυρε, δοκων γε δη εφ' οσον ανθρωπων μνημη εφικνειται και των παλαι προγονων και πατρος βασιλεως πεφυκεναι και αυτος βασιλευς νομιζομενος ειναι, εμαυτον μεν ορω ουτω ταπεινως και αναξιως ελαυνοντα, σε δε τηι εμηι θεραπειαι και τηι αλληι δυναμει μεγαν τε και μεγαλοπρεπη παροντα. και ταυτα χαλεπον μεν οιμαι και υπο πολεμιων παθειν, πολυ δ', ω ζευ, χαλεπωτερον υφ' ων ηκιστα εχρην ταυτα πεπονθεναι. εγω μεν γαρ δοκω δεκακις αν κατα της γης καταδυναι ηδιον η οφθηναι ουτω ταπεινος και ιδειν τους εμους εμου αμελησαντας και επεγγελωντας εμοι. ου γαρ αγνοω τουτο, εφη, οτι ου συ μου μονον μειζων ει, αλλα και οι εμοι δουλοι ισχυροτεροι εμου υπαντιαζουσι μοι και κατεσκευασμενοι εισιν ωστε δυνασθαι ποιησαι μαλλον εμε κακως η παθειν υπ' εμου. και αμα ταυτα λεγων πολυ ετι μαλλον εκρατειτο υπο των δακρυων, ωστε και τον κυρον επεσπασατο εμπλησθηναι δακρυων τα ομματα. επισχων δε μικρον ελεξε τοιαδε ο κυρος. αλλα ταυτα μεν, ω κυαξαρη, ουτε λεγεις αληθη ουτε ορθως γιγνωσκεις, ει οιει τηι εμηι παρουσιαι μηδους κατεσκευασθαι ωστε ικανους ειναι σε κακως ποιειν: το μεντοι σε θυμουσθαι και φοβεισθαι ου θαυμαζω. ει μεντοι γε δικαιως η αδικως αυτοις χαλεπαινεις, παρησω τουτο: οιδα γαρ οτι βαρεως αν φεροις ακουων εμου απολογουμενου υπερ αυτων: το μεντοι ανδρα αρχοντα πασιν αμα χαλεπαινειν τοις αρχομενοις, τουτο εμοι δοκει μεγα αμαρτημα ειναι. αναγκη γαρ δια το πολλους μεν φοβειν πολλους εχθρους ποιεισθαι, δια δε το πασιν αμα χαλεπαινειν πασιν αυτοις ομονοιαν εμβαλλειν. ων ενεκα, ευ ισθι, εγω ουκ απεπεμπον ανευ εμαυτου τουτους, φοβουμενος μη τι γενοιτο δια την σην οργην ο τι παντας ημας λυπησοι. ταυτα μεν ουν συν τοις θεοις εμου παροντος ασφαλως εχει σοι: το μεντοι σε νομιζειν υπ' εμου αδικεισθαι, τουτο εγω πανυ χαλεπως φερω, ει ασκων οσον δυναμαι τους φιλους ως πλειστα αγαθα ποιειν επειτα ταναντια τουτου δοκω εξεργαζεσθαι. αλλα γαρ, εφη, μη ουτως εικηι ημας αυτους αιτιωμεθα: αλλ', ει δυνατον, σαφεστατα κατιδωμεν ποιον εστι το παρ' εμου αδικημα. και την εν φιλοις δικαιοτατην υποθεσιν εχω υποτιθεναι: εαν γαρ τι σε φανω κακον πεποιηκως, ομολογω αδικειν: εαν μεντοι μηδεν φαινωμαι κακον πεποιηκως μηδε βουληθεις, ου και συ αυ ομολογησεις μηδεν υπ' εμου αδικεισθαι; αλλ' αναγκη, εφη. εαν δε δη και αγαθα πεπραχως σοι δηλος ω και προθυμουμενος πραξαι ως εγω πλειστα εδυναμην, ουκ αν και επαινου σοι αξιος ειην μαλλον η μεμψεως; δικαιον γουν, εφη. αγε τοινυν, εφη ο κυρος, σκοπωμεν τα εμοι πεπραγμενα παντα καθ' εν εκαστον: ουτω γαρ μαλιστα δηλον εσται ο τι τε αυτων αγαθον εστι και ο τι κακον. αρξωμεθα δ', εφη, εκ τησδε της αρχης, ει και σοι αρκουντως δοκει εχειν. συ γαρ δηπου επει ηισθου πολλους πολεμιους ηθροισμενους, και τουτους επι σε και την σην χωραν ορμωμενους, ευθυς επεμπες προς τε το περσων κοινον συμμαχους αιτουμενος και προς εμε ιδιαι δεομενος πειρασθαι αυτον εμε ελθειν ηγουμενον, ει τινες περσων ιοιεν. ουκουν εγω επεισθην τε ταυτα υπο σου και παρεγενομην ανδρας αγων σοι ως ην δυνα τον πλειστους τε και αριστους; ηλθες γαρ ουν, εφη. εν τουτωι τοινυν, εφη, πρωτον μοι ειπε ποτερον αδικιαν τινα μου προς σε κατεγνως η μαλλον ευεργεσιαν; δηλον, εφη ο κυαξαρης, οτι εκ γε τουτων ευεργεσιαν. τι γαρ, εφη, επει οι πολεμιοι ηλθον και διαγωνιζεσθαι εδει προς αυτους, εν τουτωι κατενοησας που με η πονου αποσταντα η τινος κινδυνου φεισαμενον; ου μα τον δι', εφη, ου μεν δη. τι γαρ, επει νικης γενομενης συν τοις θεοις ημετερας και αναχωρησαντων των πολεμιων παρεκαλουν εγω σε οπως κοινηι μεν αυτους διωκοιμεν, κοινηι δε τιμωροιμεθα, κοινηι δε ει τι καλον καγαθον συμβαινοι, τουτο καρποιμεθα, εν τουτοις εχεις τινα μου πλεονεξιαν κατηγορησαι; ο μεν δη κυαξαρης προς τουτο εσιγα: ο δε κυρος παλιν ελεγεν ωδε: αλλ' επει προς τουτο σιωπαν ηδιον σοι η αποκρινασθαι, τοδε γ', εφη, ειπε ει τι αδικεισθαι ενομισας οτι, επει σοι ουκ ασφαλες εδοκει ειναι το διωκειν, σε μεν αυτον αφηκα του κινδυνου τουτου μετεχειν, ιππεας δε των σων συμπεμψαι μοι εδεομην σου: ει γαρ και τουτο αιτων ηδικουν, αλλως τε και προπαρεσχηκως εμαυτον σοι συμμαχον, τουτ' αυ παρα σου, εφη, επιδεικνυσθω. επει δ' αυ και προς τουτο εσιγα ο κυαξαρης, αλλ' ει μηδε τουτο, εφη, βουλει αποκρινασθαι, συ δε τουντευθεν λεγε ει τι αυ ηδικουν οτι σου αποκριναμενου εμοι ως ουκ αν βουλοιο, ευθυμουμενους ορων μηδους, τουτου παυσας αυτους αναγκαζειν κινδυνευσοντας ιεναι, ει τι αυ σοι δοκω τουτο χαλεπον ποιησαι οτι αμελησας του οργιζεσθαι σοι επι τουτοις παλιν ηιτουν σε ου ηιδη ουτε σοι μειον ον δουναι ουδεν ουτε ραιον μηδοις επιταχθηναι: τον γαρ βουλομενον δηπου επεσθαι ηιτησα σε δουναι μοι. ουκουν τουτου τυχων παρα σου ουδεν ην, ει μη τουτους πεισαιμι. ελθων ουν επειθον αυτους και ους επεισα τουτους εχων επορευομην σου επιτρεψαντος. ει δε τουτο αιτιας αξιον νομιζεις, ουδ' ο τι αν διδωις, ως εοικε, παρα σου δεχεσθαι αναιτιον εστιν. ουκουν εξωρμησαμεν ουτως: επειδη δ' εξηλθομεν, τι ημιν πεπραγμενον ου φανερον εστιν; ου το στρατοπεδον ηλωκε των πολεμιων; ου τεθνασι πολλοι των επι σε ελθοντων; αλλα μην των γε ζωντων εχθρων πολλοι μεν οπλων εστερηνται, πολλοι δε ιππων: χρηματα γε μην τα των φεροντων και αγοντων τα σα προσθεν νυν οραις τους σους φιλους και εχοντας και αγοντας, τα μεν σοι, τα δ' αυ τοις υπο την σην αρχην. το δε παντων μεγιστον και καλλιστον, την μεν σην χωραν αυξανομενην οραις, την δε των πολεμιων μειουμενην: και τα μεν των πολεμιων φρουρια εχομενα, τα δε σα τα προτερον εις την συρων επικρατειαν συντελουντα νυν ταναντια σοι προσκεχωρηκοτα: τουτων δε ει τι κακον σοι η ει τι μη αγαθον σοι μαθειν μεν εγωγε βουλεσθαι ουκ οιδ' οπως αν ειποιμι: ακουσαι μεντοι γε ουδεν κωλυει. αλλα λεγε ο τι γιγνωσκεις περι αυτων. ο μεν δη κυρος ουτως ειπων επαυσατο: ο δε κυαξαρης ελεξε προς ταυτα ταδε. αλλ', ω κυρε, ως μεν ταυτα α συ πεποιηκας κακα εστιν ουκ οιδ' οπως χρη λεγειν: ευ γε μεντοι, εφη, ισθι οτι ταυτα ταγαθα τοιαυτα εστιν οια οσωι πλειονα φαινεται, τοσουτωι μαλλον εμε βαρυνει. την τε γαρ χωραν, εφη, εγω αν την σην εβουλομην τηι εμηι δυναμει μειζω ποιειν μαλλον η την εμην υπο σου οραν ουτως αυξανομενην: σοι μεν γαρ ταυτα ποιουντι καλα, εμοι δε γε εστι πηι ταυτα ατιμιαν φεροντα. και χρηματα ουτως αν μοι δοκω ηδιον σοι δωρεισθαι η παρα σου ουτω λαμβανειν ως συ νυν εμοι διδως: τουτοις γαρ πλουτιζομενος υπο σου και μαλλον αισθανομαι οις πενεστερος γιγνομαι. και τους γ' εμους υπηκοους ιδων μικρα γε αδικουμενους υπο σου ηττον αν δοκω λυπεισθαι η νυν ορων οτι μεγαλα αγαθα πεπονθασιν υπο σου. ει δε σοι, εφη, ταυτα δοκω αγνωμονως ενθυμεισθαι, μη εν εμοι αυτα αλλ' εις σε τρεψας παντα καταθεασαι οια σοι φαινεται. τι γαρ αν, ει τις κυνας, ους συ τρεφεις φυλακης ενεκα σαυτου τε και των σων, τουτους θεραπευων γνωριμωτερους εαυτωι η σοι ποιησειεν, αρ' αν σε ευφραναι τουτωι τωι θεραπευματι; ει δε τουτο σοι δοκει μικρον ειναι, εκεινο κατανοησον: ει τις τους σε θεραπευοντας, ους συ και φρουρας και στρατειας ενεκα κεκτησαι, τουτους ουτω διατιθειη ωστ' εκεινου μαλλον η σου βουλεσθαι ειναι, αρ' αν αντι ταυτης της ευεργεσιας χαριν αυτωι ειδειης; τι δε, ο μαλιστα ανθρωποι ασπαζονται τε και θεραπευουσιν οικειοτατα, ει τις την γυναικα την σην ουτω θεραπευσειεν ωστε φιλειν αυτην μαλλον ποιησειεν εαυτον η σε, αρ' αν σε τηι ευεργεσιαι ταυτηι ευφραναι; πολλου γ' αν οιμαι και δεοι: αλλ' ευ οιδ' οτι παντων αν μαλιστα αδικοιη σε τουτο ποιησας. ινα δε ειπω και το μαλιστα τωι εμωι παθει εμφερες, ει τις ους συ ηγαγες περσας ουτω θεραπευσειεν ωστε αυτωι ηδιον επεσθαι η σοι, αρ' αν φιλον αυτον νομιζοις; οιμαι μεν ου, αλλα πολεμιωτερον αν η ει πολλους αυτων κατακανοι. τι δ', ει τις των σων φιλων φιλοφρονως σου ειποντος λαμβανειν οποσα εθελοι ειτα τουτο ακουσας λαβων οιχοιτο απαντα οποσα δυναιτο, και αυτος μεν γε τοις σοις πλουτοιη, συ δε μηδε μετριοις εχοις χρησθαι, αρ' αν δυναιο τον τοιουτον αμεμπτον φιλον νομιζειν; νυν μεντοι εγω, ω κυρε, ει μη ταυτα αλλα τοιαυτα υπο σου δοκω πεπονθεναι. συ γαρ αληθη λεγεις: ειποντος εμου τους θελοντας αγειν λαβων ωιχου πασαν μου την δυναμιν, εμε δε ερημον κατελιπες: και νυν α ελαβες τηι εμηι δυναμει αγεις δη μοι και την εμην χωραν αυξεις συν τηι εμηι ρωμηι: εγω δε δοκω ουδεν συναιτιος ων των αγαθων παρεχειν εμαυτον ωσπερ γυνη ευ ποιειν, και τοις τε αλλοις ανθρωποις και τοισδε τοις εμοις υπηκοοις συ μεν ανηρ φαινηι, εγω δ' ουκ αξιος αρχης. ταυτα σοι δοκει ευεργετηματ' ειναι, ω κυρε; ευ ισθ' οτι ει τι εμου εκηδου, ουδενος αν ουτω με αποστερειν εφυλαττου ως αξιωματος και τιμης. τι γαρ εμοι πλεον το την γην πλατυνεσθαι, αυτον δε ατιμαζεσθαι; ου γαρ τοι εγω μηδων ηρχον δια το κρειττων αυτων παντων ειναι, αλλα μαλλον δια το αυτους τουτους αξιουν ημας αυτων παντα βελτιονας ειναι. και ο κυρος ετι λεγοντος αυτου υπολαβων ειπε: προς των θεων, εφη, ω θειε, ει τι καγω σοι προτερον εχαρισαμην, και συ νυν εμοι χαρισαι ο αν δεηθω σου: παυσαι, εφη, το νυν ειναι μεμφομενος μοι: επειδαν δε πειραν ημων λαβηις πως εχομεν προς σε, εαν μεν δη σοι φαινηται τα υπ' εμου πεπραγμενα επι τωι σωι αγαθωι πεποιημενα, ασπαζομενου τε μου σε αντασπαζου με ευεργετην τε νομιζε, εαν δ' επι θατερα, τοτε μοι μεμφου. αλλ' ισως μεντοι, εφη ο κυαξαρης, καλως λεγεις: καγω ουτω ποιησω. τι ουν; εφη ο κυρος, η και φιλησω σε; ει συ βουλει, εφη. και ουκ αποστρεψηι με ωσπερ αρτι; ουκ αποστρεψομαι, εφη. και ος εφιλησεν αυτον. ως δε ειδον οι μηδοι τε και οι περσαι και οι αλλοι (πασι γαρ εμελεν ο τι εκ τουτων εσοιτο), ευθυς ησθησαν τε και εφαιδρυνθησαν. και ο κυρος δε και ο κυαξαρης αναβαντες επι τους ιππους ηγουντο, και επι μεν τωι κυαξαρηι οι μηδοι ειποντο (κυρος γαρ αυτοις ουτως επενευσεν), επι δε τωι κυρωι οι περσαι, οι δ' αλλοι επι τουτοις. επει δε αφικοντο επι το στρατοπεδον και κατεστησαν τον κυαξαρην εις την κατεσκευασμενην σκηνην, οις μεν ετετακτο παρεσκευαζον τα επιτηδεια τωι κυαξαρηι: οι δε μηδοι οσον χρονον σχολην προ δειπνου ηγεν ο κυαξαρης ηισαν προς αυτον, οι μεν και αυτοι καθ' εαυτους, οι δε πλειστοι υπο κυρου εγκελευστοι, δωρα αγοντες, ο μεν τις οινοχοον καλον, ο δ' οψοποιον αγαθον, ο δ' αρτοποιον, ο δε μουσουργον, ο δ' εκπωματα, ο δ' εσθητα καλην: πας δε τις ως επι το πολυ εν γε τι ων ειληφει εδωρειτο αυτωι: ωστε τον κυαξαρην μεταγιγνωσκειν ως ουτε ο κυρος αφιστη αυτους απ' αυτου ουθ' οι μηδοι ηττον τι αυτωι προσειχον τον νουν η και προσθεν. επει δε δειπνου ωρα ην, καλεσας ο κυαξαρης ηξιου τον κυρον δια χρονου ιδοντα αυτον συνδειπνειν. ο δε κυρος εφη: μη δη συ κελευε, ω κυαξαρη: η ουχ οραις οτι ουτοι οι παροντες υφ' ημων παντες επαιρομενοι παρεισιν; ουκουν καλως αν πραττοιμι ει τουτων αμελων την εμην ηδονην θεραπευειν δοκοιην. αμελεισθαι δε δοκουντες στρατιωται οι μεν αγαθοι πολυ αθυμοτεροι γιγνονται, οι δε πονηροι πολυ υβριστοτεροι. αλλα συ μεν, εφη, αλλως τε και οδον μακραν ηκων δειπνει ηδη: και ει τινες σε τιμωσιν, αντασπαζου και ευωχει αυτους, ινα σε και θαρρησωσιν: εγω δ' απιων εφ' απερ λεγω τρεψομαι. αυριον δ', εφη, πρωι δευρ' επι τας σας θυρας παρεσονται οι επικαιριοι, οπως βουλευσωμεθα παντες συν σοι ο τι χρη ποιειν το εκ τουδε. συ δ' ημιν εμβαλε <βουλην> παρων περι τουτου, ποτερον ετι δοκει στρατευεσθαι η καιρος ηδη διαλυειν την στρατιαν. εκ τουτου ο μεν κυαξαρης αμφι δειπνον ειχεν, ο δε κυρος συλλεξας τους ικανωτατους των φιλων και φρονειν και συμπραττειν, ει τι δεοι, ελεξε τοιαδε. ανδρες φιλοι, α μεν δη πρωτα ηυξαμεθα, παρεστι συν θεοις. οπηι γαρ αν πορευωμεθα, κρατουμεν της χωρας: και μεν δη τους πολεμιους ορωμεν μειουμενους, ημας δε αυτους πλειονας τε και ισχυροτερους γιγνομενους. ει δε ημιν ετι εθελησειαν οι νυν προσγεγενημενοι συμμαχοι παραμειναι, πολλωι αν μαλλον ανυσαι δυναιμεθα και ει τι βιασασθαι καιρος και ει τι πεισαι δεοι. οπως ουν το μενειν ως πλειστοις συνδοκηι των συμμαχων, ουδεν μαλλον τουτο εμον εργον η και υμετερον μηχανασθαι, αλλ' ωσπερ οταν μαχεσθαι δεηι, ο πλειστους χειρωσαμενος αλκιμωτατος δοξαζεται ειναι, ουτω και οταν πεισαι δεηι, ο πλειστους ομογνωμονας ημιν ποιησας ουτος δικαιως αν λεκτικωτατος τε και πρακτικωτατος κρινοιτο αν ειναι. μη μεντοι ως λογον ημιν επιδειξομενοι οιον αν ειποιτε προς εκαστον αυτων τουτο μελετατε, αλλ' ως τους πεπεισμενους υφ' εκαστου δηλους εσομενους οις αν πραττωσιν ουτω παρασκευαζεσθε. και υμεις μεν, εφη, τουτων επιμελεισθε: εγω δε οπως αν εχοντες τα επιτηδεια οσον αν εγωγε δυνωμαι οι στρατιωται περι του στρατευεσθαι βουλευωνται τουτου πειρασομαι επιμελεισθαι. {κυρου παιδειασ Ϛ} ταυτην μεν δη την ημεραν ουτω διαγαγοντες και δειπνησαντες ανεπαυοντο. τηι δ' υστεραιαι πρωι ηκον επι τας κυαξαρου θυρας παντες οι συμμαχοι. εως ουν ο κυαξαρης εκοσμειτο, ακουων οτι πολυς οχλος επι ταις θυραις ειη, εν τουτωι οι φιλοι τωι κυρωι προσηγον οι μεν καδουσιους δεομενους αυτου μενειν, οι δε υρκανιους, ο δε τις σακας, ο δε τις και γωβρυαν: υστασπας δε γαδαταν τον ευνουχον προσηγε, δεομενον του κυρου μενειν. ενθα δη ο κυρος γιγνωσκων οτι γαδατας παλαι απωλωλει τωι φοβωι μη λυθειη η στρατια, επιγελασας ειπεν: ω γαδατα, δηλος ει, εφη, υπο υστασπου τουδε πεπεισμενος ταυτα γιγνωσκειν α λεγεις. και ο γαδατας ανατεινας τας χειρας προς τον ουρανον απωμοσεν η μην μη υπο του υστασπου πεισθεις ταυτα γιγνωσκειν: αλλ' οιδα, εφη, οτι αν υμεις απελθητε, ερρει ταμα παντελως: δια ταυτ', εφη, και τουτωι εγω αυτος διελεγομην, ερωτων ει ειδειη τι εν νωι εχεις [υπερ της διαλυσεως του στρατευματος] ποιειν. και ο κυρος ειπεν: αδικως αρα εγω υστασπαν τονδε καταιτιωμαι. αδικως μεντοι νη δι', εφη ο υστασπας, ω κυρε: εγω γαρ ελεγον τωι γαδαται τωιδε τοσουτον μονον ως ουχ οιον τε σοι ειη στρατευεσθαι, λεγων οτι ο πατηρ σε μεταπεμποιτο. και ο κυρος, τι λεγεις; εφη: και συ τουτο ετολμησας εξενεγκειν, ειτ' εγω εβουλομην ειτε μη; ναι μα δι', εφη: ορω γαρ σε υπερεπιθυμουντα εν περσαις περιβλεπτον περιελθειν και τωι πατρι επιδειξασθαι ηι εκαστα διεπραξω. ο δε κυρος εφη: συ δ' ουκ επιθυμεις οικαδε απελθειν; ου μα δι', εφη, ο υστασπας, ουδ' απειμι γε, αλλα μενων στρατηγησω, εστ' αν ποιησω γαδαταν τουτονι του ασσυριου δεσποτην. οι μεν δη τοιαυτ' επαιζον σπουδηι προς αλληλους. εν δε τουτωι κυαξαρης σεμνως κεκοσμημενος εξηλθε και επι θρονου μηδικου εκαθεζετο. ως δε παντες συνηλθον ους εδει και σιωπη εγενετο, ο κυαξαρης ελεξεν ωδε. ανδρες συμμαχοι, ισως, επειδη παρων τυγχανω και πρεσβυτερος ειμι κυρου, εικος αρχειν με λογου. νυν ουν δοκει μοι ειναι καιρος περι τουτου πρωτον διαλεγεσθαι ποτερον στρατευεσθαι ετι [καιρος] δοκει [ειναι] η διαλυειν ηδη την στρατιαν: λεγετω ουν τις, εφη, περι αυτου τουτου ηι γιγνωσκει. εκ τουτου πρωτος μεν ειπεν ο υρκανιος: ανδρες συμμαχοι, ουκ οιδα μεν εγωγε ει τι δει λογων οπου αυτα τα εργα δεικνυει το κρατιστον. παντες γαρ επισταμεθα οτι ομου μεν οντες πλειω κακα τους πολεμιους ποιουμεν η πασχομεν: οτε δε χωρις ημεν αλληλων, εκεινοι ημιν εχρωντο ως εκεινοις ην ηδιστον, ημιν γε μην ως χαλεπωτατον. επι τουτωι ο καδουσιος ειπεν: ημεις δε τι αν λεγοιμεν, εφη, περι του οικαδε απελθοντες εκαστοι χωρις ειναι, οποτε γε ουδε στρατευομενοις, ως εοικε, χωριζεσθαι συμφερει; ημεις γουν ου πολυν χρονον διχα του υμετερου πληθους στρατευσαμενοι δικην εδομεν ως και υμεις επιστασθε. επι τουτωι αρταβαζος ο ποτε φησας ειναι κυρου συγγενης ελεξε τοιαδε: εγω δ', εφη, ω κυαξαρη, τοσουτον διαφερομαι τοις προσθεν λεγουσιν: ουτοι μεν γαρ φασιν ετι δειν μενοντας στρατευεσθαι, εγω δε λεγω οτι οτε μεν οικοι ην, εστρατευομην: και γαρ εβοηθουν πολλακις των ημετερων αγομενων και περι των ημετερων φρουριων ως επιβουλευσομενων πολλακις πραγματα ειχον φοβουμενος τε και φρουρων: και ταυτ' επραττον τα οικεια δαπανων. νυν δ' εχω μεν τα εκεινων φρουρια, ου φοβουμαι δ' εκεινους, ευωχουμαι δε τα εκεινων και πινω τα των πολεμιων. ως ουν τα μεν οικοι στρατειαν ουσαν, ταδε δε εορτην, εμοι μεν ου δοκει, εφη, διαλυειν τηνδε την πανηγυριν. επι τουτωι ο γωβρυας ειπεν: εγω δ', ω ανδρες συμμαχοι, μεχρι μεν τουδε επαινω την κυρου δεξιαν: ουδεν γαρ ψευδεται ων υπεσχετο: ει δ' απεισιν εκ της χωρας, δηλον οτι ο μεν ασσυριος αναπνευσεται, ου τινων ποινας ων τε υμας επεχειρησεν αδικειν και ων εμε εποιησεν: εγω δε εν τωι μερει εκεινωι παλιν δωσω δικην οτι υμιν φιλος εγενομην. επι τουτοις πασι κυρος ειπεν: ω ανδρες, ουδ' εμε λανθανει οτι εαν μεν διαλυωμεν το στρατευμα, τα μεν ημετερα ασθενεστερα γιγνοιτ' αν, τα δε των πολεμιων παλιν αυξησεται. οσοι τε γαρ αυτων οπλα αφηιρηνται, ταχυ αλλα ποιησονται: οσοι τε ιππους απεστερηνται, ταχυ παλιν αλλους ιππους κτησονται: αντι δε των αποθανοντων ετεροι εφηβησουσιν [και επιγενησονται]: ωστε ουδεν θαυμαστον ει πανυ εν ταχει παλιν ημιν πραγματα παρεχειν δυνησονται. τι δητα εγω κυαξαρην εκελευσα λογον εμβαλειν περι καταλυσεως της στρατιας; ευ ιστε οτι φοβουμενος το μελλον. ορω γαρ ημιν αντιπαλους προσιοντας οις ημεις, ει ωδε στρατευσομεθα, ου δυνησομεθα μαχεσθαι. προσερχεται μεν γαρ δηπου χειμων, στεγαι δε ει και ημιν αυτοις εισιν, αλλα μα δι' ουχ ιπποις ουδε θεραπουσιν ουδε τωι δημωι των στρατιωτων, ων ανευ ημεις ουκ αν δυναιμεθα στρατευεσθαι: τα δ' επιτηδεια οπου μεν ημεις εληλυθαμεν υφ' ημων ανηλωται: οποι δε μη αφιγμεθα, δια το ημας φοβεισθαι ανακεκομισμενοι εισιν εις ερυματα, ωστε αυτοι μεν εχειν, ημας δε ταυτα μη δυνασθαι λαμβανειν. τις ουν ουτως αγαθος η τις ουτως ισχυρος ος λιμωι και ριγει δυναιτ' αν μαχομενος στρατευεσθαι; ει μεν ουν ουτω στρατευσομεθα, εγω μεν φημι χρηναι εκοντας ημας καταλυσαι την στρατιαν μαλλον η ακοντας υπ' αμηχανιας εξελαθηναι. ει δε βουλομεθα ετι στρατευεσθαι, τοδ' εγω φημι χρηναι ποιειν, ως ταχιστα πειρασθαι των μεν εκεινων οχυρων ως πλειστα παραιρειν, ημιν δ' αυτοις ως πλειστα οχυρα ποιεισθαι: εαν γαρ ταυτα γενηται, τα μεν επιτηδεια πλειω εξουσιν οποτεροι αν πλειω δυνωνται λαβοντες αποτιθεσθαι, πολιορκησονται δε οποτεροι αν ηττους ωσι. νυν δ' ουδεν διαφερομεν των εν τωι πελαγει πλεοντων: και γαρ εκεινοι πλεουσι μεν αει, το δε πεπλευσμενον ουδεν οικειοτερον του απλευστου καταλειπουσιν. εαν δε φρουρια ημιν γενηται, ταυτα δη τοις μεν πολεμιοις αλλοτριωσει την χωραν, ημιν δ' υπ' ευδιαι μαλλον παντ' εσται. ο δ' ισως αν τινες υμων φοβηθειεν, ει δεησει πορρω της εαυτων φρουρειν, μηδεν τουτο οκνησητε. ημεις μεν γαρ επειπερ και ως οικοθεν αποδημουμεν, φρουρησειν υμιν αναδεχομεθα τα εγγυτατα χωρια των πολεμιων, υμεις δε τα προσορα υμιν αυτοις της ασσυριας εκεινα κτασθε και εργαζεσθε. εαν γαρ ημεις τα πλησιον αυτων φρουρουντες δυνωμεθα σωιζεσθαι, εν πολληι υμεις ειρηνηι εσεσθε οι τα προσω αυτων εχοντες: ου γαρ οιμαι δυνησονται των εγγυς εαυτων οντων αμελουντες τοις προσω υμιν επιβουλευειν. ως δε ταυτ' ερρηθη, οι τε αλλοι παντες ανισταμενοι συμπροθυμησεσθαι ταυτ' εφασαν και κυαξαρης. γαδατας δε και γωβρυας και τειχος εκατερος αυτων, ην επιτρεψωσιν οι συμμαχοι, τειχιεισθαι εφασαν, ωστε και ταυτα φιλια τοις συμμαχοις υπαρχειν. ο ουν κυρος επει παντας εωρα προθυμους οντας πραττειν οσα ελεξε, τελος ειπεν: ει τοινυν περαινειν βουλομεθα οσα φαμεν χρηναι ποιειν, ως ταχιστ' αν δεοι γενεσθαι μηχανας μεν εις το καθαιρειν τα των πολεμιων τειχη, τεκτονας δε εις το ημιν οχυρα πυργουσθαι. εκ τουτου υπεσχετο ο μεν κυαξαρης μηχανην αυτος ποιησαμενος παρεξειν, αλλην δε γαδατας και γωβρυας, αλλην δε τιγρανης: αυτος δε κυρος εφη δυο πειρασεσθαι ποιησασθαι. επει δε ταυτ' εδοξεν, εποριζοντο μεν μηχανοποιους, παρεσκευαζοντο δ' εκαστοι εις τας μηχανας ων εδει: ανδρας δ' επεστησαν οι εδοκουν επιτηδειοτατοι ειναι αμφι ταυτ' εχειν. κυρος δ' επει εγνω οτι διατριβη εσται αμφι ταυτα, εκαθισε το στρατευμα ενθα ωιετο υγιεινοτατον ειναι και ευπροσοδωτατον οσα εδει προσκομιζεσθαι: οσα τε ερυμνοτητος προσεδειτο, εποιησατο, ως εν ασφαλει οι αιει μενοντες ειεν, ει ποτε και προσω τηι ισχυι αποστρατοπεδευοιτο. προς δε τουτοις ερωτων ους ωιετο μαλιστα ειδεναι την χωραν οποθεν αν ως πλειστα ωφελοιτο το στρατευμα, εξηγεν αει εις προνομας, αμα μεν οπως οτι πλειστα λαμβανοι τηι στρατιαι τα επιτηδεια, αμα δ' οπως μαλλον υγιαινοιεν και ισχυοιεν διαπονουμενοι ταις πορειαις, αμα δ' οπως εν ταις αγωγαις τας ταξεις υπομιμνηισκοιντο. ο μεν δη κυρος εν τουτοις ην. εκ δε βαβυλωνος οι αυτομολοι και οι αλισκομενοι ταυτ' ελεγον οτι ο ασσυριος οιχοιτο επι λυδιας, πολλα ταλαντα χρυσιου και αργυριου αγων και αλλα κτηματα και κοσμον παντοδαπον. ο μεν ουν οχλος των στρατιωτων ελεγεν ως υπεκτιθοιτο ηδη τα χρηματα φοβουμενος: ο δε κυρος γιγνωσκων οτι οιχοιτο συστησων ει τι δυναιτο αντιπαλον εαυτωι, αντιπαρεσκευαζετο ερρωμενως, ως μαχης ετι δεησον: ωστ' εξεπιμπλη μεν το των περσων ιππικον, τους μεν εκ των αιχμαλωτων, τους δε τινας και παρα των φιλων λαμβανων ιππους: ταυτα γαρ παρα παντων εδεχετο και απεωθειτο ουδεν, ουτε ει τις οπλον διδοιη καλον ουτ' ει τις ιππον: κατεσκευαζετο δε και αρματα εκ τε των αιχμαλωτων αρματων και αλλοθεν οποθεν εδυνατο. και την μεν τρωικην διφρειαν προσθεν ουσαν και την κυρηναιων ετι και νυν αρματηλασιαν κατελυσε: τον γαρ προσθεν χρονον και οι εν τηι μηδιαι και συριαι και αραβιαι και παντες οι εν τηι ασιαι τοις αρμασιν ουτως εχρωντο ωσπερ νυν οι κυρηναιοι. εδοξε δ' αυτωι, ο κρατιστον εικος ην ειναι της δυναμεως, οντων των βελτιστων επι τοις αρμασι, τουτο εν ακροβολιστων μερει ειναι και εις το κρατειν ουδεν μεγα [βαρος] συμβαλλεσθαι. αρματα γαρ τριακοσια τους μεν μαχομενους παρεχεται τριακοσιους, ιπποις δ' ουτοι χρωνται διακοσιοις και χιλιοις: ηνιοχοι δ' αυτοις εισι μεν ως εικος οις μαλιστα πιστευουσιν, οι βελτιστοι: αλλοι δε εισι τριακοσιοι ουτοι, οι ουδ' οτιουν τους πολεμιους βλαπτουσι. ταυτην μεν ουν την διφρειαν κατελυσεν: αντι δε τουτου πολεμιστηρια κατεσκευασατο αρματα τροχοις τε ισχυροις, ως μη ραιδιως συντριβηται, αξοσι τε μακροις: ηττον γαρ ανατρεπεται παντα τα πλατεα: τον δε διφρον τοις ηνιοχοις εποιησεν ωσπερ πυργον ισχυρων ξυλων: υψος δε τουτων εστι μεχρι των αγκωνων, ως δυνωνται ηνιοχεισθαι οι ιπποι υπερ των διφρων: τους δ' ηνιοχους εθωρακισε παντα πλην των οφθαλμων. προσεθηκε δε και δρεπανα σιδηρα ως διπηχη προς τους αξονας ενθεν και ενθεν των τροχων και αλλα κατω υπο τωι αξονι εις την γην βλεποντα, ως εμβαλουντων εις τους εναντιους τοις αρμασιν. ως δε τοτε κυρος ταυτα κατεσκευασεν, ουτως ετι και νυν τοις αρμασι χρωνται οι εν τηι βασιλεως χωραι. ησαν δε αυτωι και καμηλοι πολλαι παρα τε των φιλων συνειλεγμεναι και <αι> αιχμαλωτοι πασαι συνηθροισμεναι. και ταυτα μεν ουτω συνεπεραινετο. βουλομενος δε κατασκοπον τινα πεμψαι επι λυδιας και μαθειν ο τι πραττοι ο ασσυριος, εδοξεν αυτωι επιτηδειος ειναι αρασπας ελθειν επι τουτο ο φυλαττων την καλην γυναικα. συνεβεβηκει γαρ τωι αρασπαι τοιαδε. ληφθεις ερωτι της γυναικος ηναγκασθη προσενεγκειν λογους αυτηι περι συνουσιας. η δε απεφησε μεν και ην πιστη τωι ανδρι καιπερ αποντι: εφιλει γαρ αυτον ισχυρως: ου μεντοι κατηγορησε του αρασπου προς τον κυρον, οκνουσα συμβαλειν φιλους ανδρας. επει δε ο αρασπας δοκων υπηρετησειν τωι τυχειν α εβουλετο ηπειλησε τηι γυναικι οτι ει μη βουλοιτο εκουσα, ακουσα ποιησοι ταυτα, εκ τουτου η γυνη, ως εδεισε την βιαν, ουκετι κρυπτει, αλλα πεμπει τον ευνουχον προς τον κυρον και κελευει λεξαι παντα. ο δ' ως ηκουσεν, αναγελασας επι τωι κρειττονι του ερωτος φασκοντι ειναι, πεμπει αρταβαζον συν τωι ευνουχωι και κελευει αυτωι ειπειν βιαζεσθαι μεν μη τοιαυτην γυναικα, πειθειν δε ει δυναιτο, ουκ εφη κωλυειν. ελθων δ' ο αρταβαζος προς τον αρασπαν ελοιδορησεν αυτον, παρα καταθηκην ονομαζων την γυναικα, ασεβειαν τε αυτου λεγων αδικιαν τε και ακρατειαν, ωστε τον αρασπαν πολλα μεν δακρυειν υπο λυπης, καταδυεσθαι δ' υπο της αισχυνης, απολωλεναι δε τωι φοβωι μη τι και παθοι υπο κυρου. ο ουν κυρος καταμαθων ταυτα εκαλεσεν αυτον και μονος μονωι ελεξεν: ορω σε, εφη, ω αρασπα, φοβουμενον τε εμε και εν αισχυνηι δεινως εχοντα. παυσαι ουν τουτων: εγω γαρ θεους τε ακουω ερωτος ηττησθαι, ανθρωπους τε οιδα και μαλα δοκουντας φρονιμους ειναι οια πεπονθασιν υπ' ερωτος: και αυτος δ' εμαυτου κατεγνων μη αν καρτερησαι ωστε συνων καλοις αμελειν αυτων. και σοι δε τουτου του πραγματος εγω αιτιος ειμι: εγω γαρ σε συγκατειρξα τουτωι τωι αμαχωι πραγματι. και ο αρασπας υπολαβων ειπεν: αλλα συ μεν, ω κυρε, και ταυτα ομοιος ει οιοσπερ και ταλλα, πραιος τε και συγγνωμων των ανθρωπινων αμαρτηματων: εμε δ', εφη, και οι αλλοι ανθρωποι καταδυουσι τωι αχει. ως γαρ ο θρους διηλθε της εμης συμφορας, οι μεν εχθροι εφηδονται μοι, οι δε φιλοι προσιοντες συμβουλευουσιν εκποδων εχειν εμαυτον, μη τι και παθω υπο σου, ως ηδικηκοτος εμου μεγαλα. και ο κυρος ειπεν: ευ τοινυν ισθι, ω αρασπα, οτι ταυτηι τηι δοξηι οιος τ' ει εμοι τε ισχυρως χαρισασθαι και τους συμμαχους μεγαλα ωφελησαι. ει γαρ γενοιτο, εφη ο αρασπας, ο τι εγω σοι εν καιρωι αν γενοιμην [αυ χρησιμος]. ει τοινυν, εφη, προσποιησαμενος εμε φευγειν εθελοις εις τους πολεμιους ελθειν, οιομαι αν σε πιστευθηναι υπο των πολεμιων. εγωγε ναι μα δι', εφη ο αρασπας, και υπο των φιλων οιδα οτι ως σε πεφευγως λογον αν [παρ]εχοιμι. ελθοις αν τοινυν, εφη, ημιν παντα ειδως τα των πολεμιων: οιμαι δε και λογων και βουλευματων κοινωνον αν σε ποιοιντο δια το πιστευειν, ωστε μηδε εν σε λεληθεναι ων βουλομεθα ειδεναι. ως πορευσομενου, εφη, ηδη νυνι: και γαρ τουτο ισως εν των πιστων εσται το δοκειν με υπο σου μελλησαντα τι παθειν εκπεφευγεναι. η και δυνησηι απολιπειν, εφη, την καλην πανθειαν; δυο γαρ, εφη, ω κυρε, σαφως εχω ψυχας: νυν τουτο πεφιλοσοφηκα μετα του αδικου σοφιστου του ερωτος. ου γαρ δη μια γε ουσα αμα αγαθη τε εστι και κακη, ουδ' αμα καλων τε και αισχρων εργων εραι και ταυτα αμα βουλεται τε και ου βουλεται πραττειν, αλλα δηλον οτι δυο εστον ψυχα, και οταν μεν η αγαθη κρατηι, τα καλα πραττεται, οταν δε η πονηρα, τα αισχρα επιχειρειται. νυν δε ως σε συμμαχον ελαβε, κρατει η αγαθη και πανυ πολυ. ει τοινυν και σοι δοκει πορευεσθαι, εφη ο κυρος, ωδε χρη ποιειν, ινα κακεινοις πιστοτερος ηις: εξαγγελλε τε αυτοις τα παρ' ημων, ουτω τε εξαγγελλε ως αν αυτοις τα παρα σου λεγομενα εμποδων μαλιστ' αν ειη ων βουλονται πραττειν. ειη δ' αν εμποδων, ει ημας φαιης παρασκευαζεσθαι εμβαλειν ποι της εκεινων χωρας: ταυτα γαρ ακουοντες ηττον αν παντι σθενει αθροιζοιντο, εκαστος τις φοβουμενος και περι των οικοι. και μενε, εφη, παρ' εκεινοις οτι πλειστον χρονον: α γαρ αν ποιωσιν οταν εγγυτατα ημων ωσι, ταυτα μαλιστα καιρος ημιν ειδεναι εσται. συμβουλευε δ' αυτοις και εκταττεσθαι οπηι αν δοκηι κρατιστον ειναι: οταν γαρ συ απελθηις ειδεναι δοκων την ταξιν αυτων, αναγκαιον ουτω τεταχθαι αυτοις: μετατατ τεσθαι γαρ οκνησουσι, και ην πηι αλληι μεταταττωνται εξ υπογυου, ταραξονται. αρασπας μεν δη ουτως εξελθων και συλλαβων τους πιστοτατους θεραποντας και ειπων προς τινας α ωιετο συμφερειν τωι πραγματι ωιχετο. η δε πανθεια ως ηισθετο οιχομενον τον αρασπαν, πεμψασα προς τον κυρον ειπε: μη λυπου, ω κυρε, οτι αρασπας οιχεται εις τους πολεμιους: ην γαρ εμε εασηις πεμψαι προς τον εμον ανδρα, εγω σοι αναδεχομαι ηξειν πολυ αρασπου πιστοτερον φιλον: και δυναμιν δε οιδ' οτι οποσην αν δυνηται εχων παρεσται σοι. και γαρ ο μεν πατηρ του νυν βασιλευοντος φιλος ην αυτωι: ο δε νυν βασιλευων και επεχειρησε ποτε εμε και τον ανδρα διασπασαι απ' αλληλων: υβριστην ουν νομιζων αυτον ευ οιδ' οτι ασμενος αν προς ανδρα οιος συ ει απαλλαγειη. ακουσας ταυτα ο κυρος εκελευε πεμπειν προς τον ανδρα: η δ' επεμψεν. ως δ' εγνω ο αβραδατας τα παρα της γυναικος συμβολα, και ταλλα δε ηισθετο ως ειχεν, ασμενος πορευεται προς τον κυρον ιππους εχων αμφι τους χιλιους. ως δ' ην προς τοις των περσων σκοποις, πεμπει προς τον κυρον ειπων ος ην. ο δε κυρος ευθυς αγειν κελευει αυτον προς την γυναικα. ως δ' ειδετην αλληλους η γυνη και ο αβραδατας, ησπαζοντο αλληλους ως εικος εκ δυσελπιστων. εκ τουτου δη λεγει η πανθεια του κυρου την οσιοτητα και την σωφροσυνην και την προς αυτην κατοικτισιν. ο δε αβραδατας ακουσας ειπε: τι αν ουν εγω ποιων, ω πανθεια, χαριν κυρωι υπερ τε σου και εμαυτου αποδοιην; τι δε αλλο, εφη η πανθεια, η πειρωμενος ομοιος ειναι περι εκεινον οιοσπερ εκεινος περι σε; εκ τουτου δη ερχεται προς τον κυρον ο αβραδατας: και ως ειδεν αυτον, λαβομενος της δεξιας ειπεν: ανθ' ων συ ευ πεποιηκας ημας, ω κυρε, ουκ εχω τι μειζον ειπω η οτι φιλον σοι εμαυτον διδωμι και θεραποντα και συμμαχον: και οσα αν ορω σε σπουδαζοντα, συνεργος πειρασομαι γιγνεσθαι ως αν δυνωμαι κρατιστος. και ο κυρος ειπεν: εγω δε δεχομαι: και νυν μεν σε αφιημι, εφη, συν τηι γυναικι δειπνειν: αυθις δε και παρ' εμοι δεησει σε σκηνουν συν τοις σοις τε και εμοις φιλοις. εκ τουτου ορων ο αβραδατας σπουδαζοντα τον κυρον περι τα δρεπανηφορα αρματα και περι τους τεθωρακισμενους ιππους τε και ιππεας, επειρατο συντελειν αυτωι εις τα εκατον αρματα εκ του ιππικου του εαυτου ομοια εκεινωι: αυτος δε ως ηγησομενος αυτων επι του αρματος παρεσκευαζετο. συνεζευξατο δε το εαυτου αρμα τετραρρυμον τε και ιππων οκτω: [η δε πανθεια η γυνη αυτου εκ των εαυτης χρηματων χρυσουν τε αυτωι θωρακα εποιησατο και χρυσουν κρανος, ωσαυτως δε και περιβραχιονια.] τους δε ιππους του αρματος χαλκοις πασι προβλημασι κατεσκευασατο. αβραδατας μεν ταυτα επραττε: κυρος δε ιδων το τετραρρυμον αυτου αρμα κατενοησεν οτι οιον τε ειη και οκταρρυμον ποιησασθαι, ωστε οκτω ζευγεσι βοων αγειν των μηχανων το [κατωτατον] οικημα: ην δε τουτο τριωρυγον μαλιστα απο της γης συν τοις τροχοις. τοιουτοι δε πυργοι συν ταξει ακολουθουντες εδοκουν αυτωι μεγαλη μεν επικουρια γενησεσθαι τηι εαυτων φαλαγγι, μεγαλη δε βλαβη τηι των πολεμιων ταξει. εποιησε δε επι των οικηματων και περιδρομους και επαλξεις: ανεβιβαζε δ' επι τον πυργον εκαστον ανδρας εικοσιν. επει δε παντα συνειστηκει αυτωι τα περι τους πυργους, ελαμβανε του αγωγιου πειραν: και πολυ ραιον ηγε τα οκτω ζευγη τον πυργον και τους επ' αυτωι ανδρας η το σκευοφορικον βαρος εκαστον το ζευγος. σκευων μεν γαρ βαρος αμφι τα πεντε και εικοσι ταλαντα ην ζευγει: του δε πυργου, ωσπερ τραγικης σκηνης των ξυλων παχος εχοντων, και εικοσιν ανδρων και οπλων, τουτων εγενετο ελαττον η πεντεκαιδεκα ταλαντα εκαστωι ζευγει το αγωγιον. ως δ' εγνω ευπορον ουσαν την αγωγην, παρεσκευαζετο ως αξων τους πυργους συν τωι στρατευματι, νομιζων την εν πολεμωι πλεονεξιαν αμα σωτηριαν τε και δικαιοσυνην ειναι και ευδαιμονιαν. ηλθον δ' εν τουτωι τωι χρονωι και παρα του ινδου χρηματα αγοντες και απηγγελλον αυτωι οτι ο ινδος επιστελλει τοιαδε. εγω, ω κυρε, ηδομαι οτι μοι επηγγειλας ων εδεου, και βουλομαι σοι ξενος ειναι και πεμπω σοι χρηματα: καν αλλων δεηι, μεταπεμπου. επεσταλται δε τοις παρ' εμου ποιειν ο τι αν συ κελευηις. ακουσας δε ο κυρος ειπε: κελευω τοινυν υμας τους μεν αλλους μενοντας ενθα κατεσκηνωκατε φυλαττειν τα χρηματα και ζην οπως υμιν ηδιστον: τρεις δε μοι ελθοντες υμων ες τους πολεμιους ως παρα του ινδου περι συμμαχιας, και τα εκει μαθοντες ο τι αν λεγωσι τε και ποιωσιν, ως ταχιστα απαγγειλατε εμοι τε και τωι ινδωι: καν ταυτα μοι καλως υπηρετησητε, ετι μαλλον υμιν χαριν εισομαι τουτου η οτι χρηματα παρεστε αγοντες. και γαρ οι μεν δουλοις εοικοτες κατασκοποι ουδεν αλλο δυνανται ειδοτες απαγγελλειν η οσα παντες ισασιν: οι δε οιοιπερ υμεις ανδρες πολλακις και τα βουλευομενα καταμανθανουσιν. οι μεν δη ινδοι ηδεως ακουσαντες και ξενισθεντες τοτε παρα κυρωι, συσκευασαμενοι τηι υστεραιαι επορευοντο, υποσχομενοι η μην μαθοντες οσα αν δυνωνται πλειστα εκ των πολεμιων ηξειν ως δυνατον ταχιστα. ο δε κυρος τα τε αλλα εις τον πολεμον παρεσκευαζετο μεγαλοπρεπως, ως δη ανηρ ουδεν μικρον επινοων πραττειν, επεμελειτο δε ου μονον ων εδοξε τοις συμμαχοις, αλλα και εριν ενεβαλλε προς αλληλους τοις φιλοις οπως αυτοι εκαστοι φανουνται και ευοπλοτατοι και ιππικωτατοι και ακοντιστικωτατοι και τοξικωτατοι και φιλοπονωτατοι. ταυτα δε εξειργαζετο επι τας θηρας εξαγων και τιμων τους κρατιστους εκαστα: και τους αρχοντας δε ους εωρα επιμελομενους τουτου οπως οι αυτων κρατιστοι εσονται στρατιωται, και τουτους επαινων τε παρωξυνε και χαριζομενος αυτοις ο τι δυναιτο. ει δε ποτε θυσιαν ποιοιτο και εορτην αγοι, και εν ταυτηι οσα πολεμου ενεκα μελετωσιν ανθρωποι παντων τουτων αγωνας εποιει και αθλα τοις νικωσι μεγαλοπρεπως εδιδου, και ην πολλη ευθυμια εν τωι στρατευματι. τωι δε κυρωι σχεδον τι ηδη αποτετελεσμενα ην οσα εβουλετο εχων στρατευεσθαι πλην των μηχανων. και γαρ οι περσαι ιππεις εκπλεωι ηδη ησαν εις τους μυριους, και τα αρματα τα δρεπανηφορα, α τε αυτος κατεσκευαζεν, εκπλεω ηδη ην εις τα εκατον, α τε αβραδατας ο σουσιος επεχειρησε κατασκευαζειν ομοια τοις κυρου, και ταυτα εκπλεω ην εις αλλα εκατον. και τα μηδικα δε αρματα επεπεικει κυρος κυαξαρην εις τον αυτον τροπον τουτον μετασκευασαι εκ της τρωικης και λιβυκης διφρειας: και εκπλεω και ταυτα ην εις αλλα εκατον. και επι τας καμηλους δε τεταγμενοι ησαν ανδρες δυο εφ' εκαστην τοξοται. και ο μεν πλειστος στρατος ουτως ειχε την γνωμην ως ηδη παντελως κεκρατηκως και ουδεν οντα τα των πολεμιων. επει δε ουτω διακειμενων ηλθον οι ινδοι εκ των πολεμιων ους επεπομφει κυρος επι κατασκοπην, και ελεγον οτι κροισος μεν ηγεμων και στρατηγος παντων ηιρημενος ειη των πολεμιων, δεδογμενον δ' ειη πασι τοις συμμαχοις βασιλευσι πασηι τηι δυναμει εκαστον παρειναι, χρηματα δε εισφερειν παμπολλα, ταυτα δε τελειν και μισθουμενους ους δυναιντο και δωρουμενους οις δεοι, ηδη δε και μεμισθωμενους ειναι πολλους μεν θραικων μαχαιροφορους, αιγυπτιους δε προσπλειν, και αριθμον ελεγον εις δωδεκα μυριαδας συν ασπισι ποδηρεσι και δορασι μεγαλοις, οιαπερ και νυν εχουσι, και κοπισι: προσετι δε και κυπριων στρατευμα: παρειναι δ' ηδη κιλικας παντας και φρυγας αμφοτερους και λυκαονας και παφλαγονας και καππαδοκας και αραβιους και φοινικας και συν τωι βαβυλωνος αρχοντι τους ασσυριους, και ιωνας δε και αιολεας και σχεδον παντας τους ελληνας τους εν τηι ασιαι εποικουντας συν κροισωι ηναγκασθαι επεσθαι, πεπομφεναι δε κροισον και εις λακεδαιμονα περι συμμαχιας: συλλεγεσθαι δε το στρατευμα αμφι τον πακτωλον ποταμον, προιεναι δε μελλειν αυτους εις θυμβραρα, ενθα και νυν ο συλλογος των υπο βασιλεα βαρβαρων των κατω [συριας], και αγοραν πασι παρηγγελθαι ενταυθα κομιζειν: σχεδον δε τουτοις ταυτα ελεγον και οι αιχμαλωτοι: επεμελειτο γαρ και τουτου ο κυρος οπως αλισκοιντο παρ' ων εμελλε πευσεσθαι τι: επεμπε δε και δουλοις εοικοτας κατασκοπους ως αυτομολους: ως ουν ταυτα ηκουσεν ο στρατος του κυρου, εν φροντιδι τε εγενετο, ωσπερ εικος, ησυχαιτεροι τε η ως ειωθεσαν διεφοιτων, φαιδροι τε ου πανυ εφαινοντο, εκυκλουντο τε και μεστα ην παντα αλληλους ερωτωντων περι τουτων και διαλεγομενων. ως δε ηισθετο ο κυρος φοβον διαθεοντα εν τηι στρατιαι, συγκαλει τους τε αρχοντας των στρατευματων και παντας οποσων αθυμουντων εδοκει βλαβη τις γιγνεσθαι και προθυμουμενων ωφελεια. προειπε δε τοις υπηρεταις, και αλλος ει τις βουλοιτο των οπλοφορων προσιστασθαι ακουσομενος των λογων, μη κωλυειν. επει δε συνηλθον, ελεξε τοιαδε. ανδρες συμμαχοι, εγω τοινυν υμας συνεκαλεσα ιδων τινας υμων, επει αι αγγελιαι ηλθον εκ των πολεμιων, πανυ εοικοτας πεφοβημενοις ανθρωποις. δοκει γαρ μοι θαυμαστον ειναι ει τις υμων οτι μεν οι πολεμιοι συλλεγονται δεδοικεν, οτι δε ημεις πολυ πλειους συνειλεγμεθα νυν η οτε ενικωμεν εκεινους, πολυ δε αμεινον συν θεοις παρεσκευασμεθα νυν η προσθεν, ταυτα δε ορωντες ου θαρρειτε. ω προς θεων, εφη, τι δητα αν εποιησατε οι νυν δεδοικοτες, ει ηγγελλον τινες τα παρ' ημιν νυν οντα ταυτα αντιπαλα ημιν προσιοντα, και πρωτον μεν ηκουετε, εφη, οτι οι προτερον νικησαντες ημας ουτοι παλιν ερχονται εχοντες εν ταις ψυχαις ην τοτε νικην εκτησαντο: επειτα δε οι τοτε εκκοψαντες των τοξοτων και ακοντιστων τας ακροβολισεις νυν ουτοι ερχονται και αλλοι ομοιοι τουτοις πολλαπλασιοι: επειτα δε ωσπερ ουτοι οπλισαμενοι τους πεζους τοτ' ενικων, νυν ουτω και οι ιππεις αυτων παρεσκευασμενοι προς τους ιππεας προσερχονται, και τα μεν τοξα και ακοντια αποδεδοκιμακασι, παλτον δε εν ισχυρον εκαστος λαβων προσελαυνειν διανενοηται ως εκ χειρος την μαχην ποιησομενος: ετι δε αρματα ερχεται, α ουχ ουτως εστηξει ωσπερ προσθεν απεστραμμενα ωσπερ εις φυγην, αλλ' οι τε ιπποι εισι κατατεθωρακισμενοι οι εν τοις αρμασιν, οι τε ηνιοχοι εν πυργοις εστασι ξυλινοις τα υπερεχοντα απαντα συνεστεγασμενοι θωραξι και κρανεσι, δρεπανα τε σιδηρα περι τοις αξοσι προσηρμοσται, ως ελωντες και ουτοι ευθυς εις τας ταξεις των εναντιων: προς δ' ετι καμηλοι εισιν αυτοις εφ' ων προσελωσιν, ων μιαν εκαστην εκατον ιπποι ουκ αν ανασχοιντο ιδοντες: ετι δε πυργους προσιασιν εχοντες αφ' ων τοις μεν εαυτων αρηξουσιν, ημας δε βαλλοντες κωλυσουσι τοις εν τωι ισοπεδωι μαχεσθαι: ει δη ταυτα απηγγελλε τις υμιν εν τοις πολεμιοις οντα, οι νυν φοβουμενοι τι αν εποιησατε; οποτε απαγγελλομενων υμιν οτι κροισος μεν ηιρηται των πολεμιων στρατηγος, ος τοσουτωι συρων κακιων εγενετο οσωι συροι μεν μαχηι ηττηθεντες εφυγον, κροισος δε ιδων ηττημενους αντι του αρηγειν τοις συμμαχοις φευγων ωιχετο: επειτα δε διαγγελλεται δηπου οτι αυτοι μεν οι πολεμιοι ουχ ικανοι ηγουνται υμιν ειναι μαχεσθαι, αλλους δε μισθουνται, ως αμεινον μαχουμενους υπερ σφων η αυτοι. ει μεντοι τισι ταυτα μεν τοιαυτα οντα δεινα δοκει ειναι, τα δε ημετερα φαυλα, τουτους εγω φημι χρηναι, ω ανδρες, αφειναι εις τους εναντιους: πολυ γαρ εκει οντες πλειω αν ημας η παροντες ωφελοιεν. επει δε ταυτα ειπεν ο κυρος, ανεστη χρυσαντας ο περσης και ελεξεν ωδε. ω κυρε, μη θαυμαζε ει τινες εσκυθρωπασαν ακουσαντες των αγγελλομενων: ου γαρ φοβηθεντες ουτω διετεθησαν, αλλ' αχθεσθεντες: ωσπερ γε, εφη, ει τινων βουλομενων τε και οιομενων ηδη αριστησειν εξαγγελθειη τι εργον ο αναγκη ειη προ του αριστου εξεργασασθαι, ουδεις αν οιμαι ησθειη ακουσας: ουτω τοινυν και ημεις ηδη οιομενοι πλουτησειν, επει ηκουσαμεν οτι εστι περιλοιπον εργον ο δει εξεργασασθαι, συνεσκυθρωπασαμεν, ου φοβουμενοι, αλλα πεποιησθαι αν ηδη και τουτο βουλομενοι. αλλα γαρ επειδη ου περι συριας μονον αγωνιουμεθα, οπου σιτος πολυς και προβατα εστι και φοινικες οι καρποφοροι, αλλα και περι λυδιας, ενθα πολυς μεν οινος, πολλα δε συκα, πολυ δε ελαιον, θαλαττα δε προσκλυζει καθ' ην πλειω ερχεται η οσα τις εωρακεν αγαθα, ταυτα, εφη, εννοουμενοι ουκετι αχθομεθα, αλλα θαρρουμεν ως μαλιστα, ινα θαττον και τουτων των λυδιων αγαθων απολαυωμεν. ο μεν ουτως ειπεν: οι δε συμμαχοι παντες ησθησαν τε τωι λογωι και επηινεσαν. και μεν δη, εφη ο κυρος, ω ανδρες, δοκει μοι ιεναι επ' αυτους ως ταχιστα, ινα πρωτον μεν αυτους φθασωμεν αφικομενοι, ην δυνωμεθα, οπου τα επιτηδεια αυτοις συλλεγεται: επειτα δε οσωι αν θαττον ιωμεν, τοσουτωι μειω μεν τα παροντα αυτοις ευρησομεν, πλειω δε τα αποντα. εγω μεν δη ουτω λεγω: ει δε τις αλληι πηι γιγνωσκει η ασφαλεστερον ειναι η ραιον ημιν, διδασκετω. επει δε συνηγορευον μεν πολλοι ως χρεων ειη οτι ταχιστα πορευεσθαι επι τους πολεμιους, αντελεγε δε ουδεις, εκ τουτου δη ο κυρος ηρχετο λογου τοιουδε. ανδρες συμμαχοι, αι μεν ψυχαι και τα σωματα και τα οπλα οις δεησει χρησθαι εκ πολλου ημιν συν θεωι παρεσκευασται: νυν δε τα επιτηδεια δει εις την οδον συσκευαζεσθαι αυτοις τε ημιν και οποσοις τετραποσι χρωμεθα μη μειον η εικοσιν ημερων. εγω γαρ λογιζομενος ευρισκω πλεον η πεντεκαιδεκα ημερων εσομενην οδον, εν ηι ουδεν ευρησομεν των επιτηδειων: ανεσκευασται γαρ τα μεν υφ' ημων, τα δ' υπο των πολεμιων οσα εδυναντο. συσκευαζεσθαι ουν χρη σιτον μεν ικανον: ανευ γαρ τουτου ουτε μαχεσθαι ουτε ζην δυναιμεθ' αν: οινον δε τοσουτον εκαστον εχειν χρη οσος ικανος εσται εθισαι ημας αυτους υδροποτειν: πολλη γαρ εσται της οδου αοινος, εις ην ουδ' αν πανυ πολυν οινον συσκευασωμεθα, διαρκεσει. ως ουν μη εξαπινης αοινοι γενομενοι νοσημασι περιπιπτωμεν, ωδε χρη ποιειν: επι μεν τωι σιτωι νυν ευθυς αρχωμεθα πινειν υδωρ: τουτο γαρ ηδη ποιουντες ου πολυ μεταβαλουμεν. και γαρ οστις αλφιτοσιτει, υδατι μεμαγμενην αει την μαζαν εσθιει, και οστις αρτοσιτει, υδατι δεδευμενον τον αρτον, και τα εφθα δε παντα μεθ' υδατος του πλειστου εσκευασται. μετα δε τον σιτον εαν οινον επιπινωμεν, ουδεν μειον εχουσα η ψυχη αναπαυσεται. επειτα δε και του μετα δειπνον αφαιρειν χρη, εστ' αν λαθωμεν υδροποται γενομενοι. η γαρ κατα μικρον παραλλαξις πασαν ποιει φυσιν υποφερειν τας μεταβολας: διδασκει δε και ο θεος, απαγων ημας κατα μικρον εκ τε του χειμωνος εις το ανεχεσθαι ισχυρα θαλπη εκ τε του θαλπους εις τον ισχυρον χειμωνα: ον χρη μιμουμενους εις ο δει ελθειν προειθισμενους ημας αφικνεισθαι. και το των στρωματων δε βαρος εις ταπιτηδεια καταδαπανατε: τα μεν γαρ επιτηδεια περιττευοντα ουκ αχρηστα εσται: στρωματων δε ενδεηθεντες μη δεισητε ως ουχ ηδεως καθευδησετε: ει δε μη, εμε αιτιασθε. εσθης μεντοι οτωι εστιν αφθονωτερα παρουσα, πολλα και υγιαινοντι και καμνοντι επικουρει. οψα δε χρη συνεσκευασθαι οσα εστιν οξεα και δριμεα και αλμυρα: ταυτα γαρ επι σιτον τε αγει και επι πλειστον αρκει. οταν δ' εκβαινωμεν εις ακεραια, οπου ηδη εικος ημας σιτον λαμβανειν, χειρομυλας χρη αυτοθεν παρασκευασασθαι αις σιτοποιησομεθα: τουτο γαρ κουφοτατον των σιτοποιικων οργανων. συνεσκευασθαι δε χρη και ων ασθενουντες δεονται ανθρωποι: τουτων γαρ ο μεν ογκος μικροτατος, ην δε τυχη τοιαυτη γενηται, μαλιστα δεησει. εχειν δε χρη και ιμαντας: τα γαρ πλειστα και ανθρωποις και ιπποις ιμασιν ηρτηται: ων κατατριβομενων και ρηγνυμενων αναγκη αργειν, ην μη τις εχηι περιζυγα. οστις δε πεπαιδευται και παλτον ξυσασθαι, αγαθον και ξυηλης μη επιλαθεσθαι. αγαθον δε και ρινην φερεσθαι: ο γαρ λογχην ακονων εκεινος και την ψυχην τι παρακοναι. επεστι γαρ τις αισχυνη λογχην ακονωντα κακον ειναι. εχειν δε χρη και ξυλα περιπλεω και αρμασι και αμαξαις: εν γαρ πολλαις πραξεσι πολλα αναγκη και τα απαγορευοντα ειναι. εχειν δε δει και τα αναγκαιοτατα οργανα επι ταυτα παντα: ου γαρ πανταχου χειροτεχναι παραγιγνονται: το δ' εφ' ημεραν αρκεσον ολιγοι τινες οι ουχ ικανοι ποιησαι. εχειν δε χρη και αμην και σμινυην κατα αμαξαν εκαστην, και κατα τον νωτοφορον δε αξινην και δρεπανον: ταυτα γαρ και ιδιαι εκαστωι χρησιμα και υπερ του κοινου πολλακις ωφελιμα γιγνεται. τα μεν ουν εις τροφην δεοντα οι ηγεμονες των οπλοφορων εξεταζετε τους υφ' υμιν αυτοις: ου γαρ δει παριεναι οτου αν τις τουτων ενδεηται: ημεις γαρ τουτων ενδεεις εσομεθα. α δε κατα τα υποζυγια κελευω εχειν, υμεις οι των σκευοφορων αρχοντες εξεταζετε, και τον μη εχοντα κατασκευαζεσθαι αναγκαζετε. υμεις δ' αυ οι των οδοποιων αρχοντες εχετε μεν απογεγραμμενους παρ' εμου τους αποδεδοκιμασμενους και τους εκ των ακοντιστων και τους εκ των τοξοτων και τους εκ των σφενδονητων: τουτων δε χρη τους μεν απο των ακοντιστων πελεκυν εχοντας ξυλοκοπον αναγκαζειν στρατευεσθαι, τους δ' απο των τοξοτων σμινυην, τους δ' απο των σφενδονητων αμην: τουτους δε εχοντας ταυτα προ των αμαξων κατ' ιλας πορευεσθαι, οπως ην τι δεηι οδοποιιας, ευθυς ενεργοι ητε, και εγω ην τι δεωμαι, οπως ειδω οθεν δει λαβοντα τουτοις χρησθαι. αξω δε και τους εν τηι στρατιωτικηι ηλικιαι συν τοις οργανοις χαλκεας τε και τεκτονας και σκυτοτομους, οπως αν τι δεηι και τοιουτων τεχνων εν τηι στρατιαι μηδεν ελλειπηται. ουτοι δε οπλοφορου μεν ταξεως απολελυσονται, α δε επιστανται, τωι βουλομενωι μισθου υπηρετουντες εν τωι τεταγμενωι εσονται. ην δε τις και εμπορος βουληται επεσθαι πωλειν τι βουλομενος, των μεν προειρημενων ημερων τα επιτηδεια εχειν ην τι πωλων αλισκηται, παντων στερησεται: επειδαν δ' αυται παρελθωσιν αι ημεραι, πωλησει οπως αν βουληται. οστις δ' αν των εμπορων πλειστην αγοραν παρεχων φαινηται, ουτος και παρα των συμμαχων και παρ' εμου δωρων και τιμης τευξεται. ει δε τις χρηματων προσδεισθαι νομιζει εις εμπολην, γνωστηρας εμοι προσαγαγων και εγγυητας η μην πορευσεσθαι συν τηι στρατιαι, λαμβανετω ων ημεις εχομεν. εγω μεν δη ταυτα προαγορευω: ει δε τις τι και αλλο δεον ενοραι, προς εμε σημαινετω. και υμεις μεν απιοντες συσκευαζεσθε, εγω δε θυσομαι επι τηι ορμηι: οταν δε τα των θεων καλως εχηι, σημανουμεν. παρειναι δε χρη απαντας τα προειρημενα εχοντας εις την τεταγμενην χωραν προς τους ηγεμονας αυτων. υμεις δε οι ηγεμονες την εαυτου εκαστος ταξιν ευτρεπισαμενος προς εμε παντες συμβαλλετε, ινα τας εαυτων εκαστοι χωρας καταμαθητε. ακουσαντες δε ταυτα οι μεν συνεσκευαζοντο, ο δε κυρος εθυετο. επει δε καλα τα ιερα ην, ωρματο συν τωι στρατευματι: και τηι μεν πρωτηι ημεραι εξεστρατοπεδευσατο ως δυνατον εγγυτατα, οπως ει τις τι επιλελησμενος ειη, μετελθοι, και ει τις τι ενδεομενος γνοιη, τουτο επιπαρασκευασαιτο. κυαξαρης μεν ουν των μηδων εχων το τριτον μερος κατεμενεν, ως μηδε τα οικοι ερημα ειη. ο δε κυρος επορευετο ως εδυνατο ταχιστα, τους ιππεας μεν πρωτους εχων, και προ τουτων διερευνητας και σκοπους αιει αναβιβαζων επι τα προσθεν ευσκοπωτατα: μετα δε τουτους ηγε τα σκευοφορα, οπου μεν πεδινον ειη, πολλους ορμαθους ποιουμενος των αμαξων και των σκευοφορων: οπισθεν δε η φαλαγξ εφεπομενη, ει τι των σκευοφορων υπολειποιτο, οι προστυγχανοντες των αρχοντων επεμελοντο ως μη κωλυοιντο πορευεσθαι. οπου δε στενωτερα ειη η οδος, δια μεσου ποιουμενοι τα σκευοφορα ενθεν και ενθεν επορευοντο οι οπλοφοροι: και ει τι εμποδιζοι, οι κατα ταυτα γιγνομενοι των στρατιωτων επεμελοντο. επορευοντο δε ως τα πολλα αι ταξεις παρ' εαυταις εχουσαι τα σκευοφορα: επετετακτο γαρ πασι τοις σκευοφοροις κατα την εαυτων εκαστους ταξιν ιεναι, ει μη τι αναγκαιον αποκωλυοι. και σημειον δε εχων ο του ταξιαρχου σκευοφορος ηγειτο γνωστον τοις της εαυτου ταξεως: ωστε αθροοι επορευοντο, επεμελουντο τε ισχυρως εκαστος των εαυτου ως μη υπολειποιντο. και ουτω ποιουντων ουτε ζητειν εδει αλληλους αμα τε παροντα απαντα και σαωτερα ην και θαττον τα δεοντα ειχον οι στρατιωται. ως δ' οι προιοντες σκοποι εδοξαν εν τωι πεδιωι οραν ανθρωπους λαμβανοντας και χιλον και ξυλα, και υποζυγια δε εωρων ετερα τοιαυτα αγοντα, τα δε και νεμομενα, και τα προσω αυ αφορωντες εδοκουν καταμανθανειν μετεωριζομενον η καπνον η κονιορτον, εκ τουτων παντων σχεδον εγιγνωσκον οτι ειη που πλησιον το στρατευμα των πολεμιων. ευθυς ουν πεμπει τινα ο σκοπαρχος αγγελουντα ταυτα τωι κυρωι. ο δε ακουσας ταυτα εκεινους μεν εκελευσε μενοντας επι ταυταις ταις σκοπαις ο τι αν αει καινον ορωσιν εξαγγελλειν: ταξιν δ' επεμψεν ιππεων εις το προσθεν και εκελευσε πειραθηναι συλλαβειν τινας των ανα το πεδιον ανθρωπων, οπως σαφεστερον μαθοιεν το ον. οι μεν δη ταχθεντες τουτο επραττον. αυτος δε το αλλο στρατευμα αυτου κατεχωριζεν, οπως παρασκευασαιντο οσα ωιετο χρηναι πριν πανυ ομου ειναι. και πρωτον μεν αρισταν παρηγγυησεν, επειτα δε μενοντας εν ταις ταξεσι το παραγγελλομενον προνοειν: επει δε ηριστησαν, συνεκαλεσε και ιππεων και πεζων και αρματων ηγεμονας, και των μηχανων δε και των σκευοφορων τους αρχοντας και των αρμαμαξων: και ουτοι μεν συνηισαν. οι δε καταδραμοντες εις το πεδιον συλλαβοντες ανθρωπους ηγαγον: οι δε ληφθεντες ανερωτωμενοι υπο του κυρου ελεγον οτι απο του στρατοπεδου ειεν, προεληλυθοτες επι χιλον, οι δ' επι ξυλα, παρελθοντες τας προφυλακας: δια γαρ το πληθος του στρατου σπανια παντ' ειναι. και ο κυρος ταυτα ακουσας, ποσον δε, εφη, απεστιν ενθενδε το στρατευμα; οι δ' ελεγον: ως δυο παρασαγγας. επι τουτοις ηρετο ο κυρος: ημων δ', εφη, λογος τις ην παρ' αυτοις; ναι μα δι', εφασαν, και πολυς γε ως εγγυς ηδη ειτε προσιοντες. τι ουν; εφη ο κυρος, η και εχαιρον ακουοντες ιοντας; τουτο δε επηρετο των παροντων ενεκα. ου μα δι', ειπον εκεινοι, ου μεν δη εχαιρον, αλλα και μαλα ηνιωντο. νυν δ', εφη ο κυρος, τι ποιουσιν; εκταττονται, εφασαν: και εχθες δε και τριτην ημεραν το αυτο τουτο επραττον. ο δε ταττων, εφη ο κυρος, τις εστιν; οι δε εφασαν: αυτος τε κροισος και συν αυτωι ελλην τις ανηρ, και αλλος δε τις μηδος: ουτος μεντοι ελεγετο φυγας ειναι παρ' υμων. και ο κυρος ειπεν: αλλ', ω ζευ μεγιστε, λαβειν μοι γενοιτο αυτον ως εγω βουλομαι. εκ τουτου τους μεν αιχμαλωτους απαγειν εκελευσεν, εις δε τους παροντας ως λεξων τι ανηγετο. εν τουτωι δε παρην αλλος αυ παρα του σκοπαρχου, λεγων οτι ιππεων ταξις μεγαλη εν τωι πεδιωι προφαινοιτο: και ημεις μεν, εφη, εικαζομεν ελαυνειν αυτους βουλομενους ιδειν τοδε το στρατευμα. και γαρ προ της ταξεως ταυτης αλλοι ως τριακοντα ιππεις συχνον προελαυνουσι, και μεντοι, εφη, κατ' αυτους ημας, ισως βουλομενοι λαβειν, ην δυνωνται, την σκοπην: ημεις δ' εσμεν μια δεκας οι επι ταυτης της σκοπης. και ο κυρος εκελευσε των περι αυτον αει οντων ιππεων ελασαντας υπο την σκοπην αδηλους τοις πολεμιοις ατρεμιαν εχειν. οταν δ', εφη, η δεκας η ημετερα λειπηι την σκοπην, εξανασταντες επιθεσθε τοις αναβαινουσιν επι την σκοπην. ως δε υμας μη λυπωσιν οι απο της μεγαλης ταξεως, αντεξελθε συ, εφη, ω υστασπα, την χιλιοστυν των ιππεων λαβων και επιφανηθι εναντιος τηι των πολεμιων ταξει. διωξηις δε μηδαμηι εις αφανες, αλλ' οπως αι σκοπαι σοι διαμενωσιν επιμεληθεις παριθι. αν δ' αρα ανατειναντες τινες τας δεξιας προσελαυνωσιν υμιν, δεχεσθε φιλιως τους ανδρας. ο μεν δη υστασπας απιων ωπλιζετο: οι δ' υπηρεται ηλαυνον ευθυς ως εκελευσεν. απανται δ' αυτοις και δη εντος των σκοπων συν τοις θεραπουσιν ο πεμφθεις παλαι κατα σκοπος, ο φυλαξ της σουσιδος γυναικος. ο μεν ουν κυρος ως ηκουσεν, αναπηδησας εκ της εδρας υπηντα τε αυτωι και εδεξιουτο: οι δε αλλοι, ωσπερ εικος μηδεν ειδοτας, εκπεπληγμενοι ησαν τωι πραγματι, εως κυρος ειπεν: ανδρες φιλοι, ηκει ημιν ανηρ αριστος. νυν γαρ ηδη παντας ανθρωπους δει ειδεναι τα τουτου εργα. ουτος ουτε αισχρου ηττηθεις ουδενος ωιχετο ουτ' εμε φοβηθεις, αλλ' υπ' εμου πεμφθεις οπως ημιν μαθων τα των πολεμιων σαφως τα οντα εξαγγειλειεν. α μεν ουν εγω σοι υπεσχομην, ω αρασπα, μεμνημαι τε και αποδωσω συν τουτοις πασι. δικαιον δε και υμας απαντας, ω ανδρες, τουτον τιμαν ως αγαθον ανδρα: επι γαρ τωι ημετερωι αγαθωι και εκινδυνευσε και αιτιαν υπεσχεν, ηι εβαρυνετο. εκ τουτου δη παντες ησπαζοντο τον αρασπαν και εδεξιουντο. ειποντος δε κυρου οτι τουτων μεν τοινυν ειη αλις, α δε καιρος ημιν ειδεναι, ταυτ', εφη, διηγου, ω αρασπα: και μηδεν ελαττου του αληθους μηδε μειου τα των πολεμιων. κρειττον γαρ μειζω οιηθεντας μειονα ιδειν η μειω ακουσαντας ισχυροτερα ευρισκειν. και μην, εφη ο αρασπας, ως αν ασφαλεστατα γε ειδειην οποσον το στρατευμα εστιν εποιουν: συνεξεταττον γαρ παρων αυτος. συ μεν αρα, εφη ο κυρος, ου το πληθος μονον οισθα, αλλα και την ταξιν αυτων. εγω μεν ναι μα δι', εφη ο αρασπας, και ως διανοουνται την μαχην ποιεισθαι. αλλ' ομως, εφη ο κυρος, το πληθος ημιν πρωτον ειπε εν κεφαλαιωι. εκεινοι τοινυν, εφη, παντες τεταγμενοι επι τριακοντα το βαθος και πεζοι και ιππεις πλην των αιγυπτιων επεχουσιν αμφι τα τετταρακοντα σταδια: πανυ γαρ μοι, εφη, εμελησεν ωστε ειδεναι οποσον κατειχον χωριον. οι δ' αιγυπτιοι, εφη ο κυρος, πως εισι τεταγμενοι; οτι ειπας πλην των αιγυπτιων. τουτους δε οι μυριαρχοι εταττον εις εκατον πανταχηι την μυριοστυν εκαστην: τουτον γαρ σφισι και οικοι νομον εφασαν ειναι των ταξεων. και ο κροισος μεντοι μαλα ακων συνεχωρησεν αυτοις ουτω ταττεσθαι: εβουλετο γαρ οτι πλειστον υπερφαλαγγησαι του σου στρατευματος. προς τι δη, εφη ο κυρος, τουτο επιθυμων; ως ναι μα δι', εφη, τωι περιττωι κυκλωσομενος. και ο κυρος ειπεν: αλλ' ουτοι αν ειδειεν ει οι κυκλουμενοι κυκλωθειεν. αλλ' α μεν παρα σου καιρος μαθειν, ακηκοαμεν: υμας δε χρη, ω ανδρες, ουτω ποιειν: νυν μεν επειδαν ενθενδε απελθητε, επισκεψασθε και τα των ιππων και τα υμων αυτων οπλα: πολλακις γαρ μικρου ενδειαι και ανηρ και ιππος και αρμα αχρειον γιγνεται: αυριον δε πρωι, εως αν εγω θυωμαι, πρωτον μεν χρη αριστησαι και ανδρας και ιππους, οπως ο τι αν πραττειν αει καιρος ηι μη τουτου ημιν ενδεηι: επειτα δε συ, εφη, ω αρσαμα, ...., το δεξιον κερας εχε ωσπερ και εχεις, και οι αλλοι μυριαρχοι ηιπερ νυν εχετε: ομου δε του αγωνος οντος ουδενι αρματι καιρος ιππους μεταζευγνυναι. παραγγειλατε δε τοις ταξιαρχοις και λοχαγοις επι φαλαγγος καθιστασθαι εις δυο εχοντας εκαστον τον λοχον. ο δε λοχος ην εκαστος εικοσι τετταρες. και τις ειπε των μυριαρχων: και δοκουμεν σοι, εφη, ω κυρε, ικανως εξειν εις τοσουτους τεταγμενοι προς ουτω βαθειαν φαλαγγα; και ο κυρος ειπεν: αι δε βαθυτεραι φαλαγγες η ως εξικνεισθαι τοις οπλοις των εναντιων τι σοι, εφη, δοκουσιν η τους πολεμιους βλαπτειν η τους συμμαχους ωφελειν; εγω μεν γαρ, εφη, τους εις εκατον τουτους οπλιτας εις μυριους αν μαλλον βουλοιμην τεταχθαι: ουτω γαρ αν ελαχιστοις μαχοιμεθα. εξ οσων μεντοι εγω την φαλαγγα βαθυνω οιομαι ολην ενεργον και συμμαχον ποιησειν αυτην εαυτηι. ακοντιστας μεν επι τοις θωρακοφοροις ταξω, επι δε τοις ακοντισταις τους τοξοτας. τουτους γαρ πρωτοστατας μεν τι αν τις ταττοι, οι και αυτοι ομολογουσι μηδεμιαν μαχην αν υπομειναι εκ χειρος; προβεβλημενοι δε τους θωρακοφορους μενουσι τε, και οι μεν ακοντιζοντες, οι δε τοξευοντες, υπερ των προσθεν παντων λυμανουνται τους πολεμιους. ο τι δ' αν κακουργηι τις τους εναντιους, δηλον οτι παντι τουτωι τους συμμαχους κουφιζει. τελευταιους μεντοι στησω τους επι πασι καλουμενους. ωσπερ γαρ οικιας ουτε ανευ λιθολογηματος οχυρου ουτε ανευ των στεγειν ποιουντων ουδεν οφελος, ουτως ουδε φαλαγγος ουτ' ανευ των πρωτων ουτ' ανευ των τελευταιων, ει μη αγαθοι εσονται, οφελος ουδεν. αλλ' υμεις τ', εφη, ως παραγγελλω ταττεσθε, και υμεις οι των πελταστων αρχοντες επι τουτοις ωσαυτως τους λοχους καθιστατε, και υμεις οι των τοξοτων επι τοις πελτασταις ωσαυτως. συ δε, ος των επι πασιν αρχεις, τελευταιους εχων τους ανδρας παραγγελλε τοις σαυτου εφοραν τε εκαστωι τους καθ' αυτον και τοις μεν το δεον ποιουσιν επικελευειν, τοις δε μαλακυνομενοις απειλειν ισχυρως: ην δε τις στρεφηται προδιδοναι θελων, θανατωι ζημιουν. εργον γαρ εστι τοις μεν πρωτοσταταις θαρρυνειν τους επομενους και λογωι και εργωι: υμας δε δει τους επι πασι τεταγμενους πλειω φοβον παρεχειν τοις κακοις του απο των πολεμιων. και υμεις μεν ταυτα ποιειτε. συ δε, ω ευφρατα, ος αρχεις των επι ταις μηχαναις, ουτω ποιει οπως τα ζευγη τα τους πυργους αγοντα εψεται ως εγγυτατα της φαλαγγος. συ δ', ω δαουχε, ος αρχεις των σκευοφορων, επι τοις πυργοις αγε παντα τον τοιουτον στρατον: οι δε υπηρεται σου ισχυρως κολαζοντων τους προιοντας του καιρου η λειπομενους. συ δε, ω καρδουχε, ος αρχεις των αρμαμαξων αι αγουσι τας γυναικας, καταστησον αυτας τελευταιας επι τοις σκευοφοροις. επομενα γαρ ταυτα παντα και πληθους δοξαν παρεξει και ενεδρευειν ημιν εξουσια εσται, και τους πολεμιους, ην κυκλουσθαι πειρωνται, μειζω την περιβολην αναγκασει ποιεισθαι: οσωι δ' αν μειζον χωριον περιβαλλωνται, τοσουτωι αναγκη αυτους ασθενεστερους γιγνεσθαι. και υμεις μεν ουτω ποιειτε: συ δε, ω αρταοζε και αρταγερσα, την χιλιοστυν εκατερος των συν υμιν πεζων επι τουτοις εχετε. και συ, ω φαρνουχε και ασιαδατα, την των ιππεων χιλιοστυν ης εκατερος αρχει υμων μη συγκαταταττετε εις την φαλαγγα, αλλ' οπισθεν των αρμαμαξων εξοπλισθητε καθ' υμας αυτους: επειτα προς εμε ηκετε συν τοις αλλοις ηγεμοσιν. ουτω δε δει υμας παρεσκευασθαι ως πρωτους δεησον αγωνιζεσθαι. και συ δε ο αρχων των επι ταις καμηλοις ανδρων, οπισθεν των αρμαμαξων εκταττου: ποιει δ' ο τι αν σοι παραγγελληι αρταγερσης. υμεις δ' οι των αρματων ηγεμονες διακληρωσαμενοι, ο μεν λαχων υμων προ της φαλαγγος τα μεθ' εαυτου εκατον εχων αρματα καταστησατω: αι δ' ετεραι εκατοστυες των αρματων, η μεν κατα το δεξιον πλευρον της στρατιας στοιχουσα επεσθω τηι φαλαγγι επι κερως, η δε κατα το ευωνυμον. κυρος μεν ουτω διεταττεν. αβραδατας δε ο σουσων βασιλευς ειπεν: εγω σοι, κυρε, εθελουσιος υφισταμαι την κατα προσωπον της αντιας φαλαγγος ταξιν εχειν, ει μη τι σοι αλλο δοκει. και ο κυρος αγασθεις αυτον και δεξιωσαμενος επηρετο τους επι τοις αλλοις αρμασι περσας: η και υμεις, εφη, ταυτα συγχωρειτε; επει δ' εκεινοι απεκριναντο οτι ου καλον ειη ταυτα υφιεσθαι, διεκληρωσεν αυτους, και ελαχεν ο αβραδατας ηιπερ υφιστατο, και εγενετο κατα τους αιγυπτιους. τοτε μεν δη απιοντες και επιμεληθεντες ων προειπον εδειπνοποιουντο και φυλακας καταστησαμενοι εκοιμηθησαν. τηι δ' υστεραιαι πρωι κυρος μεν εθυετο, ο δ' αλλος στρατος αριστησας και σπονδας ποιησαμενος εξωπλιζετο πολλοις μεν και καλοις χιτωσι, πολλοις δε και καλοις θωραξι και κρανεσιν: ωπλιζον δε και ιππους προμετωπιδιοις και προστερνιδιοις: και τους μεν μονιππους παραμηριδιοις, τους δ' υπο τοις αρμασιν οντας παραπλευριδιοις: ωστε ηστραπτε μεν χαλκωι, ηνθει δε φοινικισι πασα η στρατια. και τωι αβραδαται δε το τετραρρυμον αρμα και ιππων οκτω παγκαλως εκεκοσμητο. επει δ' εμελλε τον λινουν θωρακα, ος επιχωριος ην αυτοις, ενδυεσθαι, προσφερει αυτωι η πανθεια <χρυσουν> και χρυσουν κρανος και περιβραχιονια και ψελια πλατεα περι τους καρπους των χειρων και χιτωνα πορφυρουν ποδηρη στολιδωτον τα κατω και λοφον υακινθινοβαφη. ταυτα δ' εποιησατο λαθραι του ανδρος εκμετρησαμενη τα εκεινου οπλα. ο δε ιδων εθαυμασε τε και επηρετο την πανθειαν: ου δηπου, ω γυναι, συγκοψασα τον σαυτης κοσμον τα οπλα μοι εποιησω; μα δι', εφη η πανθεια, ουκουν τον γε πλειστου αξιον: συ γαρ εμοιγε, ην και τοις αλλοις φανηις οιοσπερ εμοι δοκεις ειναι, μεγιστος κοσμος εσηι. ταυτα δε λεγουσα αμα ενεδυε τα οπλα, και λανθανειν μεν επειρατο, ελειβετο δε αυτηι τα δακρυα κατα των παρειων. επει δε και προσθεν ων αξιοθεατος ο αβραδατας ωπλισθη τοις οπλοις τουτοις, εφανη μεν καλλιστος και ελευθεριωτατος, ατε και της φυσεως υπαρχουσης: λαβων δε παρα του υφηνιοχου τας ηνιας παρεσκευαζετο ως αναβησομενος ηδη επι το αρμα. εν δε τουτωι η πανθεια αποχωρησαι κελευσασα τους παροντας παντας ελεξεν: αλλ' οτι μεν, ω αβραδατα, ει τις και αλλη πωποτε γυνη τον εαυτης ανδρα μειζον της αυτης ψυχης ετιμησεν, οιμαι σε γιγνωσκειν οτι και εγω μια τουτων ειμι. τι ουν εμε δει καθ' εν εκαστον λεγειν; τα γαρ εργα οιμαι σοι πιθανωτερα παρεσχησθαι των νυν λεχθεντων λογων. ομως δε ουτως εχουσα προς σε ωσπερ συ οισθα, επομνυω σοι την εμην και σην φιλιαν η μην εγω βουλεσθαι αν μετα σου ανδρος αγαθου γενομενου κοινηι γην επιεσασθαι μαλλον η ζην μετ' αισχυνομενου αισχυνομενη: ουτως εγω και σε των καλλιστων και εμαυτην ηξιωκα. και κυρωι δε μεγαλην τινα δοκω ημας χαριν οφειλειν, οτι με αιχμαλωτον γενομενην και εξαιρεθεισαν αυτωι ουτε ως δουλην ηξιωσε κεκτησθαι ουτε ως ελευθεραν εν ατιμωι ονοματι, διεφυλαξε δε σοι ωσπερ αδελφου γυναικα λαβων. προς δε και οτε αρασπας απεστη αυτου ο εμε φυλαττων, υπεσχομην αυτωι, ει με εασειε προς σε πεμψαι, ηξειν αυτωι σε πολυ αρασπου ανδρα και πιστοτερον και αμεινονα. η μεν ταυτα ειπεν: ο δε αβραδατας αγασθεις τοις λογοις και θιγων αυτης της κεφαλης αναβλεψας εις τον ουρανον επηυξατο: αλλ', ω ζευ μεγιστε, δος μοι φανηναι αξιωι μεν πανθειας ανδρι, αξιωι δε κυρου φιλωι του ημας τιμησαντος. ταυτ' ειπων κατα τας θυρας του αρματειου διφρου ανεβαινεν επι το αρμα. επει δε αναβαντος αυτου κατεκλεισε τον διφρον ο υφηνιοχος, ουκ εχουσα η πανθεια πως αν ετι αλλως ασπασαιτο αυτον, κατεφιλησε τον διφρον: και τωι μεν προηιει ηδη το αρμα, η δε λαθουσα αυτον συνεφειπετο, εως επιστραφεις και ιδων αυτην αβραδατας ειπε: θαρρει, πανθεια, και χαιρε και απιθι ηδη. εκ τουτου δη οι ευνουχοι και αι θεραπαιναι λαβουσαι απηγον αυτην εις την αρμαμαξαν και κατακλιναντες κατεκαλυψαν τηι σκηνηι. οι δε ανθρωποι, καλου οντος του θεαματος του τε αβραδατου και του αρματος, ου προσθεν εδυναντο θεασασθαι αυτον πριν η πανθεια απηλθεν. ως δ' εκεκαλλιερηκει μεν ο κυρος, η δε στρατια παρετετακτο αυτωι ωσπερ παρηγγειλε, κατεχων σκοπας αλλας προ αλλων συνεκαλεσε τους ηγεμονας και ελεξεν ωδε. ανδρες φιλοι και συμμαχοι, τα μεν ιερα οι θεοι ημιν φαινουσιν οιαπερ οτε την προσθεν νικην εδοσαν: υμας δ' εγω βουλομαι αναμνησαι ων μοι δοκειτε μεμνημενοι πολυ αν ευθυμοτεροι εις τον αγωνα ιεναι. ησκηκατε μεν γαρ τα εις τον πολεμον πολυ μαλλον των πολεμιων, συντετραφθε δε και συντεταχθε εν τωι αυτωι πολυ πλειω ηδη χρονον η οι πολεμιοι και συννενικηκατε μετ' αλληλων: των δε πολεμιων οι πολλοι συνηττηνται μεθ' αυτων, οι δε αμαχητοι εκατερων οι μεν των πολεμιων ισασιν οτι προδοτας τους παραστατας εχουσιν, υμεις δε οι μεθ' ημων ιστε οτι μετα θελοντων τοις συμμαχοις αρηγειν μαχεισθε. εικος δε τους μεν πιστευοντας αλληλοις ομονως μαχεσθαι μενοντας, τους δε απιστουντας αναγκαιον βουλευεσθαι πως αν εκαστοι ταχιστα εκποδων γενοιντο. ιωμεν δη, ω ανδρες, επι τους πολεμιους, αρματα μεν εχοντες ωπλισμενα προς αοπλα τα των πολεμιων, ως δ' αυτως και ιππεας και ιππους ωπλισμενους προς αοπλους, ως εκ χειρος μαχεσθαι. πεζοις δε τοις μεν αλλοις οις και προσθεν μαχεισθε, αιγυπτιοι δε ομοιως μεν ωπλισμενοι εισιν, ομοιως δε τεταγμενοι: τας τε γαρ ασπιδας μειζους εχουσιν η ως ποιειν τι και οραν, τεταγμενοι τε εις εκατον δηλον οτι κωλυσουσιν αλληλους μαχεσθαι πλην πανυ ολιγων. ει δε ωθουντες εξωσειν πιστευουσιν, ιπποις αυτους πρωτον δεησει αντεχειν και σιδηρωι υφ' ιππων ισχυριζομενωι: ην δε τις αυτων και υπομεινηι, πως αμα δυνησεται ιππομαχειν τε και φαλαγγομαχειν και πυργομαχειν; και γαρ οι απο των πυργων ημιν μεν επαρηξουσι, τους δε πολεμιους παιοντες αμηχανειν αντι του μαχεσθαι ποιησουσιν. ει δε τινος ετι ενδεισθαι δοκειτε, προς εμε λεγετε: συν γαρ θεοις ουδενος απορησομεν. και ει μεν τις ειπειν τι βουλεται, λεξατω: ει δε μη, ελθοντες προς τα ιερα και προσευξαμενοι οις εθυσαμεν θεοις ιτε επι τας ταξεις: και εκαστος υμων υπομιμνηισκετω τους μεθ' αυτου απερ εγω υμας, και επιδεικνυτω τις τοις αρχομενοις εαυτον αξιον αρχης, αφοβον δεικνυς και σχημα και προσωπον και λογους. {κυρου παιδειασ ζ} οι μεν δη ευξαμενοι τοις θεοις απηισαν προς τας ταξεις: τωι δε κυρωι και τοις αμφ' αυτον προσηνεγκαν οι θεραποντες εμφαγειν και πιειν ετι ουσιν αμφι τα ιερα. ο δε κυρος ωσπερ ειχεν εστηκως απαρξαμενος ηριστα και μετεδιδου αει τωι μαλιστα δεομενωι: και σπεισας και ευξαμενος επιε, και οι αλλοι δε οι περι αυτον ουτως εποιουν. μετα δε ταυτα αιτησαμενος δια πατρωιον ηγεμονα ειναι και συμμαχον ανεβαινεν επι τον ιππον και τους αμφ' αυτον εκελευεν. ωπλισμενοι δε παντες ησαν οι περι τον κυρον τοις αυτοις κυρωι οπλοις, χιτωσι φοινικοις, θωραξι χαλκοις, κρανεσι χαλκοις, λοφοις λευκοις, μαχαιραις, παλτωι κρανεινωι ενι εκαστος: οι δε ιπποι προμετωπιδιοις και προστερνιδιοις και παραμηριδιοις χαλκοις: τα δ' αυτα ταυτα παραμηριδια ην και τωι ανδρι: τοσουτον μονον διεφερον τα κυρου οπλα οτι τα μεν αλλα εκεχριτο τωι χρυσοειδει χρωματι, τα δε κυρου οπλα ωσπερ κατοπτρον εξελαμπεν. επει δε ανεβη και εστη αποβλεπων ηιπερ εμελλε πορευεσθαι, βροντη δεξια εφθεγξατο: ο δ' ειπεν: εψομεθα σοι, ω ζευ μεγιστε. και ωρματο εν μεν δεξιαι εχων χρυσανταν τον ιππαρχον και τους ιππεας, εν αριστεραι δε αρσαμαν και τους πεζους. παρηγγυησε δε παροραν προς το σημειον και εν ισωι επεσθαι: ην δε αυτωι το σημειον αετος χρυσους επι δορατος μακρου ανατεταμενος. και νυν δ' ετι τουτο το σημειον τωι περσων βασιλει διαμενει. πριν δε οραν τους πολεμιους εις τρις ανεπαυσε το στρατευμα. επει δε προεληλυθεσαν ως εικοσι σταδιους, ηρχοντο ηδη το των πολεμιων στρατευμα αντιπροσιον καθοραν. ως δ' εν τωι καταφανει παντες αλληλοις εγενοντο και εγνωσαν οι πολεμιοι πολυ εκατερωθεν υπερφαλαγγουντες, στησαντες την αυτων φαλαγγα (ου γαρ εστιν αλλως κυκλουσθαι), επεκαμπτον εις κυκλωσιν, ωσπερ γαμμα εκατερωθεν την εαυτων ταξιν ποιησαντες, ως παντοθεν αμα μαχοιντο. ο δε κυρος ορων ταυτα ουδεν τι μαλλον αφιστατο, αλλ' ωσαυτως ηγειτο. κατανοων δε ως προσω τον καμπτηρα εκατερωθεν εποιησαντο περι ον καμπτοντες ανετεινον τα κερατα, εννοεις, εφη, ω χρυσαντα, ενθα την επικαμπην ποιουνται; πανυ γε, εφη ο χρυσαντας, και θαυμαζω γε: πολυ γαρ μοι δοκουσιν αποσπαν τα κερατα απο της εαυτων φαλαγγος. ναι μα δι', εφη ο κυρος, και απο γε της ημετερας. τι δη τουτο; δηλον οτι φοβουμενοι μη ην εγγυς ημων γενωνται τα κερατα της φαλαγγος ετι προσω ουσης, επιθωμεθα αυτοις. επειτ', εφη ο χρυσαντας, πως δυνησονται ωφελειν οι ετεροι τους ετερους ουτω πολυ απεχοντες αλληλων; αλλα δηλον, εφη ο κυρος, οτι ηνικα αν γενωνται τα κερατα αναβαινοντα κατ' αντιπερας των πλαγιων του ημετερου στρατευματος, στραφεντες ως εις φαλαγγα αμα παντοθεν ημιν προσιασι μαχουμενοι. ουκουν, εφη ο χρυσαντας, ευ σοι δοκουσι βουλευεσθαι; προς γε α ορωσι: προς δε α ουχ ορωσιν ετι κακιον η ει κατα κερας προσηισαν. αλλα συ μεν, εφη, ω αρσαμα, ηγου τωι πεζωι ηρεμα ωσπερ εμε οραις: και συ, ω χρυσαντα, εν ισωι τουτωι το ιππικον εχων συμπαρεπου. εγω δε απειμι εκεισε οθεν μοι δοκει καιρος ειναι αρχεσθαι της μαχης: αμα δε παριων επισκεψομαι εκαστα πως ημιν εχει. επειδαν δ' εκει γενωμαι, οταν ηδη ομου προσιοντες αλληλοις γιγνωμεθα, παιανα εξαρξω, υμεις δε επειγεσθε. ηνικα δ' αν ημεις εγχειρωμεν τοις πολεμιοις, αισθησεσθε μεν, ου γαρ οιμαι ολιγος θορυβος εσται, ορμησεται δε τηνικαυτα αβραδατας ηδη συν τοις αρμασιν εις τους εναντιους: ουτω γαρ αυτωι ειρησεται: υμας δε χρη επεσθαι εχομενους οτι μαλιστα των αρματων. ουτω γαρ μαλιστα τοις πολεμιοις τεταραγμενοις επιπεσουμεθα. παρεσομαι δε καγω ηι αν δυνωμαι ταχιστα διωκων τους ανδρας, ην οι θεοι θελωσι. ταυτ' ειπων και ξυνθημα παρεγγυησας ζευς σωτηρ και ηγεμων επορευετο. μεταξυ δε των αρματων και των θωρακοφορων διαπορευομενος οποτε προσβλεψειε τινας των εν ταις ταξεσι, τοτε μεν ειπεν αν: ω ανδρες, ως ηδυ υμων τα προσωπα θεασασθαι. τοτε δ' αυ εν αλλοις αν ελεξεν: αρα εννοειτε, ανδρες, οτι ο νυν αγων εστιν ου μονον περι της τημερον νικης, αλλα και περι της προσθεν ην νενικηκατε και περι πασης ευδαιμονιας; εν αλλοις δ' αν παριων ειπεν: ω ανδρες, το απο τουδε ουδεν ποτε ετι θεους αιτιατεον εσται: παραδεδωκασι γαρ ημιν πολλα τε και αγαθα κτησα σθαι. αλλ' ανδρες αγαθοι γενωμεθα. κατ' αλλους δ' αυ τοιαδε: ω ανδρες, εις τινα ποτ' αν καλλιονα ερανον αλληλους παρακαλεσαιμεν η εις τονδε; νυν γαρ εξεστιν αγαθοις ανδρασι γενομενοις πολλα καγαθα αλληλοις εισενεγκειν. κατ' αλλους δ' αυ: επιστασθε μεν, οιμαι, ω ανδρες, οτι νυν αθλα προκειται τοις νικωσι μεν διωκειν, παιειν, κατακαινειν, αγαθα εχειν, καλα ακουειν, ελευθεροις ειναι, αρχειν: τοις δε κακοις δηλον οτι ταναντια τουτων. οστις ουν αυτον φιλει, μετ' εμου μαχεσθω: εγω γαρ κακον ουδεν ουδ' αισχρον εκων ειναι προσησομαι. οποτε δ' αυ γενοιτο κατα τινας των προσθεν συμμαχεσαμενων, ειπεν αν: προς δε υμας, ω ανδρες, τι δει λεγειν; επιστασθε γαρ οιαν τε οι αγαθοι εν ταις μαχαις ημεραν αγουσι και οιαν οι κακοι. ως δε παριων κατα αβραδαταν εγενετο, εστη: και ο αβραδατος παραδους τωι υφηνιοχωι τας ηνιας προσηλθεν αυτωι: προσεδραμον δε και αλλοι των πλησιον τεταγμενων και πεζων και αρματηλατων. ο δ' αυ κυρος εν τοις παραγεγενημενοις ελεξεν: ο μεν θεος, ω αβραδατα, ωσπερ συ ηξιους, συνηξιωσε σε και τους συν σοι πρωτοστατας ειναι των συμμαχων: συ δε τουτο μεμνησο, οταν δεηι σε ηδη αγωνιζεσθαι, οτι περσαι οι τε θεασομενοι υμας εσονται και οι εψομενοι υμιν και ουκ εασοντες ερημους υμας αγωνιζεσθαι. και ο αβραδατας ειπεν: αλλα τα μεν καθ' ημας εμοιγε δοκει, ω κυρε, καλως εχειν: αλλα τα πλαγια λυπει με, οτι τα μεν των πολεμιων κερατα ισχυρα ορω ανατεινομενα και αρμασι και παντοδαπηι στρατιαι: ημετερον δ' ουδεν αλλο αυτοις αντιτετακται η αρματα: ωστ' εγωγ', εφη, ει μη ελαχον τηνδε την ταξιν, ηισχυνομην αν ενθαδε ων: ουτω πολυ μοι δοκω εν ασφαλεστατωι ειναι. και ο κυρος ειπεν: αλλ' ει τα παρα σοι καλως εχει, θαρρει υπερ εκεινων: εγω γαρ σοι συν θεοις ερημα των πολεμιων τα πλαγια ταυτα αποδειξω. και συ μη προτερον εμβαλλε τοις εναντιοις, διαμαρτυρομαι, πριν αν φευγοντας τουτους ους νυν φοβηι θεασηι: τοιαυτα δ' εμεγαληγορει, μελλουσης της μαχης γιγνεσθαι: αλλως δ' ου μαλα μεγαληγορος ην: οταν μεντοι ιδηις τουτους φευγοντας, εμε τε ηδη παρειναι νομιζε και ορμα εις τους ανδρας: και συ γαρ τοτε τοις μεν εναντιοις κακιστοις αν χρησαιο, τοις δε μετα σαυτου αριστοις. αλλ' εως ετι σοι σχολη, ω αβραδατα, παντως παρελασας παρα τα σαυτου αρματα παρακαλει τους συν σοι εις την εμβολην, τωι μεν προσωπωι παραθαρρυνων, ταις δ' ελπισιν επικουφιζων. οπως δε κρατιστοι φανεισθε των επι τοις αρμασι, φιλονικιαν αυτοις εμβαλλε: και γαρ, ευ ισθι, ην ταδε ευ γενηται, παντες ερουσι το λοιπον μηδεν ειναι κερδαλεωτερον αρετης. ο μεν δη αβραδατας αναβας παρηλαυνε και ταυτ' εποιει. ο δ' αυ κυρος παριων ως εγενετο προς τωι ευωνυμωι, ενθα ο υστασπας τους ημισεις εχων ην των περσων ιππεων, ονομασας αυτον ειπεν: ω υστασπα, νυν (οραις;) εργον της σης ταχυεργιας: νυν γαρ ην φθασωμεν τους πολεμιους κατακανοντες, ουδεις ημων αποθανειται. και ο υστασπας επιγελασας ειπεν: αλλα περι μεν των εξ εναντιας ημιν μελησει, τους δ' εκ πλαγιου συ αλλοις προσταξον, οπως μηδ' ουτοι σχολαζωσι. και ο κυρος ειπεν: αλλ' επι γε τουτους εγω αυτος παρερχομαι: αλλ', ω υστασπα, τοδε μεμνησο, οτωι αν ημων ο θεος νικην διδωι, ην τι που μενηι πολεμιον, προς το μαχομενον αει συμβαλλωμεν. ταυτ' ειπων προηιει. επει δε κατα το πλευρον παριων εγενετο και κατα τον αρχοντα των ταυτηι αρματων, προς τουτον ελεξεν: εγω δε ερχομαι υμιν επικουρησων: αλλ' οποταν αισθησθε ημας επιτιθεμενους κατ' ακρον, τοτε και υμεις πειρασθε αμα δια των πολεμιων ελαυνειν: πολυ γαρ εν ασφαλεστερωι εσεσθε εξω γενομενοι η ενδον απολαμβανομενοι. επει δ' αυ παριων εγενετο οπισθεν των αρμαμαξων, αρταγερσαν μεν και φαρνουχον εκελευσεν εχοντας την τε των πεζων χιλιοστυν και την των ιππεων μενειν αυτου. επειδαν δ', εφη, αισθανησθε εμου επιτιθεμενου τοις κατα το δεξιον κερας, τοτε και υμεις τοις καθ' υμας επιχειρειτε: μαχεισθε δ', εφη, προς κερας, ηιπερ ασθενεστατον στρατευμα γιγνεται, φαλαγγα [δ'] εχοντες, ωσπερ αν ισχυροτατοι ειητε. και εισι μεν, ως ορατε, των πολεμιων ιππεις οι εσχατοι: παντως δε προετε προς αυτους την των καμηλων ταξιν, και ευ ιστε οτι και πριν μαχεσθαι γελοιους τους πολεμιους θεασεσθε. ο μεν δη κυρος ταυτα διαπραξαμενος επι το δεξιον παρηιει: ο δε κροισος νομισας ηδη εγγυτερον ειναι των πολεμιων την φαλαγγα συν ηι αυτος επορευετο η τα ανατεινομενα κερατα, ηρε τοις κερασι σημειον μηκετι ανω πορευεσθαι, αλλ' αυτου εν χωραι στραφηναι. ως δ' εστησαν αντια προς το του κυρου στρατευμα ορωντες, εσημηνεν αυτοις πορευεσθαι προς τους πολεμιους. και ουτω δη προσηισαν τρεις φαλαγγες επι το κυρου στρατευμα, η μεν μια κατα προσωπον, τω δε δυο, η μεν κατα το δεξιον, η δε κατα το ευωνυμον: ωστε πολυν φοβον παρειναι πασηι τηι κυρου στρατιαι. ωσπερ γαρ μικρον πλινθιον εν μεγαλωι τεθεν, ουτω και το κυρου στρατευμα παντοθεν περιειχετο υπο των πολεμιων και ιππευσι και οπλιταις και πελτοφοροις και τοξοταις και αρμασι πλην εξοπισθεν. ομως δε ως ο κυρος [επει] παρηγγειλεν, εστραφησαν παντες αντιπροσωποι τοις πολεμιοις: και ην μεν πολλη πανταχοθεν σιγη υπο του το μελλον οκνειν: ηνικα δε εδοξε τωι κυρωι καιρος ειναι, εξηρχε παιανα, συνεπηχησε δε πας ο στρατος. μετα δε τουτο τωι ενυαλιωι τε αμα επηλαλαξαν και εξανισταται ο κυρος, και ευθυς μεν μετα των ιππεων λαβων πλαγιους τους πολεμιους ομοσε αυτοις την ταχιστην συνεμιγνυεν: οι δε πεζοι αυτωι συντεταγμενοι ταχυ εφειποντο, και περιεπτυσσοντο ενθεν και ενθεν, ωστε πολυ επλεονεκτει: φαλαγγι γαρ κατα κερας προσεβαλλεν: ωστε ταχυ ισχυρα φυγη εγενετο τοις πολεμιοις. ως δε ηισθετο αρταγερσης εν εργωι οντα τον κυρον, επιτιθεται και αυτος κατα τα ευωνυμα, προεις τας καμηλους ωσπερ κυρος εκελευσεν. οι δε ιπποι αυτας εκ πανυ πολλου ουκ εδεχοντο, αλλ' οι μεν εκφρονες γιγνομενοι εφευγον, οι δ' εξηλλοντο, οι δ' ενεπιπτον αλληλοις. τοιαυτα γαρ πασχουσιν ιπποι υπο καμηλων. ο δε αρταγερσης συντεταγμενους εχων τους μεθ' εαυτου ταραττομενοις επεκειτο: και τα αρματα δε κατα το δεξιον και το ευωνυμον αμα ενεβαλλε. και πολλοι μεν τα αρματα φευγοντες υπο των κατα κερας επομενων απεθνηισκον, πολλοι δε τουτους φευγοντες υπο των αρματων ηλισκοντο. και ο αβραδατας δε ουκετι εμελλεν, αλλ' αναβοησας: ανδρες φιλοι, επεσθε, ενιει ουδεν φειδομενος των ιππων, αλλ' ισχυρως εξαιματτων τωι κεντρωι: συνεξωρμησαν δε και οι αλλοι αρματηλαται. και τα μεν αρματα εφευγεν αυτους ευθυς, τα μεν αναλαβοντα τους παραβατας, τα δε και απολιποντα. ο δε αβραδατας αντικρυ διαιττων εις την των αιγυπτιων φαλαγγα εμβαλλει: συνεισεβαλον δε αυτωι και οι εγγυτατα τεταγμενοι. πολλαχου μεν ουν και αλλοθι δηλον ως ουκ εστιν ισχυροτερα φαλαγξ η οταν εκ φιλων συμμαχων ηθροισμενη ηι, και εν τουτωι δε εδηλωσεν. οι μεν γαρ εταιροι τε αυτου και ομοτραπεζοι συνεισεβαλλον: οι δ' αλλοι ηνιοχοι ως ειδον υπομενοντας πολλωι στιφει τους αιγυπτιους, εξεκλιναν κατα τα φευγοντα αρματα και τουτοις εφειποντο. οι δε αμφι αβραδαταν ηι μεν ενεβαλλον, ατε ου δυναμενων διαχασασθαι των αιγυπτιων δια το μενειν τους ενθεν και ενθεν αυτων, τους μεν ορθους τηι ρυμηι τηι των ιππων παιοντες ανετρεπον, τους δε πιπτοντας κατηλοων και αυτους και οπλα και ιπποις και τροχοις. οτου δ' επιλαβοιτο τα δρεπανα, παντα βιαι διεκοπτετο και οπλα και σωματα. εν δε τωι αδιηγητωι τουτωι ταραχωι υπο των παντοδαπων σωρευματων εξαλλομενων των τροχων εκπιπτει ο αβραδατας και αλλοι δε των συνεισβαλοντων, και ουτοι μεν ενταυθα ανδρες αγαθοι γενομενοι κατεκοπησαν και απεθανον: οι δε περσαι συνεπισπομενοι, ηι μεν ο αβραδατας ενεβαλε και οι συν αυτωι, ταυτηι επεισπεσοντες τεταραγμενους εφονευον, ηι δε απαθεις εγενοντο οι αιγυπτιοι (πολλοι δ' ουτοι ησαν), εχωρουν εναντιοι τοις περσαις. ενθα δη δεινη μαχη ην και δορατων και ξυστων και μαχαιρων: επλεονεκτουν μεντοι οι αιγυπτιοι και πληθει και τοις οπλοις. τα τε γαρ δορατα ισχυρα και μακρα ετι και νυν εχουσιν, αι τε ασπιδες πολυ μαλλον των θωρακων και των γερρων και στεγαζουσι τα σωματα και προς το ωθεισθαι συνεργαζονται προς τοις ωμοις ουσαι. συγκλεισαντες ουν τας ασπιδας εχωρουν και εωθουν. οι δε περσαι ουκ εδυναντο αντεχειν, ατε εν ακραις ταις χερσι τα γερρα εχοντες, αλλ' επι ποδα ανεχαζοντο παιοντες και παιομενοι, εως υπο ταις μηχαναις εγενοντο. επει μεντοι ενταυθα ηλθον, επαιοντο αυθις οι αιγυπτιοι απο των πυργων: και οι επι πασι δε ουκ ειων φευγειν ουτε τους τοξοτας ουτε τους ακοντιστας, αλλ' ανατεταμενοι τας μαχαιρας ηναγκαζον και τοξευειν και ακοντιζειν. ην δε πολυς μεν ανδρων φονος, πολυς δε κτυπος οπλων και βελων παντοδαπων, πολλη δε βοη των μεν ανακαλουντων αλληλους, των δε παρακελευομενων, των δε θεους επικαλουμενων. εν δε τουτωι κυρος διωκων τους καθ' αυτον παραγιγνεται. ως δ' ειδε τους περσας εκ της χωρας εωσμενους, ηλγησε τε και γνους οτι ουδαμως αν θαττον σχοιη τους πολεμιους της εις το προσθεν προοδου η ει εις το οπισθεν περιελασειεν αυτων, παραγγειλας επεσθαι τοις μεθ' αυτου περιη λαυνεν εις το οπισθεν: και εισπεσοντες παιουσιν αφορωντας και πολλους κατακαινουσιν. οι δε αιγυπτιοι ως ηισθοντο, εβοων τε οτι οπισθεν οι πολεμιοι και εστρεφοντο εν ταις πληγαις. και ενταυθα δη φυρδην εμαχοντο και πεζοι και ιππεις, πεπτωκως δε τις υπο τωι κυρου ιππωι και πατουμενος παιει εις την γαστερα τηι μαχαιραι τον ιππον αυτου: ο δε ιππος πληγεις σφαδαιζων αποσειεται τον κυρον. ενθα δη εγνω αν τις οσου αξιον ειη το φιλεισθαι αρχοντα υπο των περι αυτον. ευθυς γαρ ανεβοησαν τε παντες και προσπεσοντες εμαχοντο: εωθουν, εωθουντο, επαιον, επαιοντο. καταπηδησας δε τις απο του ιππου των του κυρου υπηρετων αναβαλλει αυτον επι τον εαυτου ιππον. ως δ' ανεβη ο κυρος, κατειδε παντοθεν ηδη παιομενους τους αιγυπτιους: και γαρ υστασπας ηδη παρην συν τοις περσων ιππευσι και χρυσαντας. αλλα τουτους εμβαλλειν μεν ουκετι εια εις την φαλαγγα των αιγυπτιων, εξωθεν δε τοξευειν και ακοντιζειν εκελευεν. ως δ' εγενετο περιελαυνων παρα τας μηχανας, εδοξεν αυτωι αναβηναι επι των πυργων τινα και κατασκεψασθαι ει πηι και αλλο τι μενοι των πολεμιων και μαχοιτο. επει δε ανεβη, κατειδε μεστον το πεδιον ιππων, ανθρωπων, αρματων, φευγοντων, διωκοντων, κρατουντων, κρατουμενων: μενον δ' ουδαμου ουδεν ετι εδυνατο κατιδειν πλην το των αιγυπτιων: ουτοι δε επειδη ηπορουντο, παντοθεν κυκλον ποιησαμενοι, ωστε ορασθαι τα οπλα, υπο ταις ασπισιν εκαθηντο: και εποιουν μεν ουδεν ετι, επασχον δε πολλα και δεινα. αγασθεις δε ο κυρος αυτους και οικτιρων οτι αγαθοι ανδρες οντες απωλλυντο, ανεχωρισε παντας τους περιμαχομενους και μαχεσθαι ουδενα ετι εια. πεμπει δε προς αυτους κηρυκα ερωτων ποτερα βουλονται απολεσθαι παντες υπερ των προδεδωκοτων αυτους η σωθηναι ανδρες αγαθοι δοκουντες ειναι. οι δ' απεκριναντο: πως δ' αν ημεις σωθειημεν ανδρες αγαθοι δοκουντες ειναι; ο δε κυρος παλιν ελεγεν: οτι ημεις υμας ορωμεν μονους και μενοντας και μαχεσθαι θελοντας. αλλα τουντευθεν, εφασαν οι αιγυπτιοι, τι καλον αν ποιουντες σωθειημεν; και ο κυρος αυ προς τουτο ειπεν: [ει των τε συμμαχομενων μηδενα προδοντες σωθειητε] τα τε οπλα παραδοντες φιλοι τε γενομενοι τοις αιρουμενοις υμας σωσαι, εξον απολεσαι. ακουσαντες ταυτα επηροντο: ην δε γενωμεθα σοι φιλοι, τι ημιν αξιωσεις χρησθαι; απεκρινατο ο κυρος ευ ποιειν και ευ πασχειν. επηρωτων παλιν οι αιγυπτιοι τινα ευεργεσιαν: προς τουτο ειπεν ο κυρος: μισθον μεν υμιν δοιην αν πλειονα η νυν ελαμβανετε οσον αν χρονον πολεμος ηι: ειρηνης δε γενομενης τωι βουλομενωι υμων μενειν παρ' εμοι χωραν τε δωσω και πολεις και γυναικας και οικετας. ακουσαντες ταυτα οι αιγυπτιοι το μεν επι κροισον συστρατευειν αφελειν σφισιν εδεηθησαν: τουτωι γαρ μονωι γιγνωσκεσθαι εφασαν: τα δ' αλλα συνομολογησαντες εδοσαν πιστιν και ελαβον. και οι αιγυπτιοι τε οι καταμειναντες τοτε ετι και νυν βασιλει πιστοι διαμενουσι, κυρος τε πολεις αυτοις εδωκε, τας μεν ανω, αι ετι και νυν πολεις αιγυπτιων καλουνται, λαρισαν δε και κυλληνην παρα κυμην πλησιον θαλαττης, ας ετι και νυν οι απ' εκεινων εχουσι. ταυτα δε διαπραξαμενος ο κυρος ηδη σκοταιος αναγαγων εστρατοπεδευσατο εν θυμβραροις. εν δε τηι μαχηι των πολεμιων αιγυπτιοι μονοι ηυδοκιμησαν, των δε συν κυρωι το περσων ιππικον κρατιστον εδοξεν ειναι: ωστ' ετι και νυν διαμενει η οπλισις ην τοτε κυρος τοις ιππευσι κατεσκευασεν. ηυδοκιμησε δε ισχυρως και τα δρεπανηφορα αρματα: ωστε και τουτο ετι και νυν διαμενει το πολεμιστηριον τωι αει βασιλευοντι. αι μεντοι καμηλοι εφοβουν μονον τους ιππους, ου μεντοι κατεκαινον γε οι επ' αυτων ιππεις, ουδ' αυτοι γε απεθνηισκον υπο ιππεων: ουδεις γαρ ιππος επελαζε. και χρησιμον μεν εδοκει ειναι: αλλα γαρ ουτε τρεφειν ουδεις εθελει καλος καγαθος καμηλον ωστ' εποχεισθαι ουτε μελεταν ως πολεμησων απο τουτων. ουτω δη απολαβουσαι παλιν το εαυτων σχημα εν τοις σκευοφοροις διαγουσι. και οι μεν αμφι τον κυρον δειπνοποιησαμενοι και φυλακας καταστησαμενοι, ωσπερ εδει, εκοιμηθησαν. κροισος μεντοι ευθυς επι σαρδεων εφευγε συν τωι στρατευματι: τα δ' αλλα φυλα οποι εδυνατο προσωτατω εν τηι νυκτι της επ' οικον οδου εκαστος απεχωρει. επειδη δε ημερα εγενετο, ευθυς επι σαρδεις ηγε κυρος. ως δ' εγενετο προς τωι τειχει τωι εν σαρδεσι, τας τε μηχανας ανιστη ως προσβαλων προς το τειχος και κλιμακας παρεσκευαζετο. ταυτα δε ποιων κατα τα αποτομωτατα δοκουντα ειναι του σαρδιανων ερυματος της επιουσης νυκτος αναβιβαζει χαλδαιους τε και περσας. ηγησατο δ' αυτοις ανηρ περσης δουλος γεγενη μενος των εν τηι ακροπολει τινος φρουρων και καταμεμαθηκως καταβασιν εις τον ποταμον και αναβασιν την αυτην. ως δ' εγενετο τουτο δηλον οτι ειχετο τα ακρα, παντες δη εφευγον οι λυδοι απο των τειχων οποι εδυνατο εκαστος της πολεως. κυρος δε αμα τηι ημεραι εισηιει εις την πολιν και παρηγγειλεν εκ της ταξεως μηδενα κινεισθαι. ο δε κροισος κατακλεισαμενος εν τοις βασιλειοις κυρον εβοα: ο δε κυρος του μεν κροισου φυλακας κατελιπεν, αυτος δε απαγαγων προς την εχομενην ακραν ως ειδε τους μεν περσας φυλαττοντας την ακραν, ωσπερ εδει, τα δε των χαλδαιων οπλα ερημα (κατεδεδραμηκεσαν γαρ αρπασομενοι τα εκ των οικιων), ευθυς συνεκαλεσεν αυτων τους αρχοντας και ειπεν αυτοις απιεναι εκ του στρατευματος ως ταχιστα. ου γαρ αν, εφη, ανασχοιμην πλεονεκτουντας ορων τους ατακτουντας. και ευ μεν, εφη, επιστασθε οτι παρεσκευαζομην εγω υμας τους εμοι συστρατευομενους πασι χαλδαιοις μακαριστους ποιησαι: νυν δ', εφη, μη θαυμαζετε ην τις και απιουσιν υμιν κρειττων εντυχηι. ακουσαντες ταυτα οι χαλδαιοι εδεισαν τε και ικετευον παυσασθαι οργιζομενον και τα χρηματα παντα αποδωσειν εφασαν. ο δ' ειπεν οτι ουδεν αυτων δεοιτο. αλλ' ει με, εφη, βουλεσθε παυσασθαι αχθομενον, αποδοτε παντα οσα ελαβετε τοις διαφυλαξασι την ακραν. ην γαρ αισθωνται οι αλλοι στρατιωται οτι πλεονεκτουσιν οι ευτακτοι γενομενοι, παντα μοι καλως εξει. οι μεν δη χαλδαιοι ουτως εποιησαν ως εκελευσεν ο κυρος: και ελαβον οι πειθομενοι πολλα και παντοια χρηματα. ο δε κυρος καταστρατοπεδευσας τους εαυτου, οπου εδοκει επιτηδειοτατον ειναι της πολεως, μενειν επι τοις οπλοις παρηγγειλε και αριστοποιεισθαι. ταυτα δε διαπραξαμενος αγαγειν εκελευσεν αυτωι τον κροισον. ο δε κροισος ως ειδε τον κυρον, χαιρε, ω δεσποτα, εφη: τουτο γαρ η τυχη και εχειν το απο τουδε διδωσι σοι και εμοι προσαγορευειν. και συ γε, εφη, ω κροισε, επειπερ ανθρωποι γε εσμεν αμφοτεροι. αταρ, εφη, ω κροισε, αρ' αν τι μοι εθελησαις συμβουλευσαι; και βουλοιμην γ' αν, εφη, ω κυρε, αγαθον τι σοι ευρειν: τουτο γαρ αν οιμαι αγαθον καμοι γενεσθαι. ακουσον τοινυν, εφη, ω κροισε: εγω γαρ ορων τους στρατιωτας πολλα πεπονηκοτας και πολλα κεκινδυνευκοτας και νυν νομιζοντας πολιν εχειν την πλουσιωτατην εν τηι ασιαι μετα βαβυλωνα, αξιω ωφεληθηναι τους στρατιωτας. γιγνωσκω γαρ, εφη, οτι ει μη τινα καρπον ληψονται των πονων, ου δυνησομαι αυτους πολυν χρονον πειθομενους εχειν. διαρπασαι μεν ουν αυτοις εφειναι την πολιν ου βουλομαι: την τε γαρ πολιν νομιζω αν διαφθαρηναι, εν τε τηι αρπαγηι ευ οιδ' οτι οι πονηροτατοι πλεονεκτησειαν αν. ακουσας ταυτα ο κροισος ελεξεν: αλλ' εμε, εφη, εασον λεξαι προς ους αν εγω λυδων ελθω οτι διαπεπραγμαι παρα σου μη ποιησαι αρπαγην μηδε εασαι αφανισθηναι παιδας και γυναικας: υπεσχομην δε σοι αντι τουτων η μην παρ' εκοντων λυδων εσεσθαι παν ο τι καλον καγαθον εστιν εν σαρδεσιν. ην γαρ ταυτα ακουσωσιν, οιδ' οτι ηξει σοι παν ο τι εστιν ενθαδε καλον κτημα ανδρι και γυναικι: και ομοιως εις νεωτα πολλων και καλων παλιν σοι πληρης η πολις εσται. ην δε διαρπασηις, και αι τεχναι σοι, ας πηγας φασι των καλων ειναι, διεφθαρμεναι εσονται. εξεσται δε σοι ιδοντι ταυτα ελθοντα ετι και περι της αρπαγης βουλευσασθαι. πρωτον δ', εφη, επι τους εμους θησαυρους πεμπε και παραλαμβανοντων οι σοι φυλακες παρα των εμων φυλακων. ταυτα μεν δη παντα ουτω συνηινεσε ποιειν ο κυρος ωσπερ ελεξεν ο κροισος. ταδε δε μοι παντως, εφη, ω κροισε, λεξον πως σοι αποβεβηκε τα εκ του εν δελφοις χρηστηριου: σοι γαρ δη λεγεται πανυ γε τεθεραπευσθαι ο απολλων και σε παντα εκεινωι πειθομενον πραττειν. εβουλομην αν, εφη, ω κυρε, ουτως εχειν: νυν δε παντα ταναντια ευθυς εξ αρχης πραττων προσηνεχθην τωι απολλωνι. πως δε; εφη ο κυρος: διδασκε: πανυ γαρ παραδοξα λεγεις. οτι πρωτον μεν, εφη, αμελησας ερωταν τον θεον, ει τι εδεομην, απεπειρωμην αυτου ει δυναιτο αληθευειν. τουτο δ', εφη, μη οτι θεος, αλλα και ανθρωποι καλοι καγαθοι, επειδαν γνωσιν απιστουμενοι, ου φιλουσι τους απιστουντας. επει μεντοι εγνω και μαλ' ατοπα εμου ποιουντος, καιπερ προσω δελφων απεχοντος, ουτω δη πεμπω περι παιδων. ο δε μοι το μεν πρωτον ουδ' απεκρινατο: επει δ' εγω πολλα μεν πεμπων αναθηματα χρυσα, πολλα δ' αργυρα, παμπολλα δε θυων εξιλασαμην ποτε αυτον, ως εδοκουν, τοτε δη μοι αποκρινεται ερωτωντι τι αν μοι ποιησαντι παιδες γενοιντο: ο δε ειπεν οτι εσοιντο. και εγενοντο μεν, ουδε γαρ ουδε τουτο εψευσατο, γενομενοι δε ουδεν ωνησαν. ο μεν γαρ κωφος ων διετελει, ο δε αριστος γενομενος εν ακμηι του βιου απωλετο. πιεζομενος δε ταις περι τους παιδας συμφοραις παλιν πεμπω και επερωτω τον θεον τι αν ποιων τον λοιπον βιον ευδαιμονεστατα διατελεσαιμι: ο δε μοι απεκρινατο, σαυτον γιγνωσκων ευδαιμων, κροισε, περασεις. εγω δ' ακουσας την μαντειαν ησθην: ενομιζον γαρ το ραιστον μοι αυτον προσταξαντα την ευδαιμονιαν διδοναι. αλλους μεν γαρ γιγνωσκειν τους μεν οιον τ' ειναι τους δ' ου: εαυτον δε οστις εστι παντα τινα ενομιζον ανθρωπον ειδεναι. και τον μετα ταυτα δη χρονον, εως μεν ειχον ησυχιαν, ουδεν ενεκαλουν μετα τον του παιδος θανατον ταις τυχαις: επειδη δε ανεπεισθην υπο του ασσυριου εφ' υμας στρατευεσθαι, εις παντα κινδυνον ηλθον: εσωθην μεντοι ουδεν κακον λαβων. ουκ αιτιωμαι δε ουδε ταδε τον θεον. επει γαρ εγνων εμαυτον μη ικανον υμιν μαχεσθαι, ασφαλως συν τωι θεωι απηλθον και αυτος και οι συν εμοι. νυν δ' αυ παλιν υπο τε πλουτου του παροντος διαθρυπτομενος και υπος των δεομενων μου προστατην γενεσθαι και υπο των δωρων ων εδιδοσαν μοι και υπ' ανθρωπων, οι με κολακευοντες ελεγον ως ει εγω θελοιμι αρχειν, παντες αν εμοι πειθοιντο και μεγιστος αν ειην ανθρωπων, υπο τοιουτων δε λογων αναφυσωμενος, ως ειλοντο με παντες οι κυκλωι βασιλεις προστατην του πολεμου, υπεδεξαμην την στρατηγιαν, ως ικανος ων μεγιστος γενεσθαι, αγνοων αρα εμαυτον, οτι σοι αντιπολεμειν ικανος ωιμην ειναι, πρωτον μεν εκ θεων γεγονοτι, επειτα δε δια βασιλεων πεφυκοτι, επειτα δ' εκ παιδος αρετην ασκουντι: των δ' εμων προγονων ακουω τον πρωτον βασιλευσαντα αμα τε βασιλεα και ελευθερον γενεσθαι. ταυτ' ουν αγνοησας δικαιως, εφη, εχω την δικην. αλλα νυν δη, εφη, ω κυρε, γιγνωσκω μεν εμαυτον: συ δ', εφη, ετι δοκεις αληθευειν τον απολλω ως ευδαιμων εσομαι γιγνωσκων εμαυτον; σε δε ερωτω δια τουτο οτι αριστ' αν μοι δοκεις εικασαι τουτο εν τωι παροντι: και γαρ δυνασαι ποιησαι. και ο κυρος ειπε: βουλην μοι δος περι τουτου, ω κροισε: εγω γαρ σου εννοων την προσθεν ευδαιμονιαν οικτιρω τε σε και αποδιδωμι ηδη γυναικα τε εχειν ην ειχες και τας θυγατερας (ακουω γαρ σοι ειναι), και τους φιλους και τους θεραποντας και τραπεζαν συν οιαιπερ εζητε: μαχας δε σοι και πολεμους αφαιρω. μα δια μηδεν τοινυν, εφη ο κροισος, συ [εμοι] ετι βουλευου [αποκρινασθαι] περι της εμης ευδαιμονιας: εγω γαρ ηδη σοι λεγω, ην ταυτα μοι ποιησηις α λεγεις, οτι ην αλλοι τε μακαριωτατην ενομιζον ειναι βιοτην και εγω συνεγιγνωσκον αυτοις, ταυτην και εγω νυν εχων διαξω. και ο κυρος ειπε: τις δη ο εχων ταυτην την μακαριαν βιοτην; η εμη γυνη, ειπεν, ω κυρε: εκεινη γαρ των μεν αγαθων και των μαλακων και ευφροσυνων πασων εμοι το ισον μετειχε, φροντιδων δε οπως ταυτα εσται και πολεμου και μαχης ου μετην αυτηι. ουτω δη και συ δοκεις εμε κατασκευαζειν ωσπερ εγω ην εφιλουν μαλιστα ανθρωπων, ωστε τωι απολλωνι αλλα μοι δοκω χαριστηρια οφειλησειν. ακουσας δ' ο κυρος τους λογους αυτου εθαυμασε μεν την ευθυμιαν, ηγε δε το λοιπον οποι και αυτος πορευοιτο, ειτε αρα και χρησιμον τι νομιζων αυτον ειναι ειτε και ασφαλεστερον ουτως ηγουμενος. και τοτε μεν ουτως εκοιμηθησαν. τηι δ' υστεραιαι καλεσας ο κυρος τους φιλους και τους ηγεμονας του στρατευματος, τους μεν αυτων εταξε τους θησαυρους παραλαμβανειν, τους δ' εκελευσεν οποσα παραδοιη κροισος χρηματα, πρωτον μεν τοις θεοις εξελειν οποι' αν οι μαγοι εξηγωνται, επειτα ταλλα χρηματα παραδεχομενους εν ζυγαστροις στησαντας εφ' αμαξων επισκευασαι και διαλαχοντας τας αμαξας κομιζειν οποιπερ αν αυτοι πορευωνται, ινα οπου καιρος ειη διαλαμβανοιεν εκαστοι τα αξια. οι μεν δη ταυτ' εποιουν. ο δε κυρος καλεσας τινας των παροντων υπηρετων, ειπατε μοι, εφη, εωρακε τις υμων αβραδαταν; θαυμαζω γαρ, εφη, οτι προσθεν θαμιζων εφ' ημας νυν ουδαμου φαινεται. των ουν υπηρετων τις απεκρινατο οτι ω δεσποτα, ου ζηι, αλλ' εν τηι μαχηι απεθανεν εμβαλων το αρμα εις τους αιγυπτιους: οι δ' αλλοι πλην των εταιρων αυτου εξεκλιναν, ως φασιν, επει το στιφος ειδον το των αιγυπτιων. και νυν γε, εφη, λεγεται αυτου η γυνη ανελομενη τον νεκρον και ενθεμενη εις την αρμαμαξαν, εν ηιπερ αυτη ωχειτο, προσκεκομικεναι αυτον ενθαδε ποι προς τον πακτωλον ποταμον. και τους μεν ευνουχους και τους θεραποντας αυτου ορυττειν φασιν επι λοφου τινος θηκην τωι τελευτησαντι: την δε γυναικα λεγουσιν ως καθηται χαμαι κεκοσμηκυια οις ειχε τον ανδρα, την κεφαλην αυτου εχουσα επι τοις γονασι. ταυτα ακουσας ο κυρος επαισατο αρα τον μηρον και ευθυς αναπηδησας επι τον ιππον λαβων χιλιους ιππεας ηλαυνεν επι το παθος. γαδαταν δε και γωβρυαν εκελευσεν ο τι δυναιντο λαβοντας καλον κοσμημα ανδρι φιλωι και αγαθωι τετελευτηκοτι μεταδιωκειν: και οστις ειχε τας επομενας αγελας, και βους και ιππους ειπε τουτωι και αμα προβατα πολλα ελαυ νειν οποι αν αυτον πυνθανηται οντα, ως επισφαγειη τωι αβραδαται. επει δε ειδε την γυναικα χαμαι καθημενην και τον νεκρον κειμενον, εδακρυσε τε επι τωι παθει και ειπε: φευ, ω αγαθη και πιστη ψυχη, οιχηι δη απολιπων ημας; και αμα εδεξιουτο αυτον και η χειρ του νεκρου επηκολουθησεν: απεκεκοπτο γαρ κοπιδι υπο των αιγυπτιων. ο δε ιδων πολυ ετι μαλλον ηλγησε: και η γυνη δε ανωδυρατο και δεξαμενη δη παρα του κυρου εφιλησε τε την χειρα και παλιν ως οιον τ' ην προσηρμοσε, και ειπε: και ταλλα τοι, ω κυρε, ουτως εχει: αλλα τι δει σε οραν; και ταυτα, εφη, οιδ' οτι δι' εμε ουχ ηκιστα επαθεν, ισως δε και δια σε, ω κυρε, ουδεν ηττον. εγω τε γαρ η μωρα πολλα διεκελευομην αυτωι ουτω ποιειν, οπως σοι φιλος αξιος γενησοιτο: αυτος τε οιδ' οτι ουτος ου τουτο ενενοει ο τι πεισοιτο, αλλα τι αν σοι ποιησας χαρισαιτο. και γαρ ουν, εφη, αυτος μεν αμεμπτως τετελευτηκεν, εγω δ' η παρακελευομενη ζωσα παρακαθημαι. και ο κυρος χρονον μεν τινα σιωπηι κατεδακρυσεν, επειτα δε εφθεγξατο: αλλ' ουτος μεν δη, ω γυναι, εχει το καλλιστον τελος: νικων γαρ τετελευτηκε: συ δε λαβουσα τοισδε επικοσμει αυτον τοις παρ' εμου: παρην δε ο γωβρυας και ο γαδατας πολυν και καλον κοσμον φεροντες: επειτα δ', εφη, ισθι οτι ουδε τα αλλα ατιμος εσται, αλλα και το μνημα πολλοι χωσουσιν αξιως ημων και επισφαγησεται αυτωι οσα εικος ανδρι αγαθωι. και συ δ', εφη, ουκ ερημος εσηι, αλλ' εγω σε και σωφροσυνης ενεκα και πασης αρετης και ταλλα τιμησω και συστησω οστις αποκομιει σε οποι αν αυτη εθεληις: μονον, εφη, δηλωσον προς εμε προς οντινα χρηιζεις κομισθηναι. και η πανθεια ειπεν: αλλα θαρρει, εφη, ω κυρε, ου μη σε κρυψω προς οντινα βουλομαι αφικεσθαι. ο μεν δη ταυτ' ειπων απηιει, κατοικτιρων την τε γυναικα οιου ανδρος στεροιτο και τον ανδρα οιαν γυναικα καταλιπων ουκετ' οψοιτο. η δε γυνη τους μεν ευνουχους εκελευσεν αποστηναι, εως αν, εφη, τονδ' εγω οδυρωμαι ως βουλομαι: τηι δε τροφωι ειπε παραμενειν, και επεταξεν αυτηι, επειδαν αποθανηι, περικαλυψαι αυτην τε και τον ανδρα ενι ιματιωι. η δε τροφος πολλα ικετευουσα μη ποιειν τουτο, επει ουδεν ηνυτε και χαλεπαινουσαν εωρα, εκαθητο κλαιουσα. η δε ακινακην παλαι παρεσκευασμενον σπασαμενη σφαττει εαυτην και επιθεισα επι τα στερνα του ανδρος την εαυτης κεφαλην απεθνηισκεν. η δε τροφος ανωλοφυρατο τε και περιεκαλυπτεν αμφω ωσπερ η πανθεια επεστειλεν. ο δε κυρος ως ηισθετο το εργον της γυναικος, εκπλαγεις ιεται, ει τι δυναιτο βοηθησαι. οι δε ευνουχοι ιδοντες το γεγενημενον, τρεις οντες σπασαμενοι κακεινοι τους ακινακας αποσφαττονται ουπερ εταξεν αυτους εστηκοτες. [και νυν το μνημα μεχρι του νυν των ευνουχων κεχωσθαι λεγεται: και επι μεν τηι ανω στηληι του ανδρος και της γυναικος επιγεγραφθαι φασι τα ονοματα, συρια γραμματα, κατω δε ειναι τρεις λεγουσι στηλας και επιγεγραφθαι σκηπτουχων.] ο δε κυρος ως επλησιασε τωι παθει αγασθεις τε την γυναικα και κατολοφυραμενος απηιει: και τουτων μεν ηι εικος επεμεληθη ως τυχοιεν παντων των καλων, και το μνημα υπερμεγεθες εχωσθη, ως φασιν. εκ δε τουτου στασιαζοντες οι καρες και πολεμουντες προς αλληλους, ατε τας οικησεις εχοντες εν εχυροις χωριοις, εκατεροι επεκαλουντο τον κυρον. ο δε κυρος αυτος μεν μενων εν σαρδεσι μηχανας εποιειτο και κριους, ως των μη πειθομενων ερειψων τα τειχη, αδουσιον δε ανδρα περσην και ταλλα ουκ αφρονα ουδ' απολεμον, και πανυ δη ευχαριν, πεμπει επι την καριαν, στρατευμα δους: και κιλικες δε και κυπριοι πανυ προθυμως αυτωι συνεστρατευσαν. ων ενεκα ουδ' επεμψε πωποτε περσην σατραπην ουτε κιλικων ουτε κυπριων, αλλ' ηρκουν αυτωι αιει οι επιχωριοι βασιλευοντες: δασμον μεντοι ελαμβανε και στρατιας οποτε δεοιτο επηγγελλεν αυτοις. ο δε αδουσιος αγων το στρατευμα επι την καριαν ηλθε, και απ' αμφοτερων των καρων παρησαν προς αυτον ετοιμοι οντες δεχεσθαι εις τα τειχη επι κακωι των αντιστασιαζοντων: ο δε αδουσιος προς αμφοτερους ταυτα εποιει: δικαιοτερα τε εφη λεγειν τουτους οποτεροις διαλεγοιτο, λαθειν τε εφη δειν τους εναντιους φιλους σφας γενομενους, ως δη ουτως αν μαλλον επιπεσων απαρασκευοις τοις εναντιοις. πιστα δ' ηξιου γενεσθαι, και τους μεν καρας ομοσαι αδολως τε δεξεσθαι εις τα τειχη σφας και επ' αγαθωι τωι κυρου και περσων: αυτος δε ομοσαι θελειν αδολως εισιεναι εις τα τειχη και επ' αγαθωι των δεχομενων. ταυτα δε ποιησας αμφοτεροις λαθραι εκατερων νυκτα συνεθετο την αυτην, και εν ταυτηι εισηλασε τε εις τα τειχη και παρελαβε τα ερυματα αμφοτερων. αμα δε τηι ημεραι καθεζομενος εις το μεσον συν τηι στρατιαι εκαλεσεν εκατερων τους επικαιριους. οι δε ιδοντες αλληλους ηχθε σθησαν, νομιζοντες εξηπατησθαι αμφοτεροι. ο μεντοι αδουσιος ελεξε τοιαδε: εγω υμιν, ω ανδρες, ωμοσα αδολως εισιεναι εις τα τειχη και επ' αγαθωι των δεχομενων. ει μεν ουν απολω οποτερους υμων, νομιζω επι κακωι εισεληλυθεναι καρων: ην δε ειρηνην υμιν ποιησω και ασφαλειαν εργαζεσθαι αμφοτεροις την γην, νομιζω υμιν επ' αγαθωι παρειναι. νυν ουν χρη απο τησδε της ημερας επιμιγνυσθαι τε αλληλοις φιλικως, εργαζεσθαι τε την γην αδεως, διδοναι τε τεκνα και λαμβανειν παρ' αλληλων. ην δε παρα ταυτα αδικειν τις επιχειρηι, τουτοις κυρος τε και ημεις πολεμιοι εσομεθα. εκ τουτου πυλαι μεν ανεωιγμεναι ησαν των τειχων, μεσται δε αι οδοι πορευομενων παρ' αλληλους, μεστοι δε οι χωροι εργαζομενων: εορτας δε κοινηι ηγον, ειρηνης δε και ευφροσυνης παντα πλεα ην. εν δε τουτωι ηκον παρα κυρου ερωτωντες ει τι στρατιας προσδεοιτο η μηχανηματων: ο δε αδουσιος απεκρινατο οτι και τηι παρουσηι εξειη αλλοσε χρησθαι στρατιαι: και αμα ταυτα λεγων απηγε το στρατευμα, φρουρους εν ταις ακραις καταλιπων. οι δε καρες ικετευον μενειν αυτον: επει δε ουκ ηθελε, προσεπεμψαν προς κυρον δεομενοι πεμψαι αδουσιον σφισι σατραπην. ο δε κυρος εν τουτωι απεσταλκει υστασπαν στρατευμα αγοντα επι φρυγιαν την περι ελλησποντον. επει δ' ηκεν ο αδουσιος, μεταγειν αυτον εκελευσεν ηιπερ ο υστασπας προωιχετο, οπως μαλλον πειθοιντο τωι υστασπαι, ακουσαντες αλλο στρατευμα προσιον. οι μεν ουν ελληνες οι επι θαλαττηι οικουντες πολλα δωρα δοντες διεπραξαντο ωστε εις μεν τα τειχη βαρβαρους μη δεχεσθαι, δασμον δε αποφερειν και στρατευειν οποι κυρος επαγγελλοι. ο δε των φρυγων βασιλευς παρεσκευαζετο μεν ως καθεξων τα ερυμνα και ου πεισομενος και παρηγγελλεν ουτως: επει δε αφισταντο αυτου οι υπαρχοι και ερημος εγιγνετο, τελευτων εις χειρας ηλθεν υστασπαι επι τηι κυρου δικηι. και ο υστασπας καταλιπων εν ταις ακραις ισχυρας περσων φρουρας απηιει αγων συν τοις εαυτου και φρυγων πολλους ιππεας και πελταστας. ο δε κυρος επεστελλεν αδουσιωι συμμειξαντα προς υστασπαν τους μεν ελομενους φρυγων τα σφετερα συν τοις οπλοις αγειν, τους δε επιθυμησαντας πολεμειν τουτων αφελομενους τους ιππους και τα οπλα σφενδονας εχοντας παντας κελευειν επεσθαι. ουτοι μεν δη ταυτ' εποιουν. κυρος δε ωρματο εκ σαρδεων, φρουραν μεν πεζην καταλιπων πολλην εν σαρδεσι, κροισον δε εχων, αγων δε πολλας αμαξας πολλων και παντοδαπων χρηματων. ηκε δε και ο κροισος γεγραμμενα εχων ακριβως οσα εν εκαστηι ην τηι αμαξηι: και διδους τωι κυρωι τα γραμματα ειπε: ταυτ', εφη, εχων, ω κυρε, εισηι τον τε σοι ορθως αποδιδοντα α αγει και τον μη. και ο κυρος ελεξεν: αλλα συ μεν καλως ποιεις, ω κροισε, προνοων: εμοιγε μεντοι αξουσι τα χρηματα οιπερ και εχειν αυτα αξιοι εισιν: ωστε ην τι και κλεψωσι, των εαυτων κλεψονται. και αμα ταυτα λεγων εδωκε τα γραμματα τοις φιλοις και τοις αρχουσιν, οπως ειδειεν των επιτροπων οι τε σωα αυτοις αποδιδοιεν οι τε μη. ηγε δε και λυδων ους μεν εωρα καλλωπιζομενους και οπλοις και ιπποις και αρμασι και παντα πειρωμενους ποιειν ο τι ωιοντο αυτωι χαριεισθαι, του τους μεν συν τοις οπλοις: ους δε εωρα αχαριτως επομενους, τους μεν ιππους αυτων παρεδωκε περσαις τοις πρωτοις συστρατευομενοις, τα δε οπλα κατεκαυσε: σφενδονας δε και τουτους ηναγκασεν εχοντας επεσθαι. και παντας δε τους αοπλους των υποχειριων γενομενων σφενδοναν ηναγκαζε μελεταν, νομιζων τουτο το οπλον δουλικωτατον ειναι: συν μεν γαρ αλληι δυναμει μαλα εστιν ενθα ισχυρως ωφελουσι σφενδονηται παροντες, αυτοι δε καθ' αυτους ουδ' αν οι παντες σφενδονηται μεινειαν πανυ ολιγους ομοσε ιοντας συν οπλοις αγχεμαχοις. προιων δε την επι βαβυλωνος κατεστρεψατο μεν φρυγας τους εν τηι μεγαληι φρυγιαι, κατεστρεψατο δε καππαδοκας, υποχειριους δ' εποιησατο αραβιους. εξωπλισε δε απο παντων τουτων περσων μεν ιππεας ου μειον τετρακισμυριους, πολλους δε ιππους των αιχμαλωτων και πασι τοις συμμαχοις διεδωκε: και προς βαβυλωνα αφικετο παμπολλους μεν ιππεας εχων, παμπολλους δε τοξοτας και ακοντιστας, σφενδονητας δε αναριθμητους. επει δε προς βαβυλωνι ην ο κυρος, περιεστησε μεν παν το στρατευμα περι την πολιν, επειτα αυτος περιηλαυνε την πολιν συν τοις φιλοις τε και επικαιριοις των συμμαχων. επει δε κατεθεασατο τα τειχη, απαγειν παρεσκευασατο την στρατιαν απο της πολεως: εξελθων δε τις αυτομολος ειπεν οτι επιτιθεσθαι μελλοιεν αυτωι, οποτε απαγοι το στρατευμα: καταθεωμενοις γαρ, εφη, αυτοις απο του τειχους ασθενης εδοκει ειναι η φαλαγξ: και ουδεν θαυμαστον ην ουτως εχειν: περι γαρ πολυ τειχος κυκλουμενοις αναγκη ην επ' ολιγων το βαθος γενεσθαι την φαλαγγα. ακουσας ουν ο κυρος ταυτα, στας κατα μεσον της αυτου στρατιας συν τοις περι αυτον παρηγγειλεν απο του ακρου εκατερωθεν τους οπλιτας αναπτυσσοντας την φαλαγγα απιεναι παρα το εστηκος του στρατευματος, εως γενοιτο εκατερωθεν το ακρον κατ' αυτον και κατα το μεσον. ουτως ουν ποιουντων οι τε μενοντες ευθυς θαρραλεωτεροι εγιγνοντο επι διπλασιων το βαθος γιγνομενοι, οι τ' απιοντες ωσαυτως θαρραλεωτεροι: ευθυς γαρ οι μενοντες <αντ'> αυτων προς τους πολεμιους εγιγνοντο. επει δε πορευομενοι εκατερωθεν συνηψαν τα ακρα, εστησαν ισχυροτεροι γεγενημενοι, οι τε απεληλυθοτες δια τους εμπροσθεν, οι τ' εμπροσθεν δια τους οπισθεν προσγεγενημενους. αναπτυχθεισης δ' ουτω της φαλαγγος αναγκη τους πρωτους αριστους ειναι και τους τελευταιους, εν μεσωι δε τους κακιστους τεταχθαι: η δ' ουτως εχουσα ταξις και προς το μαχεσθαι εδοκει ευ παρεσκευασθαι και προς το μη φευγειν. και οι ιππεις δε και οι γυμνητες οι απο των κερατων αιει εγγυτερον εγιγνοντο του αρχοντος τοσουτωι οσωι η φαλαγξ βραχυτερα εγιγνετο αναδιπλουμενη. επει δε ουτω συνεσπειραθησαν, απηισαν, εως μεν εξικνειτο τα βελη απο του τειχους, επι ποδα: επει δε εξω βελων εγενοντο, στραφεντες, και το μεν πρωτον ολιγα βηματα προιοντες μετεβαλοντο επ' ασπιδα και ισταντο προς το τειχος βλεποντες: οσωι δε προσωτερω εγιγνοντο, τοσωι δε μανοτερον μετεβαλλοντο. επει δ' εν τωι ασφαλει εδοκουν ειναι, ξυνειρον απιοντες, εστ' επι ταις σκηναις εγενοντο. επει δε κατεστρατοπεδευσαντο, συνεκαλεσεν ο κυρος τους επικαιριους και ελεξεν: ανδρες συμμαχοι, τεθεαμεθα μεν κυκλωι την πολιν: εγω δε οπως μεν αν τις τειχη ουτως μεν κυκλωι την πολιν: εγω δε οπως μεν αν τις τειχη ουτως οσωι δε πλεονες ανθρωποι εν τηι πολει εισιν, επειπερ ου μαχονται εξιοντες, τοσουτωι αν θαττον λιμωι αυτους ηγουμαι αλωναι. ει μη τιν' ουν αλλον τροπον εχετε λεγειν, τουτωι πολιορκητεους φημι ειναι τους ανδρας. και ο χρυσαντας ειπεν: ο δε ποταμος, εφη, ουτος ου δια μεσης της πολεως ρει πλατος εχων πλεον η επι δυο σταδια; ναι μα δι', εφη ο γωβρυας, και βαθος γ' ως ουδ' αν δυο ανδρες ο ετερος επι του ετερου εστηκως του υδατος υπερεχοιεν: ωστε τωι ποταμωι ετι ισχυροτερα εστιν η πολις η τοις τειχεσι. και ο κυρος, ταυτα μεν, εφη, ω χρυσαντα, εωμεν οσα κρειττω εστι της ημετερας δυναμεως: διαμετρησαμενους δε χρη ως ταχιστα το μερος εκαστους ημων ορυττειν ταφρον ως πλατυτατην και βαθυτατην, οπως οτι ελαχιστων ημιν των φυλακων δεηι. ουτω δη κυκλωι διαμετρησας περι το τειχος, απολιπων οσον τυρσεσι μεγαλαις απο του ποταμου, ωρυττεν ενθεν και ενθεν του τειχους ταφρον υπερμεγεθη, και την γην ανεβαλλον προς εαυτους. και πρωτον μεν πυργους επι τωι ποταμωι ωικοδομει, φοινιξι θεμελιωσας ου μειον η πλεθριαιοις (εισι γαρ και μειζονες η τοσουτοι το μηκος πεφυκοτες): και γαρ δη πιεζομενοι οι φοινικες υπο βαρους ανω κυρτουνται, ωσπερ οι ονοι οι κανθηλιοι: τουτους δ' υπετιθει τουτου ενεκα [οπως οτι μαλιστα εοικοι πολιορκη σειν παρασκευαζομενωι], ως ει και διαφυγοι ο ποταμος εις την ταφρον, μη ανελοι τους πυργους. ανιστη δε και αλλους πολλους πυργους επι της αμβολαδος γης, οπως οτι πλειστα φυλακτηρια ειη. οι μεν δη ταυτ' εποιουν: οι δ' εν τωι τειχει κατεγελων της πολιορκιας, ως εχοντες τα επιτηδεια πλεον η εικοσιν ετων. ακουσας δε ταυτα ο κυρος το στρατευμα κατενειμε δωδεκα μερη, ως μηνα του ενιαυτου εκαστον το μερος φυλαξον. οι δε αυ βαβυλωνιοι ακουσαντες ταυτα πολυ ετι μαλλον κατεγελων, εννοουμενοι ει σφας φρυγες και λυδοι και αραβιοι και καππαδοκαι φυλαξοιεν, ους σφισιν ενομιζον παντας ευμενεστερους ειναι η περσαις. και αι μεν ταφροι ηδη ορωρυγμεναι ησαν. ο δε κυρος επειδη εορτην τοιαυτην εν τηι βαβυλωνι ηκουσεν ειναι, εν ηι παντες βαβυλωνιοι ολην την νυκτα πινουσι και κωμαζουσιν, εν ταυτηι, επειδη ταχιστα συνεσκοτασε, λαβων πολλους ανθρωπους ανεστομωσε τας ταφρους προς τον ποταμον. ως δε τουτο εγενετο, το υδωρ κατα τας ταφρους εχωρει εν τηι νυκτι, η δε δια της πολεως του ποταμου οδος πορευσιμος ανθρωποις εγιγνετο. ως δε το του ποταμου ουτως επορσυνετο, παρηγγυησεν ο κυρος περσαις χιλιαρχοις και πεζων και ιππεων εις δυο αγοντας την χιλιοστυν παρειναι προς αυτον, τους δ' αλλους συμμαχους κατ' ουραν τουτων επεσθαι ηιπερ προσθεν τεταγμενους. οι μεν δη παρησαν: ο δε καταβιβασας εις το ξηρον του ποταμου τους υπηρετας και πεζους και ιππεας, εκελευσε σκεψασθαι ει πορευσιμον ειη το εδαφος του ποταμου. επει δε απηγγειλαν οτι πορευσιμον ειη, ενταυθα δη συγκαλεσας τους ηγεμονας των πεζων και ιππεων ελεξε τοιαδε. ανδρες, εφη, φιλοι, ο μεν ποταμος ημιν παρακεχωρηκε της εις την πολιν οδου. ημεις δε θαρρουντες εισιωμεν [μηδεν φοβουμενοι εισω], εννοουμενοι οτι ουτοι εφ' ους νυν πορευσομεθα εκεινοι εισιν ους ημεις και συμμαχους προς εαυτοις εχοντας και εγρηγοροτας απαντας και νηφοντας και εξωπλισμενους και συντεταγμενους ενικωμεν: νυν δ' επ' αυτους ιμεν εν ωι πολλοι μεν αυτων καθευδουσι, πολλοι δ' [αυτων] μεθυουσι, παντες δ' ασυντακτοι εισιν: οταν δε αισθωνται ημας ενδον οντας, πολυ ετι μαλλον η νυν αχρειοι εσονται υπο του εκπεπληχθαι. ει δε τις τουτο εννοειται, ο δη λεγεται φοβερον ειναι τοις εις πολιν εισιουσι, μη επι τα τεγη αναβαντες βαλλωσιν ενθεν και ενθεν, τουτο μαλιστα θαρρειτε: ην γαρ αναβωσι τινες επι τας οικιας, εχομεν συμμαχον θεον ηφαιστον. ευφλεκτα δε τα προθυρα αυτων, φοινικος μεν αι θυραι πεποιημεναι, ασφαλτωι δε υπεκκαυματι κεχριμεναι. ημεις δ' αυ πολλην μεν δαιδα εχομεν, η ταχυ πολυ πυρ τεξεται, πολλην δε πιτταν και στυππειον, α ταχυ παρακαλει πολλην φλογα: ωστε αναγκην ειναι η φευγειν ταχυ τους απο των οικιων η ταχυ κατακεκαυσθαι. αλλ' αγετε λαμβανετε τα οπλα: ηγησομαι δ' εγω συν τοις θεοις. υμεις δ', εφη, ω γαδατα και γωβρυα, δεικνυτε τας οδους: ιστε γαρ: οταν δ' εντος γενωμεθα, την ταχιστην αγετε επι τα βασιλεια. και μην, εφασαν οι αμφι τον γωβρυαν, ουδεν αν ειη θαυμαστον ει και ακλειστοι αι πυλαι αι του βασιλειου ειεν: κωμαζει γαρ η πολις πασα τηιδε τηι νυκτι. φυλακηι μεντοι προ των πυλων εντευξομεθα: εστι γαρ αιει τεταγμενη. ουκ αν μελλειν δεοι, εφη ο κυρος, αλλ' ιεναι, ινα απαρασκευους ως μαλιστα λαβωμεν τους ανδρας. επει δε ταυτα ερρηθη, επορευοντο: των δε απαντωντων οι μεν απεθνηισκον παιομενοι, οι δ' εφευγον παλιν εισω, οι δ' εβοων: οι δ' αμφι τον γωβρυαν συνεβοων αυτοις, ως κωμασται οντες και αυτοι: και ιοντες ηι εδυναντο [ως] ταχιστα επι τοις βασιλειοις εγενοντο. και οι μεν συν τωι γωβρυαι και γαδαται τεταγμενοι κεκλειμενας ευρισκουσι τας πυλας του βασιλειου: οι δε επι τους φυλακας ταχθεντες επεισπιπτουσιν αυτοις πινουσι προς φως πολυ, και ευθυς ως πολεμιοις εχρωντο αυτοις. ως δε κραυγη και κτυπος εγιγνετο, αισθομενοι οι ενδον του θορυβου, κελευσαντος του βασιλεως σκεψασθαι τι ειη το πραγμα, εκθεουσι τινες ανοιξαντες τας πυλας. οι δ' αμφι τον γαδαταν ως ειδον τας πυλας χαλωσας εισπιπτουσι και τοις παλιν φευγουσιν εισω εφεπομενοι και παιοντες αφικνουνται προς τον βασιλεα: και ηδη εστηκοτα αυτον και εσπασμενον ον ειχεν ακινακην ευρισκουσι. και τουτον μεν οι συν γαδαται και γωβρυαι εχειρουντο: και οι συν αυτωι δε απεθνηισκον, ο μεν προβαλλομενος τι, ο δε φευγων, ο δε γε και αμυνομενος οτωι εδυνατο. ο δε κυρος διεπεμπε τας των ιππεων ταξεις κατα τας οδους και προειπεν ους μεν εξω λαμβανοιεν κατακαινειν, τους δ' εν ταις οικιαις κηρυττειν τους συριστι επισταμενους ενδον μενειν: ει δε τις εξω ληφθειη, οτι θανατωσοιτο. οι μεν δη ταυτ' εποιουν. γαδατας δε και γωβρυας ηκον: και θεους μεν πρωτον προσεκυνουν, οτι τετιμωρημενοι ησαν τον ανοσιον βασιλεα, επειτα δε κυρου κατεφιλουν και χειρας και ποδας, πολλα δακρυοντες αμα χαραι [και ευφραινομενοι]. επει δε ημερα εγενετο και ηισθοντο οι τας ακρας εχοντες εαλωκυιαν τε την πολιν και τον βασιλεα τεθνηκοτα, παραδιδοασι και τας ακρας. ο δε κυρος τας μεν ακρας ευθυς παρελαμβανε και φρουραρχους τε και φρουρους εις ταυτας ανεπεμπε, τους δε τεθνηκοτας θαπτειν εφηκε τοις προσηκουσι: τους δε κηρυκας κηρυττειν εκελευεν αποφερειν παντας τα οπλα βαβυλωνιους: οπου δε ληφθησοιτο οπλα εν οικιαι, προηγορευεν ως παντες οι ενδον αποθανοιντο. οι μεν δη απεφερον, ο δε κυρος ταυτα μεν εις τας ακρας κατεθετο, ως ειη ετοιμα, ει τι ποτε δεοι χρησθαι. επει δε ταυτ' επεπρακτο, πρωτον μεν τους μαγους καλεσας, ως δοριαλωτου της πολεως ουσης ακροθινια τοις θεοις και τεμενη εκελευσεν εξελειν: εκ τουτου δε και οικιας διεδιδου και αρχεια τουτοις ουσπερ κοινωνας ενομιζε των καταπεπραγμενων: ουτω δε διενειμεν, ωσπερ εδεδοκτο, τα κρατιστα τοις αριστοις. ει δε τις οιοιτο μειον εχειν, διδασκειν προσιοντας εκελευε. προειπε δε βαβυλωνιοις μεν την γην εργαζεσθαι και τους δασμους αποφερειν και θεραπευειν τουτους οις εκαστοι αυτων εδοθησαν: περσας δε τους κοινωνας και των συμμαχων οσοι μενειν ηιρουντο παρ' αυτωι ως δεσποτας ων ελαβον προηγορευε διαλεγεσθαι. εκ δε τουτου επιθυμων ο κυρος ηδη κατασκευασασθαι και αυτος ως βασιλει ηγειτο πρεπειν, εδοξεν αυτωι τουτο συν τηι των φιλων γνωμηι ποιησαι, ως οτι ηκιστα αν επιφθονως σπανιος τε και σεμνος φανειη. ωδε ουν εμηχανατο τουτο. αμα τηι ημεραι στας οπου εδοκει επιτηδειον ειναι προσεδεχετο τον βουλομενον λεγειν τι και αποκριναμενος απεπεμπεν. οι δ' ανθρωποι ως εγνωσαν οτι προσδεχοιτο, ηκον αμηχανοι το πληθος: και ωθουμενων περι του προσελθειν μηχανη τε πολλη και μαχη ην. οι δε υπηρεται ως εδυναντο διακριναντες προσιεσαν. οποτε δε τις και των φιλων διωσαμενος τον οχλον προφανειη, προτεινων ο κυρος την χειρα προσηγετο αυτους και ουτως ελεγεν: ανδρες φιλοι, περιμενετε, εως <αν> τον οχλον διωσωμεθα: επειτα δε καθ' ησυχιαν συγγενησομεθα. οι μεν δη φιλοι περιεμενον. ο δ' οχλος πλειων και πλειων επερρει, ωστ' εφθασεν εσπερα γενομενη πριν τοις φιλοις αυτον σχολασαι και συγγενεσθαι. ουτω δη ο κυρος λεγει: ωρα, εφη, ω ανδρες, νυν μεν [καιρος] διαλυθηναι: αυριον δε πρωι ελθετε: και γαρ εγω βουλομαι υμιν τι διαλεχθηναι. ακουσαντες ταυτα οι φιλοι ασμενοι ωιχοντο αποθεοντες, δικην δεδωκοτες υπο παντων των αναγκαιων. και τοτε μεν ουτως εκοιμηθησαν. τηι δ' υστεραιαι ο μεν κυρος παρην εις το αυτο χωριον, ανθρωπων δε πολυ πλεον πληθος περιειστηκει βουλομενων προσιεναι, και πολυ προτερον η οι φιλοι παρησαν. ο ουν κυρος περιστησαμενος των ξυστοφορων περσων κυκλον μεγαν ειπε μηδενα παριεναι η τους φιλους τε και αρχοντας των περσων τε και των συμμαχων. επει δε συνηλθον ουτοι, ελεξεν ο κυρος αυτοις τοιαδε: ανδρες φιλοι και συμμαχοι, τοις μεν θεοις ουδεν αν εχοιμεν μεμψασθαι το μη ουχι μεχρι τουδε παντα οσα ηυχομεθα καταπεπραχεναι: ει μεντοι τοιουτον εσται το μεγαλα πραττειν ωστε μη οιον τ' ειναι μητε αμφ' αυτον σχολην εχειν μητε μετα των φιλων ευφρανθηναι, εγω μεν χαιρειν ταυτην την ευδαιμονιαν κελευω. ενενοησατε γαρ, εφη, και χθες δηπου οτι εωθεν αρξαμενοι ακουειν των προσιοντων ουκ εληξαμεν προσθεν εσπερας: και νυν ορατε τουτους αλλους πλειονας των χθες παροντας ως πραγματα ημιν παρεξοντας. ει ουν τις τουτοις υφεξει εαυτον, λογιζομαι μικρον μεν τι υμιν μερος εμου μετεσομενον, μικρον δε τι εμοι υμων: εμαυτου μεντοι σαφως οιδ' οτι ουδ' οτιουν μοι μετεσται. ετι δ', εφη, και αλλο ορω γελοιον πραγμα: εγω γαρ δηπου υμιν μεν ωσπερ εικος διακειμαι: τουτων δε των περιεστηκοτων η τινα η ουδενα οιδα, και ουτοι παντες ουτω παρεσκευασμενοι εισιν ως, ην νικωσιν υμας ωθουντες, προτεροι α βουλονται υμων παρ' εμου διαπραξομενοι. εγω δε ηξιουν τους τοιουτους, ει τις τι εμου δεοιτο, θεραπευειν υμας τους εμους φιλους δεομενους προσαγωγης. ισως αν ουν ειποι τις, τι δητα ουχ ουτως εξ αρχης παρεσκευασαμην, αλλα παρειχον εν τωι μεσωι εμαυτον. οτι τα του πολεμου τοιαυτα εγιγνωσκον οντα ως μη υστεριζειν δεον τον αρχοντα μητε τωι ειδεναι α δει μητε τωι πραττειν α αν καιρος ηι: τους δε σπανιους ιδειν στρατηγους πολλα ενομιζον ων δει πραχθηναι παριεναι. νυν δ' επειδη και ο φιλοπονωτατος πολεμος αναπεπαυται, δοκει μοι και η εμη ψυχη αναπαυσεως τινος αξιουν τυγχανειν. ως ουν εμου απορουντος ο τι αν τυχοιμι ποιων ωστε καλως εχειν τα τε ημετερα και τα των αλλων ων ημας δει επιμελεισθαι, συμβουλευετω ο τι τις οραι συμφορωτατον. κυρος μεν ουτως ειπεν: ανισταται δ' επ' αυτωι αρταβαζος ο συγγενης ποτε φησας ειναι και ειπεν: η καλως, εφη, εποιησας, ω κυρε, αρξας του λογου. εγω γαρ ετι νεου μεν οντος σου πανυ αρξαμενος επεθυμουν φιλος γενεσθαι, ορων δε σε ουδεν δεομενον εμου κατωκνουν σοι προσιεναι. επει δ' ετυχες ποτε και εμου δεηθεις [προθυμως] εξαγγειλαι προς μηδους τα παρα κυαξαρου, ελογιζομην, ει ταυτα προθυμως σοι συλλαβοιμι, ως οικειος τε σοι εσοιμην και εξεσοιτο μοι διαλεγεσθαι σοι οποσον χρονον βουλοιμην. και εκεινα μεν δη επραχθη ωστε σε επαινειν. μετα τουτο υρκανιοι μεν πρωτοι φιλοι ημιν εγενοντο και μαλα πεινωσι συμμαχων: ωστε μονον ουκ εν ταις αγκαλαις περιεφερομεν αυτους αγαπωντες. μετα δε τουτο επει εαλω το πολεμιον στρατοπεδον, ουκ οιμαι σχολη σοι ην αμφ' εμε εχειν: και εγω σοι συνεγιγνωσκον. εκ δε τουτου γωβρυας ημιν φιλος εγενετο, και εγω εχαιρον: και αυθις γαδατας: και ηδη εργον σου ην μεταλαβειν. επει γε μεντοι και σακαι και καδουσιοι συμμαχοι εγεγενηντο, θεραπευειν εικοτως εδει τουτους: και γαρ ουτοι σε εθεραπευον. ως δ' ηλθομεν παλιν ενθεν ωρμηθημεν, ορων σε αμφ' ιππους εχοντα, αμφ' αρματα, αμφι μηχανας, ηγουμην, επει απο τουτων σχολασαις, τοτε σε και αμφ' εμε εξειν σχολην. ως γε μεντοι ηλθεν η δεινη αγγελια το παντας ανθρωπους εφ' ημας συλλεγεσθαι, εγιγνωσκον οτι ταυτα μεγιστα ειη: ει δε ταυτα καλως γενοιτο, ευ ηδη εδοκουν ειδεναι οτι πολλη εσοιτο αφθονια της εμης και [της] σης συνουσιας. και νυν δη νενικηκαμεν τε την μεγαλην μαχην και σαρδεις και κροισον υποχειριον εχομεν και βαβυλωνα ηιρηκαμεν και παντας κατεστραμμεθα, και μα τον μιθρην εγω τοι εχθες, ει μη πολλοις διεπυκτευσα, ουκ αν εδυναμην σοι προσελθειν. επει γε μεντοι εδεξιωσω με και παρα σοι εκελευσας μενειν, ηδη περιβλεπτος ην, οτι μετα σου ασιτος και αποτος διημερευον. νυν ουν ει μεν εσται πηι οπως οι πλειστου αξιοι γεγενημενοι πλειστον σου μερος μεθεξομεν: ει δε μη, παλιν αυ εγω εθελω παρα σου εξαγγελλειν απιεναι παντας απο σου πλην ημων των εξ αρχης φιλων. επι τουτωι εγελασε μεν ο κυρος και αλλοι πολλοι: χρυσαντας δ' ανεστη ο περσης και ελεξεν ωδε: αλλα το μεν προσθεν, ω κυρε, εικοτως εν τωι φανερωι σαυτον παρειχες, δι' α τε αυτος ειπας και οτι ουχ ημας σοι μαλιστα ην θεραπευτεον. ημεις μεν γαρ και ημων αυτων ενεκα παρημεν: το δε πληθος εδει ανακτασθαι εκ παντος τροπου, οπως οτι ηδιστα συμπονειν και συγκινδυνευειν ημιν εθελοιεν. νυν δ' επει ου τουτους [τροπον] μονον εχεις, αλλα και αλλους ανακτασθαι δυνασαι ους καιρος ειη, ηδη και οικιας σε τυχειν αξιον: η τι απολαυσαις αν της αρχης, ει μονος αμοιρος ειης εστιας, ου ουτε οσιωτερον χωριον εν ανθρωποις ουτε ηδιον ουτε οικειοτερον εστιν ουδεν; επειτα δ', εφη, ουκ αν οιει και ημας αισχυνεσθαι, ει σε μεν ορωιμεν εξω καρτερουντα, αυτοι δ' εν οικιαις ειημεν και σου δοκοιημεν πλεονεκτειν; επει δε χρυσαντας ταυτα ελεξε, συνηγορευον αυτωι κατα ταυτα πολλοι. εκ τουτου δη εισερχεται εις τα βασιλεια, και τα εκ σαρδεων χρηματα ενταυθ' οι αγοντες απεδοσαν. επει δ' εισηλθεν ο κυρος, πρωτον μεν εστιαι εθυσεν, επειτα διι βασιλει και ει τινι αλλωι θεωι οι μαγοι εξηγουντο. ποιησας δε ταυτα τα αλλα ηδη ηρχετο διοικειν. εννοων δε το αυτου πραγμα οτι επιχειροιη μεν αρχειν πολλων ανθρωπων, παρασκευαζοιτο δε οικειν εν πολει τηι μεγιστηι των φανερων, αυτη δ' ουτως εχοι αυτωι ως πολεμιωτατη αν γενοιτο ανδρι πολις, ταυτα δη λογιζομενος φυλακης περι το σωμα ηγησατο δεισθαι. γνους δ' οτι ουδαμου ανθρωποι ευχειρωτοτεροι εισιν η εν σιτοις και ποτοις και λουτροις και κοιτηι και υπνωι, εσκοπει τινας αν εν τουτοις περι αυτον πιστοτατους εχοι. ενομισε δε μη αν γενεσθαι ποτε πιστον ανθρωπον οστις αλλον μαλλον φιλησοι του της φυλακης δεομενου. τους μεν ουν εχοντας παιδας η γυναικας συναρμοττουσας η παιδικα εγνω φυσει ηναγκασθαι ταυτα μαλιστα φιλειν: τους δ' ευνουχους ορων παντων τουτων στερομενους ηγησατο τουτους αν περι πλειστου ποιεισθαι οιτινες δυναιντο πλουτιζειν μαλιστα αυτους και βοηθειν, ει τι αδικοιντο, και τιμας περιαπτειν αυτοις: τουτοις δ' ευεργετουντα υπερβαλλειν αυτον ουδεν' αν ηγειτο δυνασθαι. προς δε τουτοις αδοξοι οντες οι ευνουχοι παρα τοις αλλοις ανθρωποις και δια τουτο δεσποτου επικουρου προσδεονται: ουδεις γαρ ανηρ οστις ουκ αν αξιωσειεν ευνουχου πλεον εχειν εν παντι, ει μη τι αλλο κρειττον απειργοι: δεσποτηι δε πιστον οντα ουδεν κωλυει πρωτευειν και τον ευνουχον. ο δ' αν μαλιστα τις οιηθειη, αναλκιδας τους ευνουχους γιγνεσθαι, ουδε τουτο εφαινετο αυτωι. ετεκμαιρετο δε και εκ των αλλων ζωιων οτι οι τε υβρισται ιπποι εκτεμνομενοι του μεν δακνειν και υβριζειν αποπαυονται, πολεμικοι δε ουδεν ηττον γιγνονται, οι τε ταυροι εκτεμνομενοι του μεν μεγα φρονειν και απειθειν υφιενται, του δ' ισχυειν και εργαζεσθαι ου στερισκονται, και οι κυνες δε ωσαυτως του μεν απολειπειν τους δεσποτας αποπαυονται εκτεμνομενοι, φυλαττειν δε και εις θηραν ουδεν κακιους γιγνονται. και οι γε ανθρωποι ωσαυτως ηρεμεστεροι γιγνονται στερισκομενοι ταυτης της επιθυμιας, ου μεντοι αμελεστεροι γε των προσταττομενων, ουδ' ηττον τι ιππικοι, ουδε ηττον τι ακοντιστικοι, ουδε ηττον φιλοτιμοι. καταδηλοι δ' εγιγνοντο και εν τοις πολεμοις και εν ταις θηραις οτι εσωιζον το φιλονικον εν ταις ψυχαις. του δε πιστοι ειναι εν τηι φθοραι των δεσποτων μαλιστα βασανον εδιδοσαν: ουδενες γαρ πιστοτερα εργα απεδεικνυντο εν ταις δεσποτικαις συμφοραις των ευνουχων. ει δε τι αρα της του σωματος ισχυος μειουσθαι δοκουσιν, ο σιδηρος ανισοι τους ασθενεις τοις ισχυροις εν τωι πολεμωι. ταυτα δη γιγνωσκων αρξαμενος απο των θυρωρων παντας τους περι το εαυτου σωμα θεραπευτηρας εποιησατο ευνουχους. ηγησαμενος δε ουχ ικανην ειναι την φυλακην ταυτην προς το πληθος των δυσμενως εχοντων, εσκοπει τινας των αλλων αν πιστοτατους περι το βασιλειον φυλακας λαβοι. ειδως ουν περσας τους οικοι κακοβιωτατους μεν οντας δια πενιαν, επιπονωτατα δε ζωντας δια την της χωρας τραχυτητα και δια το αυτουργους ειναι, τουτους ενομισε μαλιστ' αν αγαπαν την παρ' αυτωι διαιταν. λαμβανει ουν τουτων μυριους δορυφορους, οι κυκλωι μεν νυκτος και ημερας εφυλαττον περι τα βασιλεια, οποτε επι χωρας ειη: οποτε δε εξιοι ποι, ενθεν και ενθεν τεταγμενοι επορευοντο. νομισας δε και βαβυλωνος ολης φυλακας δειν ειναι ικανους, ειτ' επιδημων αυτος τυγχανοι ειτε και αποδημων, κατεστησε και εν βαβυλωνι φρουρους ικανους: μισθον δε και τουτοις βαβυλωνιους εταξε παρεχειν, βουλομενος αυτους ως αμηχανωτατους ειναι, οπως οτι ταπεινοτατοι και ευκαθεκτοτατοι ειεν. αυτη μεν δη η περι αυτον τε φυλακη και η εν βαβυλωνι τοτε κατασταθεισα και νυν ετι ουτως εχουσα διαμενει. σκοπων δ' οπως αν και η πασα αρχη κατεχοιτο και αλλη ετι προσγιγνοιτο, ηγησατο τους μισθοφορους τουτους ου τοσουτον βελτιονας των υπηκοων ειναι οσον ελαττονας: τους δε αγαθους ανδρας εγιγνωσκε συνεκτεον ειναι, οιπερ συν τοις θεοις το κρατειν παρεσχον, και επιμελητεον οπως μη ανησουσι την της αρετης ασκησιν. οπως δε μη επιταττειν αυτοις δοκοιη, αλλα γνοντες και αυτοι ταυτα αριστα ειναι ουτως εμμενοιεν τε και επιμελοιντο της αρετης, συνελεξε τους τε ομοτιμους και παντας οποσοι επικαιριοι ησαν και αξιοχρεωτατοι εδοκουν αυτωι κοινωνοι ειναι και πονων και αγαθων. επει δε συνηλθον, ελεξε τοιαδε. ανδρες φιλοι και συμμαχοι, τοις μεν θεοις μεγιστη χαρις οτι εδοσαν ημιν τυχειν ων ενομιζομεν αξιοι ειναι. νυν γαρ δη εχομεν και γην πολλην και αγαθην και οιτινες ταυτην εργαζομενοι θρεψουσιν ημας: εχομεν δε και οικιας και εν ταυταις κατασκευας. και μηδεις γε υμων εχων ταυτα νομισατω αλλοτρια εχειν: νομος γαρ εν πασιν ανθρωποις αιδιος εστιν, οταν πολεμουντων πολις αλωι, των ελοντων ειναι και τα σωματα των εν τηι πολει και τα χρηματα. ουκουν αδικιαι γε εξετε ο τι αν εχητε, αλλα φιλανθρωπιαι ουκ αφαιρησεσθε, ην τι εατε εχειν αυτους. το μεντοι εκ τουδε ουτως εγω γιγνωσκω οτι ει μεν τρεψομεθα επι ραιδιουργιαν και την των κακων ανθρωπων ηδυπαθειαν, οι νομιζουσι το μεν πονειν αθλιοτητα, το δε απονως βιοτευειν ευδαιμονιαν, ταχυ ημας φημι ολιγου αξιους ημιν αυτοις εσεσθαι και ταχυ παντων των αγαθων στερησεσθαι. ου γαρ τοι το αγαθους ανδρας γενεσθαι τουτο αρκει ωστε και διατελειν [οντας αγαθους], ην μη τις αυτου δια τελους επιμεληται: αλλ' ωσπερ και αι αλλαι τεχναι αμεληθεισαι μειονος αξιαι γιγνονται και τα σωματα γε τα ευ εχοντα, οποταν τις αυτα ανηι επι ραιδιουργιαν, πονηρως παλιν εχει, ουτω και η σωφροσυνη και η εγκρατεια και η αλκη, οποταν τις αυτων ανηι την ασκησιν, εκ τουτου εις την πονηριαν παλιν τρεπεται. ουκουν δει αμελειν ουδ' επι το αυτικα ηδυ προιεναι αυτους. μεγα μεν γαρ οιμαι εργον και το αρχην καταπραξαι, πολυ δ' ετι μειζον το λαβοντα διασωσασθαι. το μεν γαρ λαβειν πολλακις τωι τολμαν μονον παρασχομενωι εγενετο, το δε λαβοντα κατεχειν ουκετι τουτο ανευ σωφροσυνης ουδ' ανευ εγκρατειας ουδ' ανευ πολλης επιμελειας γιγνεται. α χρη γιγνωσκοντας νυν πολυ μαλλον ασκειν την αρετην η πριν ταδε ταγαθα κτησασθαι, ευ ειδοτας οτι οταν πλειστα τις εχηι, τοτε πλειστοι και φθονουσι και επιβουλευουσι και πολεμιοι γιγνονται, αλλως τε καν παρ' ακοντων τα τε κτηματα και την θεραπειαν ωσπερ ημεις εχηι. τους μεν ουν θεους οιεσθαι χρη συν ημιν εσεσθαι: ου γαρ επιβουλευσαντες αδικως εχομεν, αλλ' επιβουλευθεντες ετιμωρησαμεθα. το μεντοι μετα τουτο κρατιστον ημιν αυτοις παρασκευαστεον: τουτο δ' εστι το βελτιονας οντας των αρχομενων αρχειν αξιουν. θαλπους μεν ουν και ψυχους και σιτων και ποτων και πονων και υπνου αναγκη και τοις δουλοις μεταδιδοναι: μεταδιδοντας γε μεντοι πειρασθαι δει εν τουτοις πρωτον βελτιονας αυτων φαινεσθαι. πολεμικης δ' επιστημης και μελετης πανταπασιν ου μεταδοτεον τουτοις, ουστινας εργατας ημετερους και δασμοφορους βουλομεθα καταστησασθαι, αλλ' αυτους δει τουτοις τοις ασκημασι πλεονεκτειν, γιγνωσκοντας οτι ελευθεριας ταυτα οργανα και ευδαιμονιας οι θεοι τοις ανθρωποις απεδειξαν: και ωσπερ γε εκεινους τα οπλα αφηιρημεθα, ουτως ημας αυτους δει μηποτ' ερημους οπλων γιγνεσθαι, ευ ειδοτας οτι τοις αει εγγυτατω των οπλων ουσι τουτοις και οικειοτατα εστιν α αν βουλωνται. ει δε τις τοιαυτα εννοειται, τι δητα ημιν οφελος καταπραξαι α επεθυμουμεν, ει ετι δεησει καρτερειν και πεινωντας και διψωντας και πονουντας και επιμελουμενους, εκεινο δει καταμαθειν οτι τοσουτωι ταγαθα μαλλον ευφραινει οσωι αν μαλλον προπονησας τις επ' αυτα ιηι: οι γαρ πονοι οψον τοις αγαθοις: ανευ δε του δεομενον τυγχανειν τινος ουδεν ουτω πολυτελως παρασκευασθειη αν ωσθ' ηδυ ειναι. ει δε ων μεν μαλιστα ανθρωποι επιθυμουσιν ο δαιμων ημιν ταυτα συμπαρεσκευακεν, ως δ' αν ηδιστα ταυτα φαινοιτο αυτος τις αυτωι [ταυτα] παρασκευασει, ο τοιουτος ανηρ τοσουτωι πλεονεκτησει των ενδεεστερων βιου ως πεινησας των ηδιστων σιτων τευξεται και διψησας των ηδιστων ποτων απολαυσεται και δεηθεις αναπαυσεως <ηι> ηδιστον αναπαυσεται. ων ενεκα φημι χρηναι νυν επιταθηναι ημας εις ανδραγαθιαν, οπως των τε αγαθων ηι αριστον και ηδιστον απολαυσωμεν και οπως του παντων χαλεπωτατου απειροι γενωμεθα. ου γαρ το μη λαβειν ταγαθα ουτω χαλεπον ωσπερ το λαβοντα στερηθηναι λυπηρον. εννοησατε δε κακεινο τινα προφασιν εχοντες αν προσιοιμεθα κακιονες η προσθεν γενεσθαι. ποτερον οτι αρχομεν; αλλ' ου δηπου τον αρχοντα των αρχομενων πονηροτερον προσηκει ειναι. αλλ' οτι ευδαιμονεστεροι δοκουμεν νυν η προτερον ειναι; επειτα τηι ευδαιμονιαι φησει τις την κακιαν [επι]πρεπειν; αλλ' οτι επει κεκτημεθα δουλους, τουτους κολασομεν, ην πονηροι ωσι; και τι προσηκει αυτον οντα πονηρον πονηριας ενεκα η βλακειας αλλους κολαζειν; εννοειτε δε και τουτο οτι τρεφειν μεν παρεσκευασμεθα πολλους και των ημετερων οικων φυλακας και των σωματων: αισχρον δε πως ουκ αν ειη, ει δι' αλλους μεν δορυφορους της σωτηριας οιησομεθα χρηναι τυγχανειν, αυτοι δε ημιν αυτοις ου δορυφορησομεν; και μην ευ γε δει ειδεναι οτι ουκ εστιν αλλη φυλακη τοιαυτη οια αυτον τινα καλον καγαθον υπαρχειν: τουτο γαρ δει συμπαρομαρτειν: τωι δ' αρετης ερημωι ουδε αλλο καλως εχειν ουδεν προσηκει. τι ουν φημι χρηναι ποιειν και που την αρετην ασκειν και που την μελετην ποιεισθαι; ουδεν καινον, ω ανδρες, ερω: αλλ' ωσπερ εν περσαις επι τοις αρχειοις οι ομοτιμοι διαγουσιν, ουτω και ημας φημι χρηναι ενθαδε οντας τους ομοτιμους παντα απερ κακει επιτηδευειν, και υμας τε εμε ορωντας κατανοειν παροντας ει επιμελομενος ων δει διαξω, εγω τε υμας κατανοων θεασομαι, και ους αν ορω τα καλα και ταγαθα επιτηδευοντας, τουτους τιμησω. και τους παιδας δε, οι αν ημων γιγνωνται, ενθαδε παιδευω μεν: αυτοι τε γαρ βελτιονες εσομεθα, βουλομενοι τοις παισιν ως βελτιστα παραδειγματα ημας αυτους παρεχειν, οι τε παιδες ουδ' αν ει βουλοιντο ραιδιως πονηροι γενοιντο, αισχρον μεν μηδεν μητε ορωντες μητε ακουοντες, εν δε καλοις καγαθοις επιτηδευμασι διημερευοντες. {κυρου παιδειασ η} κυρος μεν ουν ουτως ειπεν: ανεστη δ' επ' αυτωι χρυσαντας και ειπεν ωδε. αλλα πολλακις μεν δη, ω ανδρες, και αλλοτε κατενοησα οτι αρχων αγαθος ουδεν διαφερει πατρος αγαθου: οι τε γαρ πατερες προνοουσι των παιδων οπως μηποτε αυτους ταγαθα επιλειψει, κυρος τε μοι δοκει νυν συμβουλευειν ημιν αφ' ων μαλιστ' αν ευδαιμονουντες διατελοιμεν: ο δε μοι δοκει ενδεεστερον η ως εχρην δηλωσαι, τουτο εγω πειρασομαι τους μη ειδοτας διδαξαι. εννοησατε γαρ δη τις αν πολις πολεμια υπο μη πειθομενων αλοιη: τις δ' αν φιλια υπο μη πειθομενων διαφυλαχθειη: ποιον δ' αν απειθουντων στρατευμα νικης τυχοι: πως δ' αν μαλλον εν μαχαις ηττωιντο ανθρωποι η επειδαν αρξωνται ιδιαι εκαστος περι της αυτου σωτηριας βουλευεσθαι: τι δ' αν αλλο αγαθον τελεσθειη υπο μη πειθομενων τοις κρειττοσι: ποιαι δε πολεις νομιμως αν οικησειαν η ποιοι οικοι σωθειησαν: πως δ' αν νηες οποι δει αφικοιντο: ημεις δε α νυν αγαθα εχομεν δια τι αλλο μαλλον κατεπραξαμεν η δια το πειθεσθαι τωι αρχοντι; δια τουτο γαρ και νυκτος και ημερας ταχυ μεν οποι εδει παρεγιγνομεθα, αθροοι δε τωι αρχοντι επομενοι ανυποστατοι ημεν, των δ' επιταχθεντων ουδεν ημιτελες κατελειπομεν. ει τοινυν μεγιστον αγαθον το πειθαρχειν φαινεται εις το καταπραττειν ταγαθα, ουτως ευ ιστε οτι το αυτο τουτο και εις το διασωιζειν α δει μεγιστον αγαθον εστι. και προσθεν μεν δη πολλοι ημων ηρχον μεν ουδενος, ηρχοντο δε: νυν δε κατεσκευασθε ουτω παντες οι παροντες ωστε αρχετε οι μεν πλειονων, οι δε μειονων. ωσπερ τοινυν αυτοι αξιωσετε αρχειν των υφ' υμιν, ουτω και αυτοι πειθωμεθα οις αν ημας καθηκηι. τοσουτον δε διαφερειν δει των δουλων οσον οι μεν δουλοι ακοντες τοις δεσποταις υπηρετουσιν, ημας δ', ειπερ αξιουμεν ελευθεροι ειναι, εκοντας δει ποιειν ο πλειστου αξιον φαινεται ειναι. ευρησετε δ', εφη, και ενθα ανευ μοναρχιας πολις οικειται, την μαλιστα τοις αρχουσιν εθελουσαν πειθεσθαι ταυτην ηκιστα των πολεμιων αναγκαζομενην υπακουειν. παρωμεν τε ουν, ωσπερ κυρος κελευει, επι τοδε το αρχειον, ασκωμεν τε δι' ων μαλιστα δυνησομεθα κατεχειν α δει, παρεχωμεν τε ημας αυτους χρησθαι κυρωι ο τι αν δεηι. και τουτο γαρ ευ ειδεναι χρη οτι ου μη δυνησεται κυρος ευρειν ο τι αυτωι μεν επ' αγαθωι χρησεται, ημιν δε ου, επειπερ τα γε αυτα ημιν συμφερει και οι αυτοι εισιν ημιν πολεμιοι. επει δε ταυτα ειπε χρυσαντας, ουτω δη και αλλοι ανισταντο πολλοι και περσων και των συμμαχων συνερουντες: και εδοξε τους εντιμους αει παρειναι επι θυρας και παρεχειν αυτους χρησθαι ο τι αν βουληται, εως αφειη κυρος. ως δε τοτε εδοξεν, ουτω και νυν ετι ποιουσιν οι κατα την ασιαν υπο βασιλει οντες, θεραπευουσι τας των αρχοντων θυρας. ως δ' εν τωι λογωι δεδηλωται κυρος καταστησαμενος εις το διαφυλαττειν αυτωι τε και περσαις την αρχην, ταυτα και οι μετ' εκεινον βασιλεις νομιμα ετι και νυν διατελουσι ποιουντες. ουτω δ' εχει και ταυτα ωσπερ και ταλλα: οταν μεν ο επιστατης βελτιων γενηται, καθαρωτερον τα νομιμα πραττεται: οταν δε χειρων, φαυλοτερον. εφοιτων μεν ουν επι τας θυρας κυρου οι εντιμοι συν τοις ιπποις και ταις αιχμαις, συνδοξαν πασι τοις αριστοις των συγκαταστρεψαμενων την αρχην. κυρος δ' επι μεν ταλλα καθιστη αλλους επιμελητας, και ησαν αυτωι και προσοδων αποδεκτηρες και δαπανηματων δοτηρες και εργων επισταται και κτηματων φυλακες και των εις την διαιταν επιτηδειων επιμεληται: και ιππων δε και κυνων επιμελητας καθιστη ους ενομιζε και ταυτα τα βοσκηματα βελτιστ' αν παρεχειν αυτωι χρησθαι. ους δε συμφυλακας της ευδαιμονιας οι ωιετο χρηναι εχειν, τουτους οπως ως βελτιστοι εσοιντο ουκετι τουτου την επιμελειαν αλλοις προσεταττεν, αλλ' αυτου ενομιζε τουτο εργον ειναι. ηιδει γαρ οτι, ει τι μαχης ποτε δεησοι, εκ τουτων αυτωι και παραστατας και επιστατας ληπτεον ειη, συν οισπερ οι μεγιστοι κινδυνοι: και ταξιαρχους δε και πεζων και ιππεων εγιγνωσκεν εκ τουτων καταστατεον ειναι. ει δε δεοι και στρατηγων που ανευ αυτου, ηιδει οτι εκ τουτων πεμπτεον ειη: και πολεων δε και ολων εθνων φυλαξι και σατραπαις ηιδει οτι τουτων τισιν ειη χρηστεον και πρεσβεις γε τουτων τινας πεμπτεον, οπερ εν τοις μεγιστοις ηγειτο ειναι εις το ανευ πολεμου τυγχανειν ων δεοιτο. μη οντων μεν ουν οιων δει δι' ων αι μεγισται και πλεισται πραξεις εμελλον ειναι, κακως ηγειτο τα αυτου εξειν. ει δ' ουτοι ειεν οιους δεοι, παντα ενομιζε καλως εσεσθαι. ενεδυ μεν ουν ουτω γνους εις ταυτην την επιμελειαν: ενομιζε δε την αυτην και αυτωι ασκησιν ειναι της αρετης. ου γαρ ωιετο οιον τε ειναι μη αυτον τινα οντα οιον δει αλλους παρορμαν επι τα καλα και αγαθα εργα. ως δε ταυτα διενοηθη, ηγησατο σχολης πρωτον δειν, ει μελλοι δυνησεσθαι των κρατιστων επιμελεισθαι. το μεν ουν προσοδων αμελειν ουχ οιον τε ενομιζεν ειναι, προνοων οτι πολλα και τελειν αναγκη εσοιτο εις μεγαλην αρχην: το δ' αυ πολλων κτηματων οντων αμφι ταυτα αυτον αει εχειν ηιδει οτι ασχολιαν παρεξοι της των ολων σωτηριας επιμελεισθαι. ουτω δη σκοπων, οπως αν τα τε οικονομικα καλως εχοι και η σχολη γενοιτο, κατενοησε πως την στρατιωτικην συνταξιν. ως γαρ τα πολλα δεκαδαρχοι μεν δεκαδεων επιμελονται, λοχαγοι δε δεκαδαρχων, χιλιαρχοι δε λοχαγων, μυριαρχοι δε χιλιαρχων, και ουτως ουδεις ατημελητος γιγνεται, ουδ' ην πανυ πολλαι μυριαδες ανθρωπων ωσι, και οταν ο στρατηγος βουληται χρησασθαι τι τηι στρατιαι, αρκει ην τοις μυριαρχοις παραγγειληι: ωσπερ ουν ταυτ' εχει, ουτω και ο κυρος συνεκεφαλαιωσατο τας οικονομικας πραξεις: ωστε και τωι κυρωι εγενετο ολιγοις διαλεγομενωι μηδεν των οικειων ατημελητως εχειν: και εκ τουτου ηδη σχολην ηγε πλειω η αλλος μιας οικιας και μιας νεως επιμελουμενος. ουτω δη καταστησαμενος το αυτου εδιδαξε και τους περι αυτον ταυτηι τηι καταστασει χρησθαι. την μεν δη σχολην ουτω κατεσκευασατο αυτωι τε και τοις περι αυτον, ηρχετο δ' επιστατειν του ειναι οιους δει τους κοινωνας. πρωτον μεν οποσοι οντες ικανοι αλλων εργαζομενων τρεφεσθαι μη παρειεν επι τας θυρας, τουτους επεζητει, νομιζων τους μεν παροντας ουκ αν εθελειν ουτε κακον ουτε αισχρον ουδεν πραττειν και δια το παρ' αρχοντι ειναι και δια το ειδεναι οτι ορωιντ' αν ο τι πραττοιεν υπο των βελτιστων: οι δε μη παρειεν, τουτους ηγειτο η ακρατειαι τινι η αδικιαι η αμελειαι απειναι. τουτο ουν πρωτον διηγησομεθα ως προσηναγκαζε τους τοιουτους παρειναι. των γαρ παρ' εαυτωι μαλιστα φιλων εκελευσεν αν τινα λαβειν τα του μη φοιτωντος, φασκοντα λαμβανειν τα εαυτου. επει ουν τουτο γενοιτο, ηκον αν ευθυς οι στερομενοι ως ηδικημενοι. ο δε κυρος πολυν μεν χρονον ουκ εσχολαζε τοις τοιουτοις υπακουειν: επει δε ακουσειεν αυτων, πολυν χρονον ανεβαλλετο την διαδικασιαν. ταυτα δε ποιων ηγειτο προσεθιζειν αυτους θεραπευειν, ηττον δε εχθρως η ει αυτος κολαζων ηναγκαζε παρειναι. εις μεν τροπος διδασκαλιας ην αυτωι ουτος του παρειναι: αλλος δε το τα ραιστα και κερδαλεωτατα τοις παρουσι προσταττειν: αλλος δε το μηδεν ποτε τοις απουσι νεμειν: ο δε δη μεγιστος τροπος της αναγκης ην, ει τουτων μηδεν τις υπακουοι, αφελομενος αν τουτον α εχοι αλλωι εδιδου ον ωιετο [δυνασθαι] αν εν τωι δεοντι παρειναι: και ουτως εγιγνετο αυτωι φιλος χρησιμος αντι αχρηστου. επιζητει δε και [ο] νυν βασιλευς, ην τις απηι οις παρειναι καθηκει. τοις μεν δη μη παρουσιν ουτω προσεφερετο. τους δε παρεχοντας εαυτους ενομισε μαλιστ' αν επι τα καλα και αγαθα επαιρειν, επειπερ αρχων ην αυτων, ει αυτος εαυτον επιδεικνυειν πειρωιτο τοις αρχομενοις παντων μαλιστα κεκοσμημενον τηι αρετηι. αισθανεσθαι μεν γαρ εδοκει και δια τους γραφομενους νομους βελτιους γιγνομενους ανθρωπους: τον δε αγαθον αρχοντα βλεποντα νομον ανθρωποις ενομισεν, οτι και ταττειν ικανος εστι και οραν τον ατακτουντα και κολαζειν. ουτω δη γιγνωσκων πρωτον μεν τα περι τους θεους μαλλον εκπονουντα επεδεικνυεν εαυτον εν τουτωι τωι χρονωι, επει ευδαιμονεστερος ην. και τοτε πρωτον κατεσταθησαν οι μαγοι . . . υμνειν τε αει αμα τηι ημεραι τους θεους και θυειν αν' εκαστην ημεραν οις οι μαγοι θεοις ειποιεν. ουτω δη τα τοτε κατασταθεντα ετι και νυν διαμενει παρα τωι αει οντι βασιλει. ταυτ' ουν πρωτον εμιμουντο αυτον και οι αλλοι περσαι, νομιζοντες και αυτοι ευδαιμονεστεροι εσεσθαι, ην θεραπευωσι τους θεους, ωσπερ ο ευδαιμονεστατος τε ων και αρχων: και κυρωι δ' αν ηγουντο ταυτα ποιουντες αρεσκειν. ο δε κυρος την των μεθ' αυτου ευσεβειαν και εαυτωι αγαθον ενομιζε, λογιζομενος ωσπερ οι πλειν αιρουμενοι μετα των ευσεβων μαλλον η μετα των ησεβηκεναι τι δοκουντων. προς δε τουτοις ελογιζετο ως ει παντες οι κοινωνες θεοσεβεις ειεν, ηττον αν αυτους εθελειν περι τε αλληλους ανοσιον τι ποιειν και περι εαυτον, ευεργετης νομιζων ειναι των κοινωνων. εμφανιζων δε και τουτο οτι περι πολλου εποιειτο μηδενα μητε φιλον αδικειν μητε συμμαχον, αλλα το δικαιον ισχυρως αθρων, μαλλον και τους αλλους ωιετ' αν των μεν αισχρων κερδων απεχεσθαι, δια του δικαιου δ' εθελειν πορευεσθαι. και αιδους δ' αν ηγειτο μαλλον παντας εμπιμπλαναι, ει αυτος φανερος ειη παντας ουτως αιδουμενος ως μητ' ειπειν αν μητε ποιησαι μηδεν αισχρον. ετεκμαιρετο δε τουτο ουτως εξειν εκ τουδε. μη γαρ οτι αρχοντα, αλλα και ους ου φοβουνται, μαλλον τους αιδουμενους αιδουνται των αναιδων οι ανθρωποι: και γυναικας δε ας αν αιδουμενας αισθανωνται, ανταιδεισθαι μαλλον εθελουσιν ορωντες. το δ' αυ πειθεσθαι ουτω μαλιστ' αν ωιετο εμμονον ειναι τοις περι αυτον, ει τους απροφασιστως πειθομενους φανερος ειη μαλλον τιμων των τας μεγιστας αρετας και επιπονωτατας δοκουντων παρεχεσθαι. γιγνωσκων δ' ουτω και ποιων διετελει. και σωφροσυνην δ' αυτου επιδεικνυς μαλλον εποιει και ταυτην παντας ασκειν. οταν γαρ ορωσιν, ωι μαλιστα εξεστιν υβριζειν, τουτον σωφρονουντα, ουτω μαλλον οι γε ασθενεστεροι εθελουσιν ουδεν υβριστικον ποιουντες φανεροι ειναι. [διηιρει δε αιδω και σωφροσυνην τηιδε, ως τους μεν αιδουμενους τα εν τωι φανερωι αισχρα φευγοντας, τους δε σωφρονας και τα εν τωι αφανει.] και εγκρατειαν δε ουτω μαλιστ' αν ωιετο ασκεισθαι, ει αυτος επιδεικνυοι εαυτον μη υπο των παραυτικα ηδονων ελκομενον απο των αγαθων, αλλα προπονειν εθελοντα πρωτον συν τωι καλωι των ευφροσυνων. τοιγαρουν τοιουτος ων εποιησεν επι ταις θυραις πολλην μεν των χειρονων ευταξιαν, υπεικοντων τοις αμεινοσι, πολλην δ' αιδω και ευκοσμιαν προς αλληλους. επεγνως δ' αν εκει ουδενα ουτε οργιζομενον κραυγηι ουτε χαιροντα υβριστικωι γελωτι, αλλα ιδων αν αυτους ηγησω τωι οντι εις καλλος ζην. τοιαυτα μεν δη ποιουντες και ορωντες επι θυραις διηγον. της πολεμικης δ' ενεκα ασκησεως επι θηραν εξηγεν ουσπερ ασκειν ταυτα ωιετο χρηναι, ταυτην ηγουμενος και ολως αριστην ασκησιν πολεμικων ειναι, και ιππικης δε αληθεστατην. και γαρ εποχους εν παντοδαποις χωριοις αυτη μαλιστα αποδεικνυσι δια το θηριοις φευγουσιν εφεπεσθαι, και απο των ιππων ενεργους αυτη μαλιστα απεργαζεται δια την του λαμβανειν φιλοτιμιαν και επιθυμιαν: και την εγκρατειαν δε και πονους και ψυχη και θαλπη και λιμον και διψος δυνασθαι φερειν ενταυθα μαλιστα προσειθιζε τους κοινωνας. και νυν δ' ετι βασιλευς και οι αλλοι οι περι βασιλεα ταυτα ποιουντες διατελουσιν. οτι μεν ουν ουκ ωιετο προσηκειν ουδενι αρχης οστις μη βελτιων ειη των αρχομενων και τοις προειρημενοις πασι δηλον, και οτι ουτως ασκων τους περι αυτον πολυ μαλιστα αυτος εξεπονει και την εγκρατειαν και τας πολεμικας τεχνας και [τας] μελετας. και γαρ επι θηραν τους μεν αλλους εξηγεν, οποτε μη μενειν αναγκη τις ειη: αυτος δε και οποτε αναγκη ειη, οικοι εθηρα τα εν τοις παραδεισοις θηρια τρεφομενα: και ουτ' αυτος ποτε πριν ιδρωσαι δειπνον ηιρειτο ουτε ιπποις αγυμναστοις σιτον ενεβαλλε: συμπαρεκαλει δε και εις ταυτην την θηραν τους περι αυτον σκηπτουχους. τοιγαρουν πολυ μεν αυτος διεφερεν εν πασι τοις καλοις εργοις, πολυ δε οι περι εκεινον, δια την αει μελετην. παραδειγμα μεν δη τοιουτον εαυτον παρειχετο. προς δε τουτωι και των αλλων ουστινας μαλιστα ορωιη τα καλα διωκοντας, τουτους και δωροις και αρχαις και εδραις και πασαις τιμαις εγεραιρεν: ωστε πολλην πασι φιλοτιμιαν ενεβαλλεν οπως εκαστος οτι αριστος φανησοιτο κυρωι. καταμαθειν δε του κυρου δοκουμεν ως ου τουτωι μονωι ενομιζε χρηναι τους αρχοντας των αρχομενων διαφερειν, τωι βελτιονας αυτων ειναι, αλλα και καταγοητευειν ωιετο χρηναι αυτους. στολην τε γουν ειλετο την μηδικην αυτος τε φορειν και τους κοινωνας ταυτην επεισεν ενδυεσθαι: _αυτη γαρ αυτωι συγκρυπτειν εδοκει ει τις τι εν τωι σωματι ενδεες εχοι, και καλλιστους και μεγιστους επιδεικνυναι τους φορουντας: και γαρ τα υποδηματα τοιαυτα εχουσιν εν οις μαλιστα λαθειν εστι και υποτιθεμενους τι, ωστε δοκειν μειζους ειναι η εισι: _και υποχριεσθαι δε τους οφθαλμους προσιετο, ως ευοφθαλμοτεροι φαινοιντο η εισι, και εντριβεσθαι, ως ευχροωτεροι ορωιντο η πεφυκασιν. εμελετησε δε και ως μη πτυοντες μηδε απομυττομενοι φανεροι ειεν, μηδε μεταστρεφομενοι επι θεαν μηδενος, ως ουδεν θαυμαζοντες. παντα δε ταυτα ωιετο φερειν τι εις το δυσκαταφρονητοτερους φαινεσθαι τοις αρχομενοις. ους μεν δη αρχειν ωιετο χρηναι, δι' εαυτου ουτω κατεσκευασε και μελετηι και τωι σεμνως προεσταναι αυτων: ους δ' αυ κατεσκευαζεν εις το δουλευειν, τουτους ουτε μελεταν των ελευθεριων πονων ουδενα παρωρμα ουθ' οπλα κεκτησθαι επετρεπεν: επεμελειτο δε οπως μητε ασιτοι μητε αποτοι ποτε εσοιντο ελευθεριων ενεκα μελετηματων. και γαρ οποτε ελαυνοιεν τα θηρια τοις ιππευσιν εις τα πεδια, φερεσθαι σιτον εις θηραν τουτοις επετρεπε, των δε ελευθερων ουδενι: και οποτε πορεια ειη, ηγεν αυτους προς τα υδατα ωσπερ τα υποζυγια. και οποτε δε ωρα ειη αριστου, ανεμενεν αυτους εστ' εμφαγοιεν τι, ως μη βουλιμιωιεν: ωστε και ουτοι αυτον ωσπερ οι αριστοι πατερα εκαλουν, οτι επεμελετο αυτων οπως αναμφιλογως αει ανδραποδα διατελοιεν. τηι μεν δη οληι περσων αρχηι ουτω την ασφαλειαν κατεσκευαζεν. αυτωι δε οτι μεν ουχ υπο των καταστραφεντων κινδυνος ειη παθειν τι ισχυρως εθαρρει: και γαρ αναλκιδας ηγειτο ειναι αυτους και ασυντακτους οντας εωρα, και προς τουτοις ουδ' επλησιαζε τουτων ουδεις αυτωι ουτε νυκτος ουτε ημερας. ους δε κρατιστους τε ηγειτο και ωπλισμενους και αθροους οντας εωρα_και τους μεν αυτων ηιδει ιππεων ηγεμονας οντας, τους δε πεζων: πολλους δε αυτων και φρονηματα εχοντας ηισθανετο ως ικανους οντας αρχειν: και τοις φυλαξι δε αυτου ουτοι μαλιστα επλησιαζον, και αυτωι δε τωι κυρωι τουτων πολλοι πολλακις συνεμιγνυσαν: αναγκη γαρ ην, ο τι και χρησθαι εμελλεν αυτοις_υπο τουτων ουν και κινδυνος ην αυτον μαλιστα παθειν τι κατα πολλους τροπους. σκοπων ουν οπως αν αυτωι και τα απο τουτων ακινδυνα γενοιτο, το μεν περιελεσθαι αυτων τα οπλα και απολεμους ποιησαι απεδοκιμασε, και αδικον ηγουμενος και καταλυσιν της αρχης ταυτην νομιζων: το δ' αυ μη προσιεσθαι αυτους και το απιστουντα φανερον ειναι αρχην ηγησατο πολεμου: εν δε αντι παντων τουτων εγνω και κρατιστον ειναι προς την εαυτου ασφαλειαν και καλλιστον, ει δυναιτο ποιησαι τους κρατιστους εαυτωι μαλλον φιλους η αλληλοις. ως ουν επι το φιλεισθαι δοκει ημιν ελθειν, τουτο πειρασομεθα διηγησασθαι. πρωτον μεν γαρ δια παντος αει του χρονου φιλανθρωπιαν της ψυχης ως εδυνατο μαλιστα ενεφανιζεν, ηγουμενος, ωσπερ ου ραιδιον εστι φιλειν τους μισειν δοκουντας ουδ' ευνοειν τοις κακονοις, ουτω και τους γνωσθεντας ως φιλουσι και ευνοουσιν, ουκ αν δυνασθαι μισεισθαι υπο των φιλεισθαι ηγουμενων. εως μεν ουν χρημασιν αδυνατωτερος ην ευεργετειν, τωι τε προνοειν των συνοντων και τωι προπονειν και τωι συνηδομενος μεν επι τοις αγαθοις φανερος ειναι, συναχθομενος δ' επι τοις κακοις, τουτοις επειρατο την φιλιαν θηρευειν: επειδη δε εγενετο αυτωι ωστε χρημασιν ευεργετειν, δοκει ημιν γνωναι πρωτον μεν ως ευεργετημα ανθρωποις προς αλληλους ουδεν εστιν απο της αυτης δαπανης επιχαριτωτερον η σιτων και ποτων μεταδοσις. τουτο δ' ουτω νομισας πρωτον μεν επι την αυτου τραπεζαν συνεταξεν οπως οις αυτος σιτοιτο σιτοις, τουτοις ομοια αει παρατιθοιτο αυτωι ικανα παμπολλοις ανθρωποις: οσα δε παρατεθειη, ταυτα παντα, πλην οις αυτος και οι συνδειπνοι χρησαιντο, διεδιδου οις δη βουλοιτο των φιλων μνημην ενδεικνυσθαι η φιλοφροσυνην. διεπεμπε δε και τουτοις ους αγασθειη η εν φυλακαις η εν θεραπειαις η εν αιστισινουν πραξεσιν, ενσημαινομενος τουτο, οτι ουκ αν λανθανοιεν χαριζεσθαι βουλομενοι. ετιμα δε και των οικετων απο της τραπεζης οποτε τινα επαινεσειε: και τον παντα δε σιτον των οικετων επι την αυτου τραπεζαν επετιθετο, οιομενος ωσπερ και τοις κυσιν εμποιειν τινα και τουτο ευνοιαν. ει δε και θεραπευεσθαι τινα βουλοιτο των φιλων υπο πολλων, και τουτοις επεμπεν απο τραπεζης: και νυν γαρ ετι οις αν ορωσι πεμπομενα απο της βασιλεως τρα πεζης, τουτους παντες μαλλον θεραπευουσι, νομιζοντες αυτους εντιμους ειναι και ικανους διαπραττειν, ην τι δεωνται. ετι δε και ου τουτων μονον ενεκα των ειρημενων ευφραινει τα πεμπομενα παρα βασιλεως, αλλα τωι οντι και ηδονηι πολυ διαφερει τα απο της βασιλεως τραπεζης. και τουτο μεντοι ουτως εχειν ουδεν τι θαυμαστον: ωσπερ γαρ και αι αλλαι τεχναι διαφεροντως εν ταις μεγαλαις πολεσιν εξειργασμεναι εισι, κατα τον αυτον τροπον και τα παρα βασιλει σιτα πολυ διαφεροντως εκπεπονηται. εν μεν γαρ ταις μικραις πολεσιν οι αυτοι ποιουσι κλινην, θυραν, αροτρον, τραπεζαν, πολλακις δ' ο αυτος ουτος και οικοδομει, και αγαπαι ην και ουτως ικανους αυτον τρεφειν εργοδοτας λαμβανηι: αδυνατον ουν πολλα τεχνωμενον ανθρωπον παντα καλως ποιειν. εν δε ταις μεγαλαις πολεσι δια το πολλους εκαστου δεισθαι αρκει και μια εκαστωι τεχνη εις το τρεφεσθαι: πολλακις δε ουδ' ολη μια: αλλ' υποδηματα ποιει ο μεν ανδρεια, ο δε γυναικεια: εστι δε ενθα και υποδηματα ο μεν νευρορραφων μονον τρεφεται, ο δε σχιζων, ο δε χιτωνας μονον συντεμνων, ο δε γε τουτων ουδεν ποιων αλλα συντιθεις ταυτα. αναγκη ουν τον εν βραχυτατωι διατριβοντα εργωι τουτον και αριστα δη ηναγκασθαι τουτο ποιειν. το αυτο δε τουτο πεπονθε και τα αμφι την διαιταν. ωι μεν γαρ ο αυτος κλινην στρωννυσι, τραπεζαν κοσμει, ματτει, οψα αλλοτε αλλοια ποιει, αναγκη οιμαι τουτωι, ως αν εκαστον προχωρηι, ουτως εχειν: οπου δε ικανον εργον ενι εψειν κρεα, αλλωι οπταν, αλλωι δε ιχθυν εψειν, αλλωι οπταν, αλλωι αρ τους ποιειν, και μηδε τουτους παντοδαπους, αλλ' αρκει αν εν ειδος ευδοκιμουν παρεχηι, αναγκη οιμαι και ταυτα ουτω ποιουμενα πολυ διαφεροντως εξειργασθαι εκαστον. τηι μεν δη των σιτων θεραπειαι τοιαυτα ποιων πολυ υπερεβαλλετο παντας: ως δε και τοις αλλοις πασι θεραπευων πολυ εκρατει, τουτο νυν διηγησομαι: πολυ γαρ διενεγκων ανθρωπων τωι πλειστας προσοδους λαμβανειν πολυ ετι πλεον διηνεγκε τωι πλειστα ανθρωπων δωρεισθαι. κατηρξε μεν ουν τουτου κυρος, διαμενει δ' ετι και νυν τοις βασιλευσιν η πολυδωρια. τινι μεν γαρ φιλοι πλουσιωτεροι οντες φανεροι η περσων βασιλει; τις δε κοσμων καλλιον φαινεται στολαις τους περι αυτον η βασιλευς; τινος δε δωρα γιγνωσκεται ωσπερ ενια των βασιλεως, ψελια και στρεπτοι και ιπποι χρυσοχαλινοι; ου γαρ δη εξεστιν εκει ταυτα εχειν ωι αν μη βασιλευς δωι. τις δ' αλλος λεγεται δωρων μεγεθει ποιειν αιρεισθαι αυτον και αντ' αδελφων και αντι πατερων και αντι παιδων; τις δ' αλλος εδυνασθη εχθρους απεχοντας πολλων μηνων οδον τιμωρεισθαι ως περσων βασιλευς; τις δ' αλλος καταστρεψαμενος αρχην υπο των αρχομενων πατηρ καλουμενος απεθανεν η κυρος; τουτο δε τουνομα δηλον οτι ευεργετουντος εστι μαλλον η αφαιρουμενου. κατεμαθομεν δε ως και τους βασιλεως καλουμενους οφθαλμους και τα βασιλεως ωτα ουκ αλλως εκτησατο η τωι δωρεισθαι τε και τιμαν: τους γαρ απαγγειλαντας οσα καιρος αυτωι ειη πεπυσθαι μεγαλως ευεργετων πολλους εποιησεν ανθρωπους και ωτακουστειν και διοπτευειν τι αν αγγειλαντες ωφελη σειαν βασιλεα. εκ τουτου δη και πολλοι ενομισθησαν βασιλεως οφθαλμοι και πολλα ωτα. ει δε τις οιεται ενα αιρετον ειναι οφθαλμον βασιλει, ουκ ορθως οιεται: ολιγα γαρ εις γ' αν ιδοι και εις ακουσειε: και τοις αλλοις ωσπερ αμελειν αν παρηγγελμενον ειη, ει ενι τουτο προστεταγμενον ειη: προς δε και οντινα γιγνωσκοιεν οφθαλμον οντα, τουτον αν ειδειεν οτι φυλαττεσθαι δει. αλλ' ουχ ουτως εχει, αλλα του φασκοντος ακουσαι τι η ιδειν αξιον επιμελειας παντος βασιλευς ακουει. ουτω δη πολλα μεν βασιλεως ωτα, πολλοι δ' οφθαλμοι νομιζονται: και φοβουνται πανταχου λεγειν τα μη συμφορα βασιλει, ωσπερ αυτου ακουοντος, και ποιειν α μη συμφορα, ωσπερ αυτου παροντος. ουκουν οπως μνησθηναι αν τις ετολμησε προς τινα περι κυρου φλαυρον τι, αλλ' ως εν οφθαλμοις πασι και ωσι βασιλεως τοις αει παρουσιν ουτως εκαστος διεκειτο. το δε ουτω διακεισθαι τους ανθρωπους προς αυτον εγω μεν ουκ οιδα ο τι αν τις αιτιασαιτο μαλλον η οτι μεγαλα ηθελεν αντι μικρων ευεργετειν. και το μεν δη μεγεθει δωρων υπερβαλλειν πλουσιωτατον οντα ου θαυμαστον: το δε τηι θεραπειαι και τηι επιμελειαι των φιλων βασιλευοντα περιγιγνεσθαι, τουτο αξιολογωτερον. εκεινος τοινυν λεγεται καταδηλος ειναι μηδενι αν ουτως αισχυνθεις ηττωμενος ως φιλων θεραπειαι: και λογος δε αυτου απομνημονευεται ως λεγοι παραπλησια εργα ειναι νομεως αγαθου και βασιλεως αγαθου: τον τε γαρ νομεα χρηναι εφη ευδαιμονα τα κτηνη ποιουντα χρησθαι αυτοις, η δη προβατων ευδαιμονια, τον τε βασιλεα ωσαυτως ευδαιμονας πολεις και ανθρωπους ποιουντα χρησθαι αυτοις. ουδεν ουν θαυμαστον, ειπερ ταυτην ειχε την γνωμην, το φιλονικως εχειν παντων ανθρωπων θεραπειαι περιγιγνεσθαι. καλον δ' επιδειγμα και τουτο λεγεται κυρος επιδειξαι κροισωι, οτε ενουθετει αυτον ως δια το πολλα διδοναι πενης εσοιτο, εξον αυτωι θησαυρους χρυσου πλειστους ενι γε ανδρι εν τωι οικωι καταθεσθαι: και τον κυρον λεγεται ερεσθαι: και ποσα αν ηδη οιει μοι χρηματα ειναι, ει συνελεγον χρυσιον ωσπερ συ κελευεις εξ οτου εν τηι αρχηι ειμι; και τον κροισον ειπειν πολυν τινα αριθμον. και τον κυρον προς ταυτα, αγε δη, φαναι, ω κροισε, συμπεμψον ανδρα συν υστασπαι τουτωιι οτωι συ πιστευεις μαλιστα. συ δε, ω υστασπα, εφη, περιελθων προς τους φιλους λεγε αυτοις οτι δεομαι χρυσιου προς πραξιν τινα: και γαρ τωι οντι προσδεομαι: και κελευε αυτους οποσα αν εκαστος δυνηται πορισαι μοι χρηματα γραψαντας και κατασημηναμενους δουναι την επιστολην τωι κροισου θεραποντι φερειν. ταυτα δε οσα ελεγε και γραψας και σημηναμενος εδιδου τωι υστασπαι φερειν προς τους φιλους: ενεγραψε δε προς παντας και υστασπαν ως φιλον αυτου δεχεσθαι. επει δε περιηλθε και ηνεγκεν ο κροισου θεραπων τας επιστολας, ο δη υστασπας ειπεν: ω κυρε βασιλευ, και εμοι ηδη χρη ως πλουσιωι χρησθαι: παμπολλα γαρ εχων παρειμι δωρα δια τα σα γραμματα. και ο κυρος ειπεν: εις μεν τοινυν και ουτος ηδη θησαυρος ημιν, ω κροισε: τους δ' αλλους καταθεω και λογισαι ποσα εστιν ετοιμα χρηματα, ην τι δεωμαι χρησθαι. λεγεται δη λογιζομενος ο κροισος πολλαπλασια ευρειν η εφη κυρωι αν ειναι εν τοις θησαυροις ηδη, ει συνελεγεν. επει δε τουτο φανερον εγενετο, ειπειν λεγεται ο κυρος: οραις, φαναι, ω κροισε, ως εισι και εμοι θησαυροι; αλλα συ μεν κελευεις με παρ' εμοι αυτους συλλεγοντα φθονεισθαι τε δι' αυτους και μισεισθαι, και φυλακας αυτοις εφισταντα μισθοφορους τουτοις πιστευειν: εγω δε τους φιλους πλουσιους ποιων τουτους μοι νομιζω θησαυρους και φυλακας αμα εμου τε και των ημετερων αγαθων πιστοτερους ειναι η ει φρουρους μισθοφορους επεστησαμην. και αλλο δε σοι ερω: εγω γαρ, ω κροισε, ο μεν οι θεοι δοντες εις τας ψυχας τοις ανθρωποις εποιησαν ομοιως παντας πενητας, τουτου μεν ουδ' αυτος δυναμαι περιγενεσθαι, αλλ' ειμι απληστος καγω ωσπερ οι αλλοι χρηματων: τηιδε γε μεντοι διαφερειν μοι δοκω των πλειστων οτι οι μεν επειδαν των αρκουντων περιττα κτησωνται, τα μεν αυτων κατορυττουσι, τα δε κατασηπουσι, τα δε αριθμουντες και μετρουντες και ισταντες και διαψυχοντες και φυλαττοντες πραγματα εχουσι, και ομως ενδον εχοντες τοσαυτα ουτε εσθιουσι πλειω η δυνανται φερειν, διαρραγειεν γαρ αν, ουτ' αμφιεννυνται πλειω η δυνανται φερειν, αποπνιγειεν γαρ αν, αλλα τα περιττα χρηματα πραγματα εχουσιν: εγω δ' υπηρετω μεν τοις θεοις και ορεγομαι αει πλειονων: επειδαν δε κτησωμαι, α αν ιδω περιττα οντα των εμοι αρκουντων, τουτοις τας τ' ενδειας των φιλων εξακουμαι και πλουτιζων και ευεργετων ανθρωπους ευνοιαν εξ αυτων κτωμαι και φιλιαν, και εκ τουτων καρπουμαι ασφαλειαν και ευκλειαν: α ουτε κατασηπεται ουτε υπερληρουντα λυμαινεται, αλλα η ευκλεια οσωι αν πλειων ηι, τοσουτωι και μειζων και καλλιων και κουφοτερα φερειν γιγνεται, πολλακις δε και τους φεροντας αυτην κουφοτερους παρεχεται. οπως δε και τουτο ειδηις, εφη, ω κροισε, εγω ου τους πλειστα εχοντας και φυλαττοντας πλειστα ευδαιμονεστατους ηγουμαι: οι γαρ τα τειχη φυλαττοντες ουτως αν ευδαιμονεστατοι ειησαν: παντα γαρ τα εν ταις πολεσι φυλαττουσιν: αλλ' ος αν κτασθαι τε πλειστα δυνηται συν τωι δικαιωι και χρησθαι πλειστοις συν τωι καλωι, τουτον εγω ευδαιμονεστατον νομιζω [και τα χρηματα]. και ταυτα μεν δη φανερος ην ωσπερ ελεγε και πραττων. προς δε τουτοις κατανοησας τους πολλους των ανθρωπων οτι ην μεν υγιαινοντες διατελωσι, παρασκευαζονται οπως εξουσι τα επιτηδεια και κατατιθενται τα χρησιμα εις την των υγιαινοντων διαιταν: οπως δε ην ασθενησωσι τα συμφορα παρεσται, τουτου ου πανυ επιμελομενους εωρα: εδοξεν ουν και ταυτα εκπονησαι αυτωι, και ιατρους τε τους αριστους συνεκομισατο προς αυτον τωι τελειν εθελειν και οποσα η οργανα χρησιμα εφη τις αν αυτων γενεσθαι η φαρμακα η σιτα η ποτα, ουδεν τουτων ο τι ουχι παρασκευασας εθησαυριζε παρ' αυτωι. και οποτε δε τις ασθενησειε των θεραπευεσθαι επικαιριων, επεσκοπει και παρειχε παντα οτου εδει. και τοις ιατροις δε χαριν ηιδει, οποτε τις ιασαιτο τινα των παρ' εκεινου λαμβανων. ταυτα μεν δη και τοιαυτα πολλα εμηχανατο προς το πρω τευειν παρ' οις εβουλετο εαυτον φιλεισθαι. ων δε προηγορευε τε αγωνας και αθλα προυτιθει, φιλονικιας εμποιειν βουλομενος περι των καλων και αγαθων εργων, ταυτα τωι μεν κυρωι επαινον παρειχεν οτι επεμελετο οπως ασκοιτο η αρετη: τοις μεντοι αριστοις οι αγωνες ουτοι προς αλληλους και εριδας και φιλονικιας ενεβαλλον. προς δε τουτοις ωσπερ νομον κατεστησατο ο κυρος, οσα διακρισεως δεοιτο ειτε δικηι ειτε αγωνισματι, τους δεομενους διακρισεως συντρεχειν τοις κριταις. δηλον ουν οτι εστοχαζοντο μεν οι ανταγωνιζομενοι τι αμφοτεροι των κρατιστων και των μαλιστα φιλων κριτων: ο δε μη νικων τοις μεν νικωσιν εφθονει, τους δε μη εαυτον κρινοντας εμισει: ο δ' αυ νικων τωι δικαιωι προσεποιειτο νικαν, ωστε χαριν ουδενι ηγειτο οφειλειν. και οι πρωτευειν δε βουλομενοι φιλιαι παρα κυρωι, ωσπερ αλλοι εν πολεσι, και ουτοι επιφθονως προς αλληλους ειχον, ωσθ' οι πλειονες εκποδων εβουλοντο ο ετερος τον ετερον γενεσθαι μαλλον η συνεπραξαν αν τι αλληλοις αγαθον. και ταυτα μεν δεδηλωται ως εμηχανατο τους κρατιστους αυτον μαλλον παντας φιλειν η αλληλους. νυν δε ηδη διηγησομεθα ως το πρωτον εξηλασε κυρος εκ των βασιλειων: και γαρ αυτης της εξελασεως η σεμνοτης ημιν δοκει μια των τεχνων ειναι των μεμηχανημενων την αρχην μη ευκαταφρονητον ειναι. πρωτον μεν ουν προ της εξελασεως εισκαλεσας προς αυτον τους τας αρχας εχοντας περσων τε και των αλλων συμμαχων διεδωκεν αυτοις τας μηδικας στολας: και τοτε πρωτον περσαι μηδικην στολην ενεδυσαν: διαδιδους τε αμα ταδε ελεγεν αυτοις οτι ελασαι βουλοιτο εις τα τεμενη τα τοις θεοις εξηιρημενα και θυσαι μετ' εκεινων. παρεστε ουν, εφη, επι τας θυρας κοσμηθεντες ταις στολαις ταυταις πριν ηλιον ανατελλειν, και καθιστασθε ως αν υμιν φεραυλας ο περσης εξαγγειληι παρ' εμου: και επειδαν, εφη, εγω ηγωμαι, επεσθε εν τηι ρηθεισηι χωραι. ην δ' αρα τινι δοκηι υμων αλληι καλλιον ειναι η ως αν νυν ελαυνωμεν, επειδαν παλιν ελθωμεν, διδασκετω με: οπηι γαρ αν καλλιστον και αριστον υμιν δοκηι ειναι, ταυτηι εκαστα δει καταστησασθαι. επει δε τοις κρατιστοις διεδωκε τας καλλιστας στολας, εξεφερε δη και αλλας μηδικας στολας, παμπολλας γαρ παρεσκευασατο, ουδεν φειδομενος ουτε πορφυριδων ουτε ορφνινων ουτε φοινικιδων ουτε καρυκινων ιματιων: νειμας δε τουτων το μερος εκαστωι των ηγεμονων εκελευσεν αυτους τουτοις κοσμειν τους αυτων φιλους, ωσπερ, εφη, εγω υμας κοσμω. και τις των παροντων επηρετο αυτον: συ δε, ω κυρε, εφη, ποτε κοσμησηι; ο δ' απεκρινατο: ου γαρ νυν, εφη, δοκω υμιν αυτος κοσμεισθαι υμας κοσμων; αμελει, εφη, ην δυνωμαι υμας τους φιλους ευ ποιειν, οποιαν αν εχων στολην τυγχανω, εν ταυτηι καλος φανουμαι. ουτω δη οι μεν απελθοντες μεταπεμπομενοι τους φιλους εκοσμουν ταις στολαις. ο δε κυρος νομιζων φεραυλαν τον εκ των δημοτων και συνετον ειναι και φιλοκαλον και ευτακτον και του χαριζεσθαι αυτωι ουκ αμελη, ος ποτε και περι του τιμασθαι εκαστον κατα την αξιαν συνειπε, τουτον δη καλεσας συνεβουλευετο αυτωι πως αν τοις μεν ευνοις καλλιστα ιδειν ποιοιτο την εξελασιν, τοις δε δυσμενεσι φοβερωτατα. επει δε σκοπουντοιν αυτοιν ταυτα συνεδοξεν, εκελευσε τον φεραυλαν επιμεληθηναι οπως αν ουτω γενηται αυριον η εξελασις ωσπερ εδοξε καλως εχειν. ειρηκα δε, εφη, εγω παντας πειθεσθαι σοι περι της εν τηι εξελασει ταξεως: οπως δ' αν ηδιον παραγγελλοντος σου ακουωσι, φερε λαβων, εφη, χιτωνας μεν τουτουσι τοις των δορυφορων ηγεμοσι, κασας δε τουσδε τους εφιππιους τοις των ιππεων ηγεμοσι δος, και των αρματων τοις ηγεμοσιν αλλους τουσδε χιτωνας. ο μεν δη εφερε λαβων: οι δε ηγεμονες επει ιδοιεν αυτον, ελεγον: μεγας δη συγε, ω φεραυλα, οποτε γε και ημιν ταξεις α αν δεηι ποιειν. ου μα δι', εφη ο φεραυλας, ου μονον γε, ως εοικεν, αλλα και συσκευοφορησω: νυν γουν φερω τωδε δυο κασα, τον μεν σοι, τον δε αλλωι: συ μεντοι τουτων λαβε οποτερον βουλει. εκ τουτου δη ο μεν λαμβανων τον κασαν του μεν φθονου επελεληστο, ευθυς δε συνεβουλευετο αυτωι οποτερον λαμβανοι: ο δε συμβουλευσας αν οποτερος βελτιων ειη και ειπων: ην μου κατηγορησηις οτι αιρεσιν σοι εδωκα, εις αυθις οταν διακονω, ετερωι χρησηι μοι διακονωι: ο μεν δη φεραυλας ουτω διαδους ηι εταχθη ευθυς επεμελειτο των εις την εξελασιν οπως ως καλλιστα εκαστα εξοι. ηνικα δ' η υστεραια ηκε, καθαρα μεν ην παντα προ ημερας, στοιχοι δε ειστηκεσαν ενθεν και ενθεν της οδου, ωσπερ και νυν ετι ιστανται ηι αν βασιλευς μελληι ελαυνειν: ων εντος ουδενι εστιν εισιεναι των μη τετιμημενων: μαστιγοφοροι δε καθεστασαν, οι επαιον ει τις ενοχλοιη. εστασαν δε πρωτον μεν των δορυφορων εις τετρακισχιλιους εμπροσθεν των πυλων εις τετταρας, δισχιλιοι δ' εκατερωθεν των πυλων. και οι ιππεις δε παντες παρησαν καταβεβηκοτες απο των ιππων, και διειρκοτες τας χειρας δια των κανδυων, ωσπερ και νυν ετι διειρουσιν, οταν οραι βασιλευς. εστασαν δε περσαι μεν εκ δεξιας, οι δε αλλοι συμμαχοι εξ αριστερας της οδου, και τα αρματα ωσαυτως τα ημισεα εκατερωθεν. επει δ' ανεπεταννυντο αι του βασιλειου πυλαι, πρωτον μεν ηγοντο τωι διι ταυροι παγκαλοι εις τετταρας και οις των αλλων θεων οι μαγοι εξηγουντο: πολυ γαρ οιονται περσαι χρηναι τοις περι τους θεους μαλλον τεχνιταις χρησθαι η περι ταλλα. μετα δε τους βους ιπποι ηγοντο θυμα τωι ηλιωι: μετα δε τουτους εξηγετο αρμα λευκον χρυσοζυγον εστεμμενον διος ιερον: μετα δε τουτο ηλιου αρμα λευκον, και τουτο εστεμμενον ωσπερ το προσθεν: μετα δε τουτο αλλο τριτον αρμα εξηγετο, φοινικισι καταπεπταμενοι οι ιπποι, και πυρ οπισθεν αυτου επ' εσχαρας μεγαλης ανδρες ειποντο φεροντες. επι δε τουτοις ηδη αυτος εκ των πυλων προυφαινετο ο κυρος εφ' αρματος ορθην εχων την τιαραν και χιτωνα πορφυρουν μεσολευκον (αλλωι δ' ουκ εξεστι μεσολευκον εχειν), και περι τοις σκελεσιν αναξυριδας υσγινοβαφεις, και κανδυν ολοπορφυρον. ειχε δε και διαδημα περι τηι τιαραι: και οι συγγενεις δε αυτου το αυτο τουτο σημειον ειχον, και νυν το αυτο τουτο εχουσι. τας δε χειρας εξω των χειριδων ειχε. παρωχειτο δε αυτωι ηνιοχος μεγας μεν, μειων δ' εκεινου ειτε και τωι οντι ειτε και οπωσουν: μειζων δ' εφανη πολυ κυρος. ιδοντες δε παντες προσεκυνησαν, ειτε και αρξαι τινες κεκελευσμενοι ειτε και εκπλαγεντες τηι παρασκευηι και τωι δοξαι μεγαν τε και καλον φανηναι τον κυρον. προσθεν δε περσων ουδεις κυρον προσεκυνει. επει δε προηιει το του κυρου αρμα, προηγουντο μεν οι τετρακισχιλιοι δορυφοροι, παρειποντο δε οι δισχιλιοι εκατερωθεν του αρματος: εφειποντο δε οι περι αυτον σκηπτουχοι εφ' ιππων κεκοσμημενοι συν τοις παλτοις αμφι τους τριακοσιους. οι δ' αυ τωι κυρωι τρεφομενοι ιπποι παρηγοντο χρυσοχαλινοι, ραβδωτοις ιματιοις καταπεπταμενοι, αμφι τους διακοσιους: επι δε τουτοις δισχιλιοι ξυστοφοροι: επι δε τουτοις ιππεις οι πρωτοι γενομενοι μυριοι, εις εκατον πανταχηι τεταγμενοι: ηγειτο δ' αυτων χρυσαντας: επι δε τουτοις μυριοι αλλοι περσων ιππεις τεταγμενοι ωσαυτως, ηγειτο δ' αυτων υστασπας: επι δε τουτοις αλλοι μυριοι ωσαυτως, ηγειτο δ' αυτων δαταμας: επι δε τουτοις αλλοι, ηγειτο δ' αυτων γαδατας: επι δε τουτοις μηδοι ιππεις, επι δε τουτοις αρμενιοι, μετα δε τουτους υρκανιοι, μετα δε τουτους καδουσιοι, επι δε τουτοις σακαι: μετα δε τους ιππεας αρματα επι τετταρων τεταγμενα, ηγειτο δ' αυτων αρταβατας περσης. πορευομενου δε αυτου παμπολλοι ανθρωποι παρειποντο εξω των σημειων, δεομενοι κυρου αλλος αλλης πραξεως. πεμψας ουν προς αυτους των σκηπτουχων τινας, οι παρειποντο αυτωι τρεις εκατερωθεν του αρματος αυτου τουτου ενεκα του διαγγελλειν, εκελευσεν ειπειν αυτοις, ει τις τι αυτου δεοιτο, διδασκειν των ιππαρχων τινα ο τι τις βουλοιτο, εκεινους δ' εφη προς αυτον ερειν. οι μεν δη απιοντες ευθυς κατα τους ιππεας επορευοντο και εβουλευοντο τινι εκαστος προσιοι. ο δε κυρος ους εβουλετο μαλιστα θεραπευεσθαι των φιλων υπο των ανθρωπων, τουτους πεμπων τινα προς αυτον εκαλει καθ' ενα εκαστον και ελεγεν αυτοις ουτως: ην τις υμας διδασκηι τι τουτων των παρεπομενων, ος μεν αν μηδεν δοκηι υμιν λεγειν, μη προσεχετε αυτωι τον νουν: ος δ' αν δικαιων δεισθαι δοκηι, εισαγγελλετε προς εμε, ινα κοινηι βουλευομενοι διαπραττωμεν αυτοις. οι μεν δη αλλοι, επει καλεσειεν, ανα κρατος ελαυνοντες υπηκουον, συναυξοντες την αρχην τωι κυρωι και ενδεικνυμενοι οτι σφοδρα πειθοιντο: δαιφερηνς δε τις ην σολοικοτερος ανθρωπος τωι τροπωι, ος ωιετο, ει μη ταχυ υπακουοι, ελευθερωτερος αν φαινεσθαι. αισθομενος ουν ο κυρος τουτο, πριν προσελθειν αυτον και διαλεχθηναι αυτωι υποπεμψας τινα των σκηπτουχων ειπειν εκελευσε προς αυτον οτι ουδεν ετι δεοιτο: και το λοιπον ουκ εκαλει. ως δ' ο υστερον κληθεις αυτου προτερος αυτωι προσηλασεν, ο κυρος και ιππον αυτωι εδωκε των παρεπομενων και εκελευσε των σκηπτουχων τινα συναπαγαγειν αυτωι οποι κελευσειε. τοις δε ιδουσιν εντιμον τι τουτο εδοξεν ειναι, και πολυ πλειονες εκ τουτου αυτον εθεραπευον ανθρωπων. επει δε αφικοντο προς τα τεμενη, εθυσαν τωι διι και ωλοκαυτησαν τους ταυρους: επειτα τωι ηλιωι και ωλοκαυτησαν τους ιππους: επειτα γηι σφαξαντες ως εξηγησαντο οι μαγοι εποιησαν: επειτα δε ηρωσι τοις συριαν εχουσι. μετα δε ταυτα καλου οντος του χωριου εδειξε τερμα ως επι πεντε σταδιων [χωριου], και ειπε κατα φυλα ανα κρατος ενταυθα αφειναι τους ιππους. συν μεν ουν τοις περσαις αυτος ηλασε και ενικα πολυ: μαλιστα γαρ εμεμεληκει αυτωι ιππικης: μηδων δε αρταβαζος ενικα: κυρος γαρ αυτωι τον ιππον εδεδωκει: συρων δε των αποσταντων γαδατας: αρμενιων δε τιγρανης: υρκανιων δε ο υιος του ιππαρχου: σακων δε ιδιωτης ανηρ απελιπεν αρα τωι ιππωι τους αλλους ιππους εγγυς τωι ημισει του δρομου. ενθα δη λεγεται ο κυρος ερεσθαι τον νεανισκον ει δεξαιτ' αν βασιλειαν αντι του ιππου. τον δ' αποκρινασθαι οτι βασιλειαν μεν ουκ αν δεξαιμην, χαριν δε ανδρι αγαθωι καταθεσθαι δεξαιμην αν. και ο κυρος ειπε: και μην εγω δειξαι σοι θελω ενθα καν μυων βαληις, ουκ αν αμαρτοις ανδρος αγαθου. παντως τοινυν, ο σακας εφη, δειξον μοι: ως βαλω γε ταυτηι τηι βωλωι, εφη ανελομενος. και ο μεν κυρος δεικνυσιν αυτωι οπου ησαν πλειστοι των φιλων: ο δε καταμυων ιησι τηι βωλωι και παρελαυνοντος φεραυλα τυγχανει: ετυχε γαρ ο φεραυλας παραγγελλων τι τακτος παρα του κυρου: βληθεις δε ουδε μετεστραφη, αλλ' ωιχετο εφ' οπερ εταχθη. αναβλεψας δε ο σακας ερωται τινος ετυχεν. ου μα τον δι', εφη, ουδενος των παροντων. αλλ' ου μεντοι, εφη ο νεανισκος, των γε αποντων. ναι μα δι', εφη ο κυρος, συγε εκεινου του παρα τα αρματα ταχυ ελαυνοντος τον ιππον. και πως, εφη, ουδε μεταστρεφεται; και ο κυρος εφη: μαινομενος γαρ τις εστιν, ως εοικεν. ακουσας ο νεανισκος ωιχετο σκεψομενος τις ειη: και ευρισκει τον φεραυλαν γης τε καταπλεων το γενειον και αιματος: ερρυη γαρ αυτωι εκ της ρινος βληθεντι. επει δε προσηλθεν, ηρετο αυτον ει βληθειη. ο δε απεκρινατο: ως οραις. διδωμι τοινυν σοι, εφη, τουτον τον ιππον. ο δ' επηρετο: αντι του; εκ τουτου δη διηγειτο ο σακας το πραγμα, και τελος ειπε: και οιμαι γε ουχ ημαρτηκεναι ανδρος αγαθου. και ο φεραυλας ειπεν: αλλα πλουσιωτερωι μεν αν, ει εσωφρονεις, η εμοι εδιδους: νυν δε καγω δεξομαι. επευχομαι δε, εφη, τοις θεοις, οιπερ με εποιησαν βληθηναι υπο σου, δουναι μοι ποιησαι μη μεταμελειν σοι της εμης δωρεας. και νυν μεν, εφη, απελα, αναβας επι τον εμον ιππον: αυθις δ' εγω παρεσομαι προς σε. οι μεν δη ουτω διηλλαξαντο. καδουσιων δε ενικα ραθινης. αφιει δε και τα αρματα καθ' εκαστον: τοις δε νικωσι πασιν εδιδου βους τε, οπως αν θυσαντες εστιωιντο, και εκπωματα. τον μεν ουν βουν ελαβε και αυτος το νικητηριον: των δ' εκπωματων το αυτου μερος φεραυλαι εδωκεν, οτι καλως εδοξεν αυτωι την εκ του βασιλειου ελασιν διαταξαι. ουτω δη τοτε υπο κυρου κατασταθεισα η βασιλεως ελασις ουτως ετι και νυν διαμενει, πλην τα ιερα απεστιν, οταν μη θυηι. ως δε ταυτα τελος ειχεν, αφικνουνται παλιν εις την πολιν, και εσκηνησαν, οις μεν εδοθησαν οικιαι, κατ' οικιας, οις δε μη, εν ταξει. καλεσας δε και ο φεραυλας τον σακαν τον δοντα τον ιππον εξενιζε, και ταλλα τε παρειχεν εκπλεω, και επει εδεδειπνηκεσαν, τα εκπωματα αυτωι α ελαβε παρα κυρου εμπιμπλας προυπινε και εδωρειτο. και ο σακας ορων πολλην μεν και καλην στρωμνην, πολλην δε και καλην κατασκευην, και οικετας δε πολλους, ειπε μοι, εφη, ω φεραυλα, η και οικοι των πλουσιων ησθα; και ο φεραυλας ειπε: ποιων πλουσιων; των μεν ουν σαφως αποχειροβιωτων. εμε γαρ τοι ο πατηρ την μεν των παιδων παιδειαν γλισχρως αυτος εργαζομενος και τρεφων επαιδευεν: επει δε μειρακιον εγενομην, ου δυναμενος τρεφειν αργον, εις αγρον απαγαγων εκελευσεν εργαζεσθαι. ενθα δη εγω αντετρεφον εκεινον, εως εζη, αυτος σκαπτων και σπειρων και μαλα μικρον γηιδιον, ου μεντοι πονηρον γε, αλλα παντων δικαιοτατον: ο τι γαρ λαβοι σπερμα, καλως και δικαιως απεδιδου αυτο τε και τοκον ουδεν τι πολυν: ηδη δε ποτε υπο γενναιοτητος και διπλασια απεδωκεν ων ελαβεν. οικοι μεν ουν εγωγε ουτως εζων: νυν δε ταυτα παντα α οραις κυρος μοι εδωκε. και ο σακας ειπεν: ω μακαριε συ τα τε αλλα και αυτο τουτο οτι εκ πενητος πλουσιος γεγενησαι: πολυ γαρ οιομαι σε και δια τουτο ηδιον πλουτειν οτι πεινησας χρηματων επλουτησας. και ο φεραυλας ειπεν: η γαρ ουτως, ω σακα, υπολαμβανεις ως εγω νυν τοσουτωι ηδιον ζω οσωι πλειω κεκτημαι; ουκ οισθα, εφη, οτι εσθιω μεν και πινω και καθευδω ουδ' οτιουν νυν ηδιον η τοτε οτε πενης ην: οτι δε ταυτα πολλα εστι, τοσουτον κερδαινω, πλειω μεν φυλαττειν δει, πλειω δε αλλοις διανεμειν, πλειονων δε επιμελουμενον πραγματα εχειν. νυν γαρ δη εμε πολλοι μεν οικεται σιτον αιτουσι, πολλοι δε πιειν, πολλοι δε ιματια: οι δε ιατρων δεονται: ηκει δε τις η των προβατων λελυκωμενα φερων η των βοων κατακεκρημνισμενα η νοσον φασκων εμπεπτωκεναι τοις κτηνεσιν: ωστε μοι δοκω, εφη ο φεραυλας, νυν δια το πολλα εχειν πλειω λυπεισθαι η προσθεν δια το ολιγα εχειν. και ο σακας, αλλα ναι μα δι', εφη, οταν σωα ηι, πολλα ορων πολλαπλασια εμου ευφραινηι. και ο φεραυλας ειπεν: ουτοι, ω σακα, ουτως ηδυ εστι το εχειν χρηματα ως ανιαρον το αποβαλλειν. γνωσηι δ' οτι εγω αληθη λεγω: των μεν γαρ πλουτουντων ουδεις αναγκαζεται υφ' ηδονης αγρυπνειν, των δε αποβαλλοντων τι οψει ουδενα δυναμενον καθευδειν υπο λυπης. μα δι', εφη ο σακας, ουδε γε των λαμβανοντων τι νυσταζοντα ουδενα αν ιδοις υφ' ηδονης. αληθη, εφη, λεγεις: ει γαρ τοι το εχειν ουτως ωσπερ το λαμβανειν ηδυ ην, πολυ αν διεφερον ευδαιμονιαι οι πλουσιοι των πενητων. και αναγκη δε τοι εστιν, εφη, ω σακα, τον πολλα εχοντα πολλα και δαπαναν και εις θεους και εις φιλους και εις ξενους: οστις ουν ισχυρως χρημασιν ηδεται, ευ ισθι τουτον και δαπανωντα ισχυρως ανιασθαι. <ναι> μα δι', εφη ο σακας, αλλ' ουκ εγω τουτων ειμι, αλλα και ευδαιμονιαν τουτο νομιζω το πολλα εχοντα πολλα και δαπαναν. τι ουν, εφη, προς των θεων, ο φεραυλας, ουχι συγε αυτικα μαλα ευδαιμων εγενου και εμε ευδαιμονα εποιησας; λαβων γαρ, εφη, ταυτα παντα κεκτησο, και χρω οπως βουλει αυτοις: εμε δε μηδεν αλλο η ωσπερ ξενον τρεφε, και ετι ευτελεστερον η ξενον: αρκεσει γαρ μοι ο τι αν και συ εχηις τουτων μετεχειν. παιζεις, εφη ο σακας. και ο φεραυλας ομοσας ειπεν η μην σπουδηι λεγειν. και αλλα γε σοι, ω σακα, προσδιαπραξομαι παρα κυρου, μητε θυρας τας κυρου θεραπευειν μητε στρατευεσθαι: αλλα συ μεν πλουτων οικοι μενε: εγω δε ταυτα ποιησω και υπερ σου και υπερ εμου: και εαν τι αγαθον προσλαμβανω δια την κυρου θεραπειαν η και απο στρατειας τινος, οισω προς σε, ινα ετι πλειονων αρχηις: μονον, εφη, εμε απολυσον ταυτης της επιμελειας: ην γαρ εγω σχολην αγω απο τουτων, εμοι τε σε οιομαι πολλα και κυρωι χρησιμον εσεσθαι. τουτων ουτω ρηθεντων ταυτα συνεθεντο και ταυτα εποιουν. και ο μεν ηγειτο ευδαιμων γεγενησθαι, οτι πολλων ηρχε χρηματων: ο δ' αυ ενομιζε μακαριωτατος ειναι, οτι επιτροπον εξοι σχολην παρεχοντα πραττειν ο τι αν αυτωι ηδυ ηι. ην δε του φεραυλα ο τροπος φιλεταιρος τε και θεραπευειν ουδεν ηδυ αυτωι ουτως εδοκει ειναι ουδ' ωφελιμον ως ανθρωπους. και γαρ βελτιστον παντων των ζωιων ηγειτο ανθρωπον ειναι και ευχαριστοτατον, οτι εωρα τους τε επαινουμενους υπο τινος αντεπαινουντας τουτους προθυμως τοις τε χαριζομενοις πειρωμενους αντιχαριζεσθαι, και ους γνοιεν ευνοικως εχοντας, τουτοις αντ' ευ νοουντας, και ους ειδειεν φιλουντας αυτους, τουτους μισειν ου δυναμενους, και γονεας δε πολυ μαλλον αντιθεραπευειν παντων των ζωιων εθελοντας και ζωντας και τελευτησαντας: τα δ' αλλα παντα ζωια και αχαριστοτερα και αγνωμονεστερα ανθρωπων εγιγνωσκεν ειναι. ουτω δη ο τε φεραυλας υπερηδετο οτι εξεσοιτο αυτωι απαλλαγεντι της των αλλων κτηματων επιμελειας αμφι τους φιλους εχειν, ο τε σακας οτι εμελλε πολλα εχων πολλοις χρησεσθαι. εφιλει δε ο μεν σακας τον φεραυλαν, οτι προσεφερε τι αει: ο δε τον σακαν, οτι παραλαμβανειν παντα ηθελε και αει πλειονων επιμελουμενος ουδεν μαλλον αυτωι ασχολιαν παρειχε. και ουτοι μεν δη ουτω διηγον. θυσας δε και ο κυρος νικητηρια εστιων εκαλεσε των φιλων οι μαλιστ' αυτον αυξειν τε βουλομενοι φανεροι ησαν και τιμωντες ευνοικωτατα. συνεκαλεσε δε αυτοις και αρταβαζον τον μηδον και τιγρανην τον αρμενιον και τον υρκανιον ιππαρχον και γωβρυαν. γαδατας δε των σκηπτουχων ηρχεν αυτωι, και ηι εκεινος διεκοσμησεν η πασα ενδον διαιτα καθειστηκει: και οποτε μεν συνδειπνοιεν τινες, ουδ' εκαθιζε γαδατας, αλλ' επεμελειτο: οποτε δε αυτοι ειεν, και συνεδειπνει: ηδετο γαρ αυτωι συνων: αντι δε τουτων πολλοις και μεγαλοις ετιματο υπο του κυρου, δια δε κυρον και υπ' αλλων. ως δ' ηλθον οι κληθεντες επι το δειπνον, ουχ οπου ετυχεν εκαστον εκαθιζεν, αλλ' ον μεν μαλιστα ετιμα, παρα την αριστεραν χειρα, ως ευεπιβουλευτοτερας ταυτης ουσης η της δεξιας, τον δε δευτερον παρα την δεξιαν, τον δε τριτον παλιν παρα την αριστεραν, τον δε τεταρτον παρα την δεξιαν: και ην πλεονες ωσιν, ωσαυτως. σαφηνιζεσθαι δε ως εκαστον ετιμα <δια> τουτο εδοκει αυτωι αγαθον ειναι, οτι οπου μεν οιονται ανθρωποι τον κρατιστευοντα μητε κηρυχθησεσθαι μητε αθλα ληψεσθαι, δηλοι εισιν ενταυθα ου φιλονικως προς αλληλους εχοντες: οπου δε μαλιστα πλεονεκτων ο κρατιστος φαινεται, ενταυθα προθυμοτατα φανεροι εισιν αγωνιζομενοι παντες. και ο κυρος δε ουτως εσαφηνιζε μεν τους κρατιστευοντας παρ' εαυτωι, ευθυς αρξαμενος εξ εδρας και παραστασεως. ου μεντοι αθανατον την ταχθεισαν εδραν κατεστησατο, αλλα νομιμον εποιησατο και αγαθοις εργοις προβηναι εις την τιμιωτεραν εδραν, και ει τις ραιδιουργοιη, αναχωρησαι εις την ατιμοτεραν. τον δε πρωτευοντα εν εδραι ηισχυνετο μη ου πλειστα και αγαθα εχοντα παρ' αυτου φαινεσθαι. και ταυτα δε επι κυρου γενομενα ουτως ετι και νυν διαμενοντα αισθανομεθα. επει δε εδειπνουν, εδοκει τωι γωβρυαι το μεν πολλα εκαστα ειναι ουδεν τι θαυμαστον παρ' ανδρι πολλων αρχοντι: το δε τον κυρον ουτω μεγαλα πραττοντα, ει τι ηδυ δοξειε λαβειν, μηδεν τουτων μονον καταδαπαναν, αλλ' εργον εχειν αυτον εδομενον τουτου κοινωνειν τους παροντας, πολλακις δε και των αποντων φιλων εστιν οις εωρα πεμποντα ταυτα αυτον οις ησθεις τυχοι: ωστε επει εδεδειπνηκεσαν και παντα τα <λοιπα> πολλα οντα διεπεπομφει ο κυρος απο της τραπεζης, ειπεν αρα ο γωβρυας: αλλ', εγω, ω κυρε, προσθεν μεν ηγουμην τουτωι σε πλειστον διαφερειν ανθρωπων τωι στρατηγικωτατον ειναι: νυν δε θεους ομνυμι η μην εμοι δοκειν πλεον σε διαφερειν φιλανθρωπιαι η στρατηγιαι. νη δι', εφη ο κυρος: και μεν δη και επιδεικνυμαι τα εργα πολυ ηδιον φιλανθρωπιας η στρατηγιας. πως δη; εφη ο γωβρυας. οτι, εφη, τα μεν κακως ποιουντα ανθρωπους δει επιδεικνυσθαι, τα δε ευ. εκ τουτου δη επει υπεπινον, ηρετο ο υστασπας τον κυρον: αρ' αν, εφη, ω κυρε, αχθεσθειης μοι, ει σε εροιμην ο βουλομαι σου πυθεσθαι; αλλα ναι μα τους θεους, εφη, τουναντιον τουτου αχθοιμην αν σοι, ει αισθοιμην σιωπωντα α βουλοιο ερεσθαι. λεγε δη μοι, εφη, ηδη πωποτε καλεσαντος σου ουκ ηλθον; ευφημει, εφη ο κυρος. αλλ' υπακουων σχοληι υπηκουσα; ουδε τουτο. προσταχθεν δε τι ηδη σοι ουκ επραξα; ουκ αιτιωμαι, εφη. ο δε πραττοιμι, εστιν ο τι πωποτε ου προθυμως η ουχ ηδομενως πραττοντα με κατεγνως; τουτο δη παντων ηκιστα, εφη ο κυρος. τινος μην ενεκα, εφη, προς των θεων, ω κυρε, χρυσανταν εγραψας ωστε εις την τιμιω τεραν εμου χωραν ιδρυθηναι; η λεγω; εφη ο κυρος. παντως, εφη ο υστασπας. και συ αυ ουκ αχθεσηι μοι ακουων ταληθη; ησθησομαι μεν ουν, εφη, ην ειδω οτι ουκ αδικουμαι. χρυσαντας τοινυν, εφη, ουτοσι πρωτον μεν ου κλησιν ανεμενεν, αλλα πριν καλεισθαι παρην των ημετερων ενεκα: επειτα δε ου το κελευομενον μονον, αλλα και ο τι αυτος γνοιη αμεινον ειναι πεπραγμενον ημιν τουτο επραττεν. οποτε δε ειπειν τι δεοι εις τους συμμαχους, α μεν εμε ωιετο πρεπειν λεγειν εμοι συνεβουλευεν: α δε εμε αισθοιτο βουλομενον μεν ειδεναι τους συμμαχους, αυτον δε με αισχυνομενον περι εμαυτου λεγειν, ταυτα ουτος λεγων ως εαυτου γνωμην απεφαινετο: ωστ' εν γε τουτοις τι κωλυει αυτον και εμου εμοι κρειττονα ειναι; και εαυτωι μεν αει φησι παντα τα παροντα αρκειν, εμοι δε αει φανερος εστι σκοπων τι αν προσγενομενον ονησειεν, επι τε τοις εμοις καλοις πολυ μαλλον εμου αγαλλεται και ηδεται. προς ταυτα ο υστασπας ειπε: νη την ηραν, ω κυρε, ηδομαι γε ταυτα σε ερωτησας. τι μαλιστα; εφη ο κυρος. οτι καγω πειρασομαι ταυτα ποιειν: εν μονον, εφη, αγνοω, πως αν ειην δηλος χαιρων επι τοις σοις αγαθοις: ποτερον κροτειν δει τω χειρε η γελαν η τι ποιειν. και ο αρταβαζος ειπεν: ορχεισθαι δει το περσικον. επι τουτοις μεν δη γελως εγενετο. προιοντος δε του συμποσιου ο κυρος τον γωβρυαν επηρετο: ειπε μοι, εφη, ω γωβρυα, νυν αν δοκεις ηδιον τωνδε τωι την θυγατερα δουναι η οτε το πρωτον ημιν συνεγενου; ουκουν, εφη ο γωβρυας, καγω ταληθη λεγω; νη δι', εφη ο κυρος, ως ψευδους γε ουδεμια ερωτησις δειται. ευ τοινυν, εφη, ισθι οτι νυν αν πολυ ηδιον. η και εχοις αν, εφη ο κυρος, ειπειν διοτι; εγωγε. λεγε δη. οτι τοτε μεν εωρων τους πονους και τους κινδυνους ευθυμως αυτους φεροντας, νυν δε ορω αυτους ταγαθα σωφρονως φεροντας. δοκει δε μοι, ω κυρε, χαλεπωτερον ειναι ευρειν ανδρα ταγαθα καλως φεροντα η τα κακα: τα μεν γαρ υβριν τοις πολλοις, τα δε σωφροσυνην τοις πασιν εμποιει. και ο κυρος ειπεν: ηκουσας, ω υστασπα, γωβρυου το ρημα; ναι μα δι', εφη: και εαν πολλα τοιαυτα γε λεγηι, πολυ μαλλον με της θυγατρος μνηστηρα ληψεται η εαν εκπωματα πολλα μοι επιδεικνυηι. η μην, εφη ο γωβρυας, πολλα γε μοι εστι τοιαυτα συγγεγραμμενα, ων εγω σοι ου φθονησω, ην την θυγατερα μου γυναικα λαμβανηις: τα δ' εκπωματα, εφη, επειδη ουκ ανεχεσθαι μοι φαινει, ουκ οιδ' ει χρυσανται τουτωιι δω, επει και την εδραν σου υφηρπασε. και μεν δη, εφη ο κυρος, ω υστασπα, και οι αλλοι δε οι παροντες, ην εμοι λεγητε, οταν τις υμων γαμειν επιχειρησηι, γνωσεσθε οποιος τις καγω συνεργος υμιν εσομαι. και ο γωβρυας ειπεν: ην δε τις εκδουναι βουληται θυγατερα, προς τινα δει λεγειν; προς εμε, εφη ο κυρος, και τουτο: πανυ γαρ, εφη, δεινος ειμι ταυτην την τεχνην. ποιαν; εφη ο χρυσαντας. το γνωναι οποιος αν γαμος εκαστωι συναρμοσειε. και ο χρυσαντας εφη: λεγε δη προς των θεων ποιαν τινα μοι γυναικα οιει συναρμοσειν καλλιστα. πρωτον μεν, εφη, μικραν: μικρος γαρ και αυτος ει: ει δε μεγαλην γαμεις, ην ποτε βουληι αυτην ορθην φιλησαι, προσαλλεσθαι σε δεησει ωσπερ τα κυναρια. τουτο μεν δη, εφη, ορθως προνοεις: και γαρ ουδ' οπωστιουν αλτικος ειμι. επειτα δ', εφη, σιμη αν σοι ισχυρως συμφεροι. προς τι δη αυ τουτο; οτι, εφη, συ γρυπος ει: προς ουν την σιμοτητα σαφ' ισθι οτι η γρυποτης αριστ' αν προσαρμοσειε. λεγεις συ, εφη, ως και τωι ευ δεδειπνηκοτι ωσπερ και εγω νυν αδειπνος αν συναρμοττοι. ναι μα δι', εφη ο κυρος: των μεν γαρ μεστων γρυπη η γαστηρ γιγνεται, των δε αδειπνων σιμη. και ο χρυσαντας εφη: ψυχρωι δ' αν, προς των θεων, βασιλει εχοις αν ειπειν ποια τις συνοισει; ενταυθα μεν δη ο τε κυρος εξεγελασε και οι αλλοι ομοιως. γελωντων δε αμα ειπεν ο υστασπας: πολυ γ', εφη, μαλιστα τουτου σε, ω κυρε, ζηλω εν τηι βασιλειαι. τινος; εφη ο κυρος. οτι δυνασαι και ψυχρος ων γελωτα παρεχειν. και ο κυρος ειπεν: επειτ' ουκ αν πριαιο γε παμπολλου ωστε σοι ταυτ' ειρησθαι, και απαγγελθηναι παρ' ηι ευδοκιμειν βουλει οτι αστειος ει; και ταυτα μεν δη ουτω διεσκωπτετο. μετα δε ταυτα τιγρανηι μεν εξηνεγκε γυναικειον κοσμον, και εκελευσε τηι γυναικι δουναι, οτι ανδρειως συνεστρατευετο τωι ανδρι, αρταβαζωι δε χρυσουν εκπωμα, τωι δ' υρκανιωι ιππον και αλλα πολλα και καλα εδωρησατο. σοι δε, εφη, ω γωβρυα, δωσω ανδρα τηι θυγατρι. ουκουν εμε, εφη ο υστασπας, δωσεις, ινα και τα συγγραμματα λαβω. η και εστι σοι, εφη ο κυρος, ουσια αξια των της παιδος; νη δι', εφη, πολλαπλασιων μεν ουν χρηματων. και που, εφη ο κυρος, εστι σοι αυτη η ουσια; ενταυθα, εφη, οπουπερ και συ καθησαι φιλος ων εμοι. αρκει μοι, εφη ο γωβρυας: και ευθυς εκτεινας την δεξιαν, διδου, εφη, ω κυρε: δεχομαι γαρ. και ο κυρος λαβων την του υστασπου δεξιαν εδωκε τωι γωβρυαι, ο δ' εδεξατο. εκ δε τουτου πολλα και καλα εδωκε δωρα τωι υστασπαι, οπως τηι παιδι πεμψειε: χρυσανταν δ' εφιλησε προσαγαγομενος. και ο αρταβαζος ειπε: μα δι', εφη, ω κυρε, ουχ ομοιου γε χρυσου εμοι τε το εκπωμα δεδωκας και χρυσανται το δωρον. αλλα και σοι, εφη, δωσω. επηρετο εκεινος ποτε; εις τριακοστον, εφη, ετος. ως αναμενουντος, εφη, και ουκ αποθανουμενου ουτω παρασκευαζου. και τοτε μεν δη ουτως εληξεν η σκηνη: εξανισταμενων δ' αυτων εξανεστη και ο κυρος και ξυμπρουπεμψεν αυτους επι τας θυρας. τηι δε υστεραιαι τους εθελουσιους συμμαχους γενομενους απεπεμπεν οικαδε εκαστους, πλην οσοι αυτων οικειν εβουλοντο παρ' αυτωι: τουτοις δε χωραν και οικους εδωκε, και νυν ετι εχουσιν οι των καταμειναντων τοτε απογονοι: πλειστοι δ' εισι μηδων και υρκανιων: τοις δ' απιουσι δωρησαμενος πολλα και αμεμπτους ποιησαμενος και αρχοντας και στρατιωτας απεπεμψατο. εκ τουτου δε διεδωκε και τοις περι αυτον στρατιωταις τα χρηματα οσα εκ σαρδεων ελαβε: και τοις μεν μυριαρχοις και τοις περι αυτον υπηρεταις εξαιρετα εδιδου προς την αξιαν εκαστωι, τα δ' αλλα διενειμε: και το μερος εκαστωι δους των μυριαρχων επετρεψεν αυτοις διανεμειν ωσπερ αυτος εκεινοις διενειμεν. εδιδοσαν δε τα μεν αλλα χρηματα αρχων αρχοντας τους υφ' εαυτωι δοκιμαζων: τα δε τελευταια οι εξαδαρχοι τους υφ' εαυτοις ιδιωτας δοκιμασαντες προς την αξιαν εκαστωι εδιδοσαν: και ουτω παντες ειληφεσαν το δικαιον μερος. επει δε ειληφεσαν τα τοτε δοθεντα, οι μεν τινες ελεγον περι του κυρου τοιαδε: η που αυτος γε πολλα εχει, οπου γε και ημων εκαστωι τοσαυτα δεδωκεν: οι δε τινες αυτων ελεγον: ποια πολλα εχει; ουχ ο κυρου τροπος τοιουτος οιος χρηματιζεσθαι, αλλα διδους μαλλον η κτωμενος ηδεται. αισθομενος δε ο κυρος τουτους τους λογους και τας δοξας τας περι αυτου συνελεξε τους φιλους τε και τους επικαιριους απαντας και ελεξεν ωδε. ω ανδρες φιλοι, εωρακα μεν ηδη ανθρωπους οι βουλονται δοκειν πλειω κεκτησθαι η εχουσιν, ελευθεριωτεροι αν οιομενοι ουτω φαινεσθαι: εμοι δε δοκουσιν, εφη, ουτοι τουμπαλιν ου βουλονται εφελκεσθαι: το γαρ πολλα δοκουντα εχειν μη κατ' αξιαν της ουσιας φαινεσθαι ωφελουντα τους φιλους ανελευθεριαν εμοιγε δοκει περιαπτειν. εισι δ' αυ, εφη, οι λεληθεναι βουλονται οσα αν εχωσι: πονηροι ουν και ουτοι τοις φιλοις εμοιγε δοκουσιν ειναι. δια γαρ το μη ειδεναι τα οντα πολλακις δεομενοι ουκ επαγγελλουσιν οι φιλοι τοις εταιροις, αλλα τητωνται. απλουστατου δε μοι, εφη, δοκει ειναι το την δυναμιν φανεραν ποιησαντα εκ ταυτης αγωνιζεσθαι περι καλοκαγαθιας. καγω ουν, εφη, βουλομαι υμιν οσα μεν οιον τ' εστιν ιδειν των εμοι οντων δειξαι, οσα δε μη οιον τε ιδειν, διηγησασθαι. ταυτα ειπων τα μεν εδεικνυε πολλα και καλα κτηματα: τα δε κειμενα ως μη ραιδια ειναι ιδειν διηγειτο: τελος δ' ειπεν ωδε: ταυτα, ω ανδρες, απαντα δει υμας ουδεν μαλλον εμα ηγεισθαι η και υμετερα: εγω γαρ, εφη, ταυτα αθροιζω ουθ' οπως αυτος καταδαπανησω ουθ' οπως αυτος κατατριψω: ου γαρ αν δυναιμην: αλλ' οπως εχω τωι τε αει καλον τι υμων ποιουντι διδοναι και οπως, ην τις υμων τινος ενδεισθαι νομισηι, προς εμε ελθων λαβηι ου αν ενδεης τυγχανηι ων. και ταυτα μεν δη ουτως ελεχθη. ηνικα δε ηδη αυτωι εδοκει καλως εχειν τα εν βαβυλωνι ως και αποδημειν, συνεσκευαζετο την εις περσας πορειαν και τοις αλλοις παρηγγειλεν: επει δ' ενομισεν ικανα εχειν ων ωιετο δεησεσθαι, ουτω δη ανεζευγνυε. διηγησομεθα δε και ταυτα ως πολυς στολος ων ευτακτως μεν κατεσκευαζετο και παλιν ανεσκευαζετο, ταχυ δε κατεχωριζετο οπου δεοι. οπου γαρ αν στρατοπεδευηται βασιλευς, σκηνας μεν δη εχοντες παντες οι αμφι βασιλεα στρατευονται και θερους και χειμωνος. ευθυς δε τουτο ενομιζε κυρος, προς εω βλεπουσαν ιστασθαι την σκηνην: επειτα εταξε πρωτον μεν ποσον δει απολιποντας σκηνουν τους δορυφορους της βασιλικης σκηνης: επειτα σιτοποιοις μεν χωραν απεδειξε την δεξιαν, οψοποιοις δε την αριστεραν, ιπποις δε την δεξιαν, υποζυγιοις δε τοις αλλοις την αριστεραν: και ταλλα δε διετετακτο ωστε ειδεναι εκαστον την εαυτου χωραν και μετρωι και τοπωι. οταν δε ανασκευαζωνται, συντιθησι μεν εκαστος σκευη οισπερ τετακται χρησθαι, ανατιθενται δ' αυ αλλοι επι τα υποζυγια: ωσθ' αμα μεν παντες ερχονται οι σκευαγωγοι επι τα τεταγμενα αγειν, αμα δε παντες ανατιθεασιν επι τα εαυτου εκαστος. ουτω δη ο αυτος χρονος αρκει μιαι τε σκηνηι και πασαις ανηιρησθαι. ωσαυτως ουτως εχει και περι κατασκευης. και περι του πεποιησθαι δε τα επιτηδεια παντα εν καιρωι ωσαυτως διατετακται εκαστοις τα ποιητεα: και δια τουτο ο αυτος χρονος αρκει ενι τε μερει και πασι πεποιησθαι. ωσπερ δε οι περι τα επιτηδεια θεραποντες χωραν ειχον την προσηκουσαν εκαστοι, ουτω και οι οπλοφοροι αυτωι εν τηι στρατοπεδευσει χωραν τε ειχον την τηι οπλισει εκαστηι επιτηδειαν, και ηιδεσαν ταυτην οποια ην, και επ' αναμφισβητητον παντες κατεχωριζοντο. καλον μεν γαρ ηγειτο ο κυρος και εν οικιαι ειναι επιτηδευμα την ευθημοσυνην: οταν γαρ τις του δεηται, δηλον εστι οπου δει ελθοντα λαβειν: πολυ δ' ετι καλλιον ενομιζε την των στρατιωτικων φυλων ευθημοσυνην ειναι, οσωι τε οξυτεροι οι καιροι των εις τα πολεμικα χρησεων και μειζω τα σφαλματα <τα> απο των υστεριζοντων εν αυτοις: απο δε των εν καιρωι παραγιγνομενων πλειστου αξια πλεονεκτηματα εωρα γιγνομενα εν τοις πολεμικοις: δια ταυτα ουν και επεμελετο ταυτης της ευθημοσυνης μαλιστα. και αυτος μεν δη πρωτον εαυτον εν μεσωι κατετιθετο του στρατοπεδου, ως ταυτης της χωρας εχυρωτατης ουσης: επειτα δε τους μεν πιστοτατους ωσπερ ειωθει περι εαυτον ειχε, τουτων δ' εν κυκλωι εχομενους ιππεας τ' ειχε και αρματηλατας. και γαρ τουτους εχυρας ενομιζε χωρας δεισθαι, οτι συν οις μαχονται οπλοις ουδεν προχειρον εχοντες τουτων στρατοπεδευονται, αλλα πολλου χρονου δεονται εις την εξοπλισιν, ει μελλουσι χρησιμως εξειν. εν δεξιαι δε και εν αριστεραι αυτου τε και των ιππεων πελτασταις χωρα ην: τοξοτων δ' αυ χωρα η προσθεν ην και οπισθεν αυτου τε και των ιππεων. οπλιτας δε και τους τα μεγαλα γερρα εχοντας κυκλωι παντων ειχεν ωσπερ τειχος, οπως και ει δεοι τι ενσκευαζεσθαι τους ιππεας, οι μονιμωτατοι προσθεν οντες παρεχοιεν αυτοις ασφαλη την καθοπλισιν. εκαθευδον δε αυτωι εν ταξει ωσπερ οι οπλιται, ουτω δε και οι πελτασται και οι τοξοται, οπως και εκ νυκτων, ει δεοι τι, ωσπερ και οι οπλιται παρεσκευασμενοι εισι παιειν τον εις χειρας ιοντα, ουτω και οι τοξοται και οι ακοντισται, ει τινες προσιοιεν, εξ ετοιμου ακοντιζοιεν και τοξευοιεν υπερ των οπλιτων. ειχον δε και σημεια παντες οι αρχοντες επι ταις σκηναις: οι δ' υπηρεται ωσπερ και εν ταις πολεσιν οι σωφρονες ισασι μεν και των πλειστων τας οικησεις, μαλιστα δε των επικαιριων, ουτω και των εν τοις στρατοπεδοις τας τε χωρας τας των ηγεμονων ηπισταντο οι κυρου υπηρεται και τα σημεια εγιγνωσκον α εκαστοις ην: ωστε οτου δεοιτο κυρος, ουκ εζητουν, αλλα την συντομωτατην εφ' εκαστον εθεον. και δια το ειλικρινη εκαστα ειναι τα φυλα πολυ μαλλον ην δηλα και οποτε τις ευτακτοιη και ει τις μη πραττοι το προσταττομενον. ουτω δη εχοντων ηγειτο, ει τις και επιθοιτο νυκτος η ημερας, ωσπερ αν εις ενεδραν εις το στρατοπεδον τους επιτιθεμενους εμπιπτειν. και το τακτικον δε ειναι ου τουτο μονον ηγειτο ει τις εκτειναι φαλαγγα ευπορως δυναιτο η βαθυναι η εκ κερατος εις φαλαγγα καταστησαι η εκ δεξιας η αριστερας η οπισθεν επιφανεντων πολεμιων ορθως εξελιξαι, αλλα και το διασπαν οποτε δεοι τακτικον ηγειτο, και το τιθεναι γε το μερος εκαστον οπου μαλιστα εν ωφελειαι αν ειη, και το ταχυνειν δε οπου φθασαι δεοι, παντα ταυτα και τα τοιαυτα τακτικου ανδρος ενομιζεν ειναι και επεμελειτο τουτων παντων ομοιως. και εν μεν ταις πορειαις προς το συμπιπτον αει διαταττων επορευετο, εν δε τηι στρατοπεδευσει ως τα πολλα ωσπερ ειρηται κατεχωριζεν. επει δε πορευομενοι γιγνονται κατα την μηδικην, τρεπεται ο κυρος προς κυαξαρην. επει δε ησπασαντο αλληλους, πρωτον μεν δη ο κυρος ειπε τωι κυαξαρηι οτι οικος αυτωι εξηιρημενος ειη εν βαβυλωνι και αρχεια, οπως εχηι και οταν εκεισε ελθηι εις οικεια καταγεσθαι: επειτα δε και αλλα δωρα εδωκεν αυτωι πολλα και καλα. ο δε κυαξαρης ταυτα μεν εδεχετο, προσεπεμψε δε αυτωι την θυγατερα στεφανον τε χρυσουν και ψελια φερουσαν και στρεπτον και στολην μηδικην ως δυνατον καλλιστην. και η μεν δη παις εστεφανου τον κυρον, ο δε κυαξαρης ειπε: διδωμι δε σοι, εφη, ω κυρε, και αυτην ταυτην γυναικα, εμην ουσαν θυγατερα: και ο σος δε πατηρ εγημε την του εμου πατρος θυγατερα, εξ ης συ εγενου: αυτη δ' εστιν ην συ πολλακις παις ων οτε παρ' ημιν ησθα ετιθηνησω: και οποτε τις ερωτωιη αυτην τινι γαμοιτο, ελεγεν οτι κυρωι: επιδιδωμι δε αυτηι εγω και φερνην μηδιαν την πασαν: ουδε γαρ εστι μοι αρρην παις γνησιος. ο μεν ουτως ειπεν: ο δε κυρος απεκρινατο: αλλ', ω κυαξαρη, το τε γενος επαινω και την παιδα και τα δωρα: βουλομαι δε, εφη, συν τηι του πατρος γνωμηι και τηι της μητρος ταυτα σοι συναινεσαι. ειπε μεν ουν ουτως ο κυρος, ομως δε τηι παιδι παντα εδωρησατο οποσα ωιετο και τωι κυαξαρηι χαριεισθαι. ταυτα δε ποιησας εις περσας επορευετο. επει δ' επι τοις περσων οριοις εγενετο πορευομενος, το μεν αλλο στρατευμα αυτου κατελιπεν, αυτος δε συν τοις φιλοις εις την πολιν επορευετο, ιερεια μεν αγων ως πασι περσαις ικανα θυειν τε και εστιασθαι: δωρα δ' ηγεν οια μεν επρεπε τωι πατρι και τηι μητρι και τοις αλλοις φιλοις, οια δ' επρεπεν αρχαις και γεραιτεροις και τοις ομοτιμοις πασιν: εδωκε δε και πασι περσαις και περσισιν οσαπερ και νυν ετι διδωσιν οτανπερ αφικηται βασιλευς εις περσας. εκ δε τουτου συνελεξε καμβυσης τους γεραιτερους περσων και τας αρχας, οιπερ των μεγιστων κυριοι εισι: παρεκαλεσε δε και κυρον, και ελεξε τοιαδε. ανδρες περσαι και συ, ω κυρε, εγω αμφοτεροις υμιν εικοτως ευνους ειμι: υμων μεν γαρ βασιλευω, συ δε, ω κυρε, παις εμος ει. δικαιος ουν ειμι, οσα γιγνωσκειν δοκω αγαθα αμφοτεροις, ταυτα εις το μεσον λεγειν. τα μεν γαρ παρελθοντα υμεις μεν κυρον ηυξησατε στρατευμα δοντες και αρχοντα τουτου αυτον καταστησαντες, κυρος δε ηγουμενος τουτου συν θεοις ευκλεεις μεν υμας, ω περσαι, εν πασιν ανθρωποις εποιησεν, εντιμους δ' εν τηι ασιαι πασηι: των δε συστρατευσαμενων αυτωι τους μεν αριστους και πεπλουτικε, τοις δε πολλοις μισθον και τροφην παρεσκευακεν: ιππικον δε καταστησας περσων πεποιηκε περσαις και πεδιων ειναι μετουσιαν. ην μεν ουν και το λοιπον ουτω γιγνωσκητε, πολλων και αγαθων αιτιοι αλληλοις εσεσθε: ει δε η συ, ω κυρε, επαρθεις ταις παρουσαις τυχαις επιχειρησεις και περσων αρχειν επι πλεονεξιαι ωσπερ των αλλων, η υμεις, ω πολιται, φθονησαντες τουτωι της δυναμεως καταλυειν πειρασεσθε τουτον της αρχης, ευ ιστε οτι εμποδων αλληλοις πολλων και αγαθων εσεσθε. ως ουν μη ταυτα γιγνηται, αλλα ταγαθα, εμοι δοκει, εφη, θυσαντας υμας κοινηι και θεους επιμαρτυραμενους συνθεσθαι, σε μεν, ω κυρε, ην τις επιστρατευηται χωραι περσιδι η περσων νομους διασπαν πειραται, βοηθησειν παντι σθενει, υμας δε, ω περσαι, ην τις η αρχης κυρον επιχειρηι καταπαυειν η αφιστασθαι τις των υποχειριων, βοηθησειν και υμιν αυτοις και κυρωι καθ' ο τι αν ουτος επαγγελληι. και εως μεν αν εγω ζω, εμη γιγνεται η εν περσαις βασιλεια: οταν δ' εγω τελευτησω, δηλον οτι κυρου, εαν ζηι. και οταν μεν ουτος αφικηται εις περσας, οσιως αν υμιν εχοι τουτον θυειν τα ιερα υπερ υμων απερ νυν εγω θυω: οταν δ' ουτος εκδημος ηι, καλως αν οιμαι υμιν εχειν ει εκ του γενους ος αν δοκηι υμιν αριστος ειναι, ουτος τα των θεων αποτελοιη. ταυτα ειποντος καμβυσου συνεδοξε κυρωι τε και τοις περσων τελεσι: και συνθεμενοι ταυτα τοτε και θεους επιμαρτυραμενοι ουτω και νυν ετι διαμενουσι ποιουντες προς αλληλους περσαι τε και βασιλευς. τουτων δε πραχθεντων απηιει ο κυρος. ως δ' απιων εγενετο εν μηδοις, συνδοξαν τωι πατρι και τηι μητρι γαμει την κυαξαρου θυγατερα, ης ετι και νυν λογος ως παγκαλης γενομενης. [ενιοι δε των λογοποιων λεγουσιν ως την της μητρος αδελφην εγημεν: αλλα γραυς αν και πανταπασιν ην η παις.] γημας δ' ευθυς εχων ανεζευγνυεν. επει δ' εν βαβυλωνι ην, εδοκει αυτωι σατραπας ηδη πεμπειν επι τα κατεστραμμενα εθνη. τους μεντοι εν ταις ακραις φρουραρχους και τους χιλιαρχους των κατα την χωραν φυλακων ουκ αλλου η εαυτου εβουλετο ακουειν: ταυτα δε προεωρατο εννοων οπως ει τις των σατραπων υπο πλουτου και πληθους ανθρωπων εξυβρισειε και επιχειρησειε μη πειθεσθαι, ευθυς αντιπαλους εχοι εν τηι χωραι. ταυτ' ουν βουλομενος πραξαι εγνω συγκαλεσαι πρωτον τους επικαιριους και προειπειν, οπως ειδειεν εφ' οις ιασιν οι ιοντες: ενομιζε γαρ ουτω ραιον φερειν αν αυτους: επει δε κατασταιη τις αρχων και αισθανοιτο ταυτα, χαλεπως αν εδοκουν αυτωι φερειν, νομιζοντες δι' εαυτων απιστιαν ταυτα γενεσθαι. ουτω δη συλλεξας λεγει αυτοις τοιαδε. ανδρες φιλοι, εισιν ημιν εν ταις κατεστραμμεναις πολεσι φρουροι και φρουραρχοι, ους τοτε κατελιπομεν: και τουτοις εγω προσταξας απηλθον αλλο μεν μηδεν πολυπραγμονειν, τα δε τειχη διασωιζειν. τουτους μεν ουν ου παυσω της αρχης, επει καλως διαπεφυλαχασι τα προσταχθεντα: αλλους δε σατραπας πεμψαι μοι δοκει, οιτινες αρξουσι των ενοικουντων και τον δασμον λαμβανοντες τοις τε φρουροις δωσουσι μισθον και αλλο τελουσιν ο τι αν δεηι. δοκει δε μοι και των ενθαδε μενοντων υμων, οις αν εγω πραγματα παρεχω πεμπων πραξοντας τι επι ταυτα τα εθνη, χωρας γενεσθαι και οικους εκει, οπως δασμοφορηται τε αυτοις δευρο, οταν τε ιωσιν εκεισε, εις οικεια εχωσι καταγεσθαι. ταυτα ειπε και εδωκε πολλοις των φιλων κατα πασας τας καταστραφεισας πολεις οικους και υπηκοους: και νυν εισιν ετι τοις απογονοις των τοτε λαβοντων αι χωραι καταμενουσαι αλλαι εν αλληι γηι: αυτοι δε οικουσι παρα βασιλει. δει δε, εφη, τους ιοντας σατραπας επι ταυτας τας χωρας τοιουτους ημας σκοπειν οιτινες ο τι αν εν τηι γηι εκαστηι καλον η αγαθον ηι, μεμνησονται και δευρο αποπεμπειν, ως μετεχωμεν και οι ενθαδε οντες των πανταχου γιγνομενων αγαθων: και γαρ ην τι που δεινον γιγνηται, ημιν εσται αμυντεον. ταυτ' ειπων τοτε μεν επαυσε τον λογον, επειτα δε ους εγιγνωσκε των φιλων επι τοις ειρημενοις επιθυμουντας ιεναι, εκλεξαμενος αυτων τους δοκουντας επιτηδειοτατους ειναι επεμπε σατραπας εις αραβιαν μεν μεγαβυζον, εις καππαδοκιαν δε αρταβαταν, εις φρυγιαν δε την μεγαλην αρτακαμαν, εις λυδιαν δε και ιωνιαν χρυσανταν, εις καριαν δε αδουσιον, ονπερ ηιτουντο, εις φρυγιαν δε την παρ' ελλησποντον και αιολιδα φαρνουχον. κιλικιας δε και κυπρου και παφλαγονων ουκ επεμψε περσας σατραπας, οτι εκοντες εδοκουν συστρατευσαι επι βαβυλωνα: δασμους μεντοι συνεταξεν αποφερειν και τουτους. ως δε τοτε κυρος κατεστησατο, ουτως ετι και νυν βασιλεως εισιν αι εν ταις ακραις φυλακαι και οι χιλιαρχοι των φυλακων εκ βασιλεως εισι καθεστηκοτες και παρα βασιλει απογεγραμμενοι. προειπε δε πασι τοις εκπεμπομενοις σατραπαις, οσα αυτον εωρων ποιουντα, παντα μιμεισθαι: πρωτον μεν ιππεας καθισταναι εκ των συνεπισπομενων περσων και συμμαχων και αρματηλατας: οποσοι δ' αν γην και αρχεια λαβωσιν, αναγκαζειν τουτους επι θυρας ιεναι και σωφροσυνης επιμελουμενους παρεχειν εαυτους τωι σατραπηι χρησθαι, ην τι δεηται: παιδευειν δε και τους γιγνομενους παιδας επι θυραις, ωσπερ παρ' αυτωι: εξαγειν δ' επι την θηραν τον σατραπην τους απο θυρων και ασκειν αυτον τε και τους συν αυτωι τα πολεμικα. ος δ' αν εμοι, εφη, κατα λογον της δυναμεως πλειστα μεν αρματα, πλειστους δε και αριστους ιππεας αποδεικνυηι, τουτον εγω ως αγαθον συμμαχον και ως αγαθον συμφυλακα περσαις τε και εμοι της αρχης τιμησω. εστων δε παρ' υμιν και εδραις ωσπερ παρ' εμοι οι αριστοι προτετιμημενοι, και τραπεζα, ωσπερ η εμη, τρεφουσα μεν πρωτον τους οικετας, επειτα δε και ως φιλοις μεταδιδοναι ικανως κεκοσμημενη και ως τον καλον τι ποιουντα καθ' ημεραν επιγεραιρειν. κτασθε δε και παραδεισους και θηρια τρεφετε, και μητε αυτοι ποτε ανευ πονου σιτον παραθησθε μητε ιπποις αγυμναστοις χορτον εμβαλλετε: ου γαρ αν δυναιμην εγω εις ων ανθρωπινηι αρετηι τα παντων υμων αγαθα διασωιζειν, αλλα δει εμε μεν αγαθον οντα συν αγαθοις τοις παρ' εμου υμιν επικουρον ειναι, υμας δε ομοιως αυτους αγαθους οντας συν αγαθοις τοις μεθ' υμων εμοι συμμαχους ειναι. βουλοιμην δ' αν υμας και τουτο κατανοησαι οτι τουτων ων νυν υμιν παρακελευομαι ουδεν τοις δουλοις προσταττω: α δ' υμας φημι χρηναι ποιειν, ταυτα και αυτος πειρωμαι παντα πραττειν. ωσπερ δ' εγω υμας κελευω εμε μιμεισθαι, ουτω και υμεις τους υφ' υμων αρχας εχοντας μιμεισθαι υμας διδασκετε. ταυτα δε κυρου ουτω τοτε ταξαντος ετι και νυν τωι αυτωι τροπωι πασαι μεν αι υπο βασιλει φυλακαι ομοιως φυλαττονται, πασαι δε αι των αρχοντων θυραι ομοιως θεραπευονται, παντες δε οι οικοι και μεγαλοι και μικροι ομοιως οικουνται, πασι δε οι αριστοι των παροντων εδραις προτετιμηνται, πασαι δε αι πορειαι συντεταγμεναι κατα τον αυτον τροπον εισι, πασαι δε συγκεφαλαιουνται πολιτικαι πραξεις εις ολιγους επιστατας. ταυτα ειπων ως χρη ποιειν εκαστους και δυναμιν εκαστωι προσθεις εξεπεμπε, και προειπεν απασι παρασκευαζεσθαι ως εις νεωτα στρατειας εσομενης και αποδειξεως ανδρων και οπλων και ιππων και αρματων. κατενοησαμεν δε και τουτο οτι κυρου καταρξαντος, ως φασι, και νυν ετι διαμενει: εφοδευει γαρ ανηρ κατ' ενιαυτον αει στρατευμα εχων, ως ην μεν τις των σατραπων επικουριας δεηται, επικουρηι, ην δε τις υβριζηι, σωφρονιζηι, ην δε τις η δασμων φορας αμεληι η των ενοικων φυλακης η οπως η χωρα ενεργος ηι η αλλο τι των τεταγμενων παραλιπηι, ταυτα παντα κατευτρεπιζηι: ην δε μη δυνηται, βασιλει απαγγελληι: ο δε ακουων βουλευεται περι του ατακτουντος. και οι πολλακις λεγομενοι οτι βασιλεως υιος καταβαινει, βασιλεως αδελφος, βασιλεως οφθαλμος, και ενιοτε ουκ εκφαινομενοι, ουτοι των εφοδων εισιν: αποτρεπεται γαρ εκαστος αυτων οποθεν αν βασιλευς κελευηι. κατεμαθομεν δε αυτου και αλλο μηχανημα προς το μεγεθος της αρχης, εξ ου ταχεως ηισθανετο και τα παμπολυ απεχοντα οπως εχοι. σκεψαμενος γαρ ποσην αν οδον ιππος καθανυτοι της ημερας ελαυνομενος ωστε διαρκειν, εποιησατο ιππωνας τοσουτον διαλειποντας και ιππους εν αυτοις κατεστησε και τους επιμελομενους τουτων, και ανδρα εφ' εκαστωι των τοπων εταξε τον επιτηδειον παραδεχεσθαι τα φερομενα γραμματα και παραδιδοναι και παραλαμβανειν τους απειρηκοτας ιππους και ανθρωπους και αλλους πεμπειν νεαλεις: εστι δ' οτε ουδε τας νυκτας φασιν ιστασθαι ταυτην την πορειαν, αλλα τωι ημερινωι αγγελωι τον νυκτερινον διαδεχεσθαι. τουτων δε ουτω γιγνομενων φασι τινες θαττον των γερανων ταυτην την πορειαν ανυτειν: ει δε τουτο ψευδονται, αλλ' οτι γε των ανθρωπινων πεζηι πορειων αυτη ταχιστη, τουτο ευδηλον. αγαθον δε ως ταχιστα εκαστον αισθανομενον ως ταχιστα επιμελεισθαι. επει δε περιηλθεν ο ενιαυτος, συνηγειρε στρατιαν εις βαβυλωνα, και λεγεται αυτωι γενεσθαι εις δωδεκα μεν ιππεων μυριαδας, εις δισχιλια δε αρματα δρεπανηφορα, πεζων δε εις μυριαδας εξηκοντα. επει δε ταυτα συνεσκευαστο αυτωι, ωρμα δη ταυτην την στρατειαν εν ηι λεγεται καταστρεψασθαι παντα τα εθνη οσα συριαν εκβαντι οικει μεχρι ερυθρας θαλαττης. μετα δε ταυτα η εις αιγυπτον στρατεια λεγεται γενεσθαι και καταστρεψασθαι αιγυπτον. και εκ τουτου την αρχην ωριζεν αυτωι προς εω μεν η ερυθρα θαλαττα, προς αρκτον δε ο ευξεινος ποντος, προς εσπεραν δε κυπρος και αιγυπτος, προς μεσημβριαν δε αιθιοπια. τουτων δε τα περατα τα μεν δια θαλπος, τα δε δια ψυχος, τα δε δια υδωρ, τα δε δι' ανυδριαν δυσοικητα. αυτος δ' εν μεσωι τουτων την διαιταν ποιησαμενος, τον μεν αμφι τον χειμωνα χρονον διηγεν εν βαβυλωνι επτα μηνας: αυτη γαρ αλεεινη η χωρα: τον δε αμφι το εαρ τρεις μηνας εν σουσοις: την δε ακμην του θερους δυο μηνας εν εκβατανοις: ουτω δη ποιουντ' αυτον λεγουσιν εν εαρινωι θαλπει και ψυχει διαγειν αει. ουτω δε διεκειντο προς αυτον οι ανθρωποι ως παν μεν εθνος μειονεκτειν εδοκει, ει μη κυρωι πεμψειεν ο τι καλον αυτοις εν τηι χωραι η φυοιτο η τρεφοιτο η τεχνωιτο, πασα δε πολις ωσαυτως, πας δε ιδιωτης πλουσιος αν ωιετο γενεσθαι, ει τι κυρωι χαρισαιτο: και γαρ ο κυρος λαμβανων παρ' εκαστων ων αφθονιαν ειχον οι διδοντες αντεδιδου ων σπανιζοντας αυτους αισθανοιτο. ουτω δε του αιωνος προκεχωρηκοτος, μαλα δη πρεσβυτης ων ο κυρος αφικνειται εις περσας το εβδομον επι της αυτου αρχης. και ο μεν πατηρ και η μητηρ παλαι δη ωσπερ εικος ετετελευτηκεσαν αυτωι: ο δε κυρος εθυσε τα νομιζομενα ιερα και του χορου ηγησατο περσαις κατα τα πατρια και τα δωρα πασι διεδωκεν ωσπερ ειωθει. κοιμηθεις δ' εν τωι βασιλειωι οναρ ειδε τοιονδε. εδοξεν αυτωι προσελθων κρειττων τις η κατα ανθρωπον ειπειν: συσκευαζου, ω κυρε: ηδη γαρ εις θεους απει. τουτο δε ιδων το οναρ εξηγερθη και σχεδον εδοκει ειδεναι οτι του βιου η τελευτη παρειη. ευθυς ουν λαβων ιερεια εθυε διι τε πατρωιωι και ηλιωι και τοις αλλοις θεοις επι των ακρων, ως περσαι θυουσιν, ωδ' επευχομενος: ζευ πατρωιε και ηλιε και παντες θεοι, δεχεσθε ταδε και τελεστηρια πολλων και καλων πραξεων και χαριστηρια οτι εσημαινετε μοι και εν ιεροις και εν ουρανιοις σημειοις και εν οιωνοις και εν φημαις α τ' εχρην ποιειν και α ουκ εχρην. πολλη δ' υμιν χαρις οτι καγω εγιγνωσκον την υμετεραν επιμελειαν και ουδεπωποτε επι ταις ευτυχιαις υπερ ανθρωπον εφρονησα. αιτουμαι δ' υμας δουναι και νυν παισι μεν και γυναικι και φιλοις και πατριδι ευδαιμονιαν, εμοι δε οιονπερ αιωνα δεδωκατε, τοιαυτην και τελευτην δουναι. ο μεν δη τοιαυτα ποιησας και οικαδε ελθων εδοξεν ηδεως αναπαυσεσθαι και κατεκλινη. επει δε ωρα ην, οι τεταγμενοι προσιοντες λουσασθαι αυτον εκελευον. ο δ' ελεγεν οτι ηδεως αναπαυοιτο. οι δ' αυ τεταγμενοι, επει ωρα ην, δειπνον παρετιθεσαν: τωι δε η ψυχη σιτον μεν ου προσιετο, διψην δ' εδοκει, και επιεν ηδεως. ως δε και τηι υστεραιαι συνεβαινεν αυτωι ταυτα και τηι τριτηι, εκαλεσε τους παιδας: οι δ' ετυχον συνηκολουθηκοτες αυτωι και οντες εν περσαις: εκαλεσε δε και τους φιλους και τας περσων αρχας: παροντων δε παντων ηρχετο τοιουδε λογου. παιδες εμοι και παντες οι παροντες φιλοι, εμοι μεν του βιου το τελος ηδη παρεστιν: εκ πολλων τουτο σαφως γιγνωσκω: υμας δε χρη, οταν τελευτησω, ως περι ευδαιμονος εμου και λεγειν και ποιειν παντα. εγω γαρ παις τε ων τα εν παισι νομιζομενα καλα δοκω κεκαρπωσθαι, επει τε ηβησα, τα εν νεανισκοις, τελειος τε ανηρ γενομενος τα εν ανδρασι: συν τωι χρονωι τε προιοντι αει συναυξανομενην επιγιγνωσκειν εδοκουν και την εμην δυναμιν, ωστε και τουμον γηρας ουδεπωποτε ηισθομην της εμης νεοτητος ασθενεστερον γιγνομενον, και ουτ' επιχειρησας ουτ' επιθυμησας οιδα οτου ητυχησα. και τους μεν φιλους επειδον δι' εμου ευδαιμονας γενομενους, τους δε πολεμιους υπ' εμου δουλωθεντας: και την πατριδα προσθεν ιδιωτευουσαν εν τηι ασιαι νυν προτετιμημενην καταλειπω: ων τ' εκτησαμην ουδεν [οιδα] ο τι ου διεσωσαμην. και τον μεν παρελθοντα χρονον επραττον ουτως ωσπερ ηυχομην: φοβος δε μοι συμπαρομαρτων μη τι εν τωι επιοντι χρονωι η ιδοιμι η ακουσαιμι η παθοιμι χαλεπον, ουκ εια τελεως με μεγα φρονειν ουδ' ευφραινεσθαι εκπεπταμενως. νυν δ' ην τελευτησω, καταλειπω μεν υμας, ω παιδες, ζωντας ουσπερ εδοσαν μοι οι θεοι γενεσθαι: καταλειπω δε πατριδα και φιλους ευδαιμονουντας: ωστε πως ουκ αν εγω δικαιως μακαριζομενος τον αει χρονον μνημης τυγχανοιμι; δει δε και την βασιλειαν με ηδη σαφηνισαντα καταλιπειν, ως αν μη αμφιλογος γενο μενη πραγματα υμιν παρασχηι. εγω δ' ουν φιλω μεν αμφοτερους υμας ομοιως, ω παιδες: το δε προβουλευειν και το ηγεισθαι εφ' ο τι αν καιρος δοκηι ειναι, τουτο προσταττω τωι προτερωι γενομενωι και πλειονων κατα το εικος εμπειρωι. επαιδευθην δε και αυτος ουτως υπο τησδε της εμης τε και υμετερας πατριδος, τοις πρεσβυτεροις ου μονον αδελφοις αλλα και πολιταις και οδων και θακων και λογων υπεικειν, και υμας δε, ω παιδες, ουτως εξ αρχης επαιδευον, τους μεν γεραιτερους προτιμαν, των δε νεωτερων προτετιμησθαι: ως ουν παλαια και ειθισμενα και εννομα λεγοντος εμου ουτως αποδεχεσθε. και συ μεν, ω καμβυση, την βασιλειαν εχε, θεων τε διδοντων και εμου οσον εν εμοι: σοι δ', ω ταναοξαρη, σατραπην ειναι διδωμι μηδων τε και αρμενιων και τριτων καδουσιων: ταυτα δε σοι διδους νομιζω αρχην μεν μειζω και τουνομα της βασιλειας τωι πρεσβυτερωι καταλιπειν, ευδαιμονιαν δε σοι αλυποτεραν. οποιας μεν γαρ ανθρωπινης ευφροσυνης ενδεης εσηι ουχ ορω: αλλα παντα σοι τα δοκουντα ανθρωπους ευφραινειν παρεσται. το δε δυσκαταπρακτοτερων τε εραν και το πολλα μεριμναν και το μη δυνασθαι ησυχιαν εχειν κεντριζομενον υπο της προς ταμα εργα φιλονικιας και το επιβουλευειν και το επιβουλευεσθαι, ταυτα τωι βασιλευοντι αναγκη σου μαλλον συμπαρομαρτειν, α σαφ' ισθι του ευφραινεσθαι πολλας ασχολιας παρεχει. οισθα μεν ουν και συ, ω καμβυση, οτι ου τοδε το χρυσουν σκηπτρον το την βασιλειαν διασωιζον εστιν, αλλ' οι πιστοι φιλοι σκηπτρον βασιλευσιν αληθεστατον και ασφαλεστατον. πιστους δε μη νομιζε φυσει φυεσθαι ανθρωπους: πασι γαρ αν οι αυτοι πιστοι φαινοιντο, ωσπερ και ταλλα τα πεφυκοτα πασι τα αυτα φαινεται: αλλα τους πιστους τιθεσθαι δει εκαστον εαυτωι: η δε κτησις αυτων εστιν ουδαμως συν τηι βιαι, αλλα μαλλον συν τηι ευεργεσιαι. ει ουν και αλλους τινας πειρασηι συμφυλακας της βασιλειας ποιεισθαι μηδαμοθεν προτερον αρχου η απο του ομοθεν γενομενου. και πολιται τοι ανθρωποι αλλοδαπων οικειοτεροι και συσσιτοι αποσκηνων: οι δε απο του αυτου σπερματος φυντες και υπο της αυτης μητρος τραφεντες και εν τηι αυτηι οικιαι αυξηθεντες και υπο των αυτων γονεων αγαπωμενοι και την αυτην μητερα και τον αυτον πατερα προσαγορευοντες, πως ου παντων ουτοι οικειοτατοι; μη ουν α οι θεοι υφηγηνται αγαθα εις οικειοτητα αδελφοις ματαια ποτε ποιησητε, αλλ' επι ταυτα ευθυς οικοδομειτε αλλα φιλικα εργα: και ουτως αει ανυπερβλητος αλλοις εσται η υμετερα φιλια. εαυτου τοι κηδεται ο προνοων αδελφου: τινι γαρ αλλωι αδελφος μεγας ων ουτω καλον ως αδελφωι; τις δ' αλλος τιμησεται δι' ανδρα μεγα δυναμενον ουτως ως αδελφος; τινα δε φοβησεται τις αδικειν αδελφου μεγαλου οντος ουτως ως τον αδελφον; μητε ουν θαττον μηδεις σου τουτωι υπακουετω μητε προθυμοτερον παρεστω: ουδενι γαρ οικειοτερα τα τουτου ουτε αγαθα ουτε δεινα η σοι. εννοει δε και ταδε: τινι χαρισαμενος ελπισαις αν μειζονων τυχειν η τουτωι; τινι δ' αν βοηθησας ισχυροτερον συμμαχον αντιλαβοις; τινα δ' αισχιον μη φιλειν η τον αδελφον; τινα δε απαντων καλλιον προτιμαν η τον αδελφον; μονου τοι, ω καμβυση, πρωτευοντος αδελφου παρ' αδελφωι ουδε φθονος παρα των αλλων εφικνειται. αλλα προς θεων πατρωιων, ω παιδες, τιματε αλληλους, ει τι και του εμοι χαριζεσθαι μελει υμιν: ου γαρ δηπου τουτο γε σαφως δοκειτε ειδεναι ως ουδεν ετι εγω εσομαι, επειδαν του ανθρωπινου βιου τελευτησω: ουδε γαρ νυν τοι την γ' εμην ψυχην εωρατε, αλλ' οις διεπραττετο, τουτοις αυτην ως ουσαν κατεφωρατε. τας δε των αδικα παθοντων ψυχας ουπω κατενοησατε οιους μεν φοβους τοις μιαιφονοις εμβαλλουσιν, οιους δε παλαμναιους τοις ανοσιοις επιπεμπουσι; τοις δε φθιμενοις τας τιμας διαμενειν ετι αν δοκειτε, ει μηδενος αυτων αι ψυχαι κυριαι ησαν; ουτοι εγωγε, ω παιδες, ουδε τουτο πωποτε επεισθην ως η ψυχη εως μεν αν εν θνητωι σωματι ηι, ζηι, οταν δε τουτου απαλλαγηι, τεθνηκεν: ορω γαρ οτι και τα θνητα σωματα οσον αν εν αυτοις χρονον ηι η ψυχη, ζωντα παρεχεται. ουδε γε οπως αφρων εσται η ψυχη, επειδαν του αφρονος σωματος διχα γενηται, ουδε τουτο πεπεισμαι: αλλ' οταν ακρατος και καθαρος ο νους εκκριθηι, τοτε και φρονιμωτατον αυτον εικος ειναι. διαλυομενου δε ανθρωπου δηλα εστιν εκαστα απιοντα προς το ομοφυλον πλην της ψυχης: αυτη δε μονη ουτε παρουσα ουτε απιουσα οραται. εννοησατε δ', εφη, οτι εγγυτερον μεν των ανθρωπινων θανατωι ουδεν εστιν υπνου: η δε του ανθρωπου ψυχη τοτε δηπου θειοτατη καταφαινεται και τοτε τι των μελλοντων προοραι: τοτε γαρ, ως εοικε, μαλιστα ελευθερουται. ει μεν ουν ουτως εχει ταυτα ωσπερ εγω οιομαι και η ψυχη καταλειπει το σωμα, και την εμην ψυχην καταιδουμενοι ποιειτε α εγω δεομαι: ει δε μη ουτως, αλλα μενουσα η ψυχη εν τωι σωματι συναποθνηισκει, αλλα θεους γε τους αει οντας και παντ' εφορωντας και παντα δυναμενους, οι και τηνδε την των ολων ταξιν συνεχουσιν ατριβη και αγηρατον και αναμαρτητον και υπο καλλους και μεγεθους αδιηγητον, τουτους φοβουμενοι μηποτ' ασεβες μηδεν μηδε ανοσιον μητε ποιησητε μητε βουλευσητε. μετα μεντοι θεους και ανθρωπων το παν γενος το αει επιγιγνομενον αιδεισθε: ου γαρ εν σκοτωι υμας οι θεοι αποκρυπτονται, αλλ' εμφανη πασιν αναγκη αει ζην τα υμετερα εργα: α ην μεν καθαρα και εξω των αδικων φαινηται, δυνατους υμας εν πασιν ανθρωποις αναδειξει: ει δε εις αλληλους αδικον τι φρονησετε, εκ παντων ανθρωπων το αξιοπιστοι ειναι αποβαλειτε. ουδεις γαρ αν ετι πιστευσαι δυναιτο υμιν, ουδ' ει πανυ προθυμοιτο, ιδων αδικουμενον τον μαλιστα φιλιαι προσηκοντα. ει μεν ουν εγω υμας ικανως διδασκω οιους χρη προς αλληλους ειναι: ει δε μη, και παρα των προγεγενημενων μανθανετε: αυτη γαρ αριστη διδασκαλια. οι μεν γαρ πολλοι διαγεγενηνται φιλοι μεν γονεις παισι, φιλοι δε αδελφοι αδελφοις: ηδη δε τινες τουτων και εναντια αλληλοις επραξαν: οποτεροις αν ουν αισθανησθε τα πραχθεντα συνενεγκοντα, ταυτα δη αιρουμενοι ορθως αν βουλευοισθε. και τουτων μεν ισως ηδη αλις. το δ' εμον σωμα, ω παιδες, οταν τελευτησω, μητε εν χρυσωι θητε μητε εν αργυρωι μηδε εν αλλωι μηδενι, αλλα τηι γηι ως ταχιστα αποδοτε. τι γαρ τουτου μακαριωτερον του γηι μειχθηναι, η παντα μεν τα καλα, παντα δε ταγαθα φυει τε και τρεφει; εγω δε και αλλως φιλανθρωπος εγενομην και νυν ηδεως αν μοι δοκω κοινωνησαι του ευεργετουντος ανθρωπους. αλλα γαρ ηδη, εφη, εκλειπειν μοι φαινεται η ψυχη οθενπερ, ως εοικε, πασιν αρχεται απολειπουσα. ει τις ουν υμων η δεξιας βουλεται της εμης αψασθαι η ομμα τουμον ζωντος ετι προσιδειν εθελει, προσιτω: οταν δ' εγω εγκαλυψωμαι, αιτουμαι υμας, ω παιδες, μηδεις ετ' ανθρωπων τουμον σωμα ιδετω, μηδ' αυτοι υμεις. περσας μεντοι παντας και τους συμμαχους επι το μνημα τουμον παρακαλειτε συνησθησομενους εμοι οτι εν τωι ασφαλει ηδη εσομαι, ως μηδεν αν ετι κακον παθειν, μητε ην μετα του θειου γενωμαι μητε ην μηδεν ετι ω: οποσοι δ' αν ελθωσι, τουτους ευ ποιησαντες οποσα επ' ανδρι ευδαιμονι νομιζεται αποπεμπετε. και τουτο, εφη, μεμνησθε μου τελευταιον, τους φιλους ευεργετουντες και τους εχθρους δυνησεσθε κολαζειν. και χαιρετε, ω φιλοι παιδες, και τηι μητρι απαγγελλετε ως παρ' εμου: και παντες δε οι παροντες και οι αποντες φιλοι χαιρετε. ταυτ' ειπων και παντας δεξιωσαμενος ενεκαλυψατο και ουτως ετελευτησεν. _ _ _ οτι μεν δη καλλιστη και μεγιστη των εν τηι ασιαι η κυρου βασιλεια εγενετο αυτη εαυτηι μαρτυρει. ωρισθη γαρ προς εω μεν τηι ερυθραι θαλαττηι, προς αρκτον δε τωι ευξεινωι ποντωι, προς εσπεραν δε κυπρωι και αιγυπτωι, προς μεσημβριαν δε αιθιοπιαι. τοσαυτη δε γενομενη μιαι γνωμηι τηι κυρου εκυβερνατο, και εκεινος τε τους υφ' εαυτωι ωσπερ εαυτου παιδας ετιμα τε και εθεραπευεν, οι τε αρχομενοι κυρον ως πατερα εσεβοντο. επει μεντοι κυρος ετελευ τησεν, ευθυς μεν αυτου οι παιδες εστασιαζον, ευθυς δε πολεις και εθνη αφισταντο, παντα δ' επι το χειρον ετρεποντο. ως δ' αληθη λεγω αρξομαι διδασκων εκ των θειων. οιδα γαρ οτι προτερον μεν βασιλευς και οι υπ' αυτωι και τοις τα εσχατα πεποιηκοσιν ειτε ορκους ομοσαιεν, ημπεδουν, ειτε δεξιας δοιεν, εβεβαιουν. ει δε μη τοιουτοι ησαν και τοιαυτην δοξαν ειχον ουδ' αν εις αυτοις επιστευεν, ωσπερ ουδε νυν πιστευει ουδε εις ετι, επει εγνωσται η ασεβεια αυτων. ουτως ουδε τοτε επιστευσαν αν οι των συν κυρωι αναβαντων στρατηγοι: νυν δε δη τηι προσθεν αυτων δοξηι πιστευσαντες ενεχειρισαν εαυτους, και αναχθεντες προς βασιλεα απετμηθησαν τας κεφαλας. πολλοι δε και των συστρατευσαντων βαρβαρων αλλοι αλλαις πιστεσιν εξαπατηθεντες απωλοντο. πολυ δε και ταδε χειρονες νυν εισι. προσθεν μεν γαρ ει τις η διακινδυνευσειε προ βασιλεως η πολιν η εθνος υποχειριον ποιησειεν η αλλο τι καλον η αγαθον αυτωι διαπραξειεν, ουτοι ησαν οι τιμωμενοι: νυν δε και ην τις ωσπερ μιθριδατης τον πατερα αριοβαρζανην προδους, και ην τις ωσπερ ρεομιθρης την γυναικα και τα τεκνα και τους των φιλων παιδας ομηρους παρα τωι αιγυπτιωι εγκαταλιπων και τους μεγιστους ορκους παραβας βασιλει δοξηι τι συμφορον ποιησαι, ουτοι εισιν οι ταις μεγισταις τιμαις γεραιρομενοι. ταυτ' ουν ορωντες οι εν τηι ασιαι παντες επι το ασεβες και το αδικον τετραμμενοι εισιν: οποιοι τινες γαρ αν οι προσταται ωσι, τοιουτοι και οι υπ' αυτους ως επι το πολυ γιγνονται. αθεμιστοτεροι δη νυν η προσθεν ταυτηι γεγενηνται. εις γε μην χρηματα τηιδε αδικωτεροι: ου γαρ μονον τους πολλα ημαρτηκοτας, αλλ' ηδη τους ουδεν ηδικηκοτας συλλαμβανοντες αναγκαζουσι προς ουδεν δικαιον χρηματα αποτινειν: ωστ' ουδεν ηττον οι πολλα εχειν δοκουντες των πολλα ηδικηκοτων φοβουνται: και εις χειρας ουδ' ουτοι εθελουσι τοις κρειττοσιν ιεναι. ουδε γε αθροιζεσθαι εις βασιλικην στρατιαν θαρρουσι. τοιγαρουν οστις αν πολεμηι αυτοις, πασιν εξεστιν εν τηι χωραι αυτων αναστρεφεσθαι ανευ μαχης οπως αν βουλωνται δια την εκεινων περι μεν θεους ασεβειαν, περι δε ανθρωπους αδικιαν. αι μεν δη γνωμαι ταυτηι τωι παντι χειρους νυν η το παλαιον αυτων. ως δε ουδε των σωματων επιμελονται ωσπερ προσθεν, νυν αυ τουτο διηγησομαι. νομιμον γαρ δη ην αυτοις μητε πτυειν μητε απομυττεσθαι. δηλον δε οτι ταυτα ου του εν τωι σωματι υγρου φειδομενοι ενομισαν, αλλα βουλομενοι δια πονων και ιδρωτος τα σωματα στερεουσθαι. νυν δε το μεν μη πτυειν μηδε απομυττεσθαι ετι διαμενει, το δ' εκπονειν ουδαμου επιτηδευεται. και μην προσθεν μεν ην αυτοις μονοσιτειν νομιμον, οπως οληι τηι ημεραι χρωιντο εις τας πραξεις και εις το διαπονεισθαι. νυν γε μην το μεν μονοσιτειν ετι διαμενει, αρχομενοι δε του σιτου ηνικαπερ οι πρωιαιτατα αριστωντες μεχρι τουτου εσθιοντες και πινοντες διαγουσιν εστεπερ οι οψιαιτατα κοιμωμενοι. ην δ' αυτοις νομιμον μηδε προχοιδας εισφερεσθαι εις τα συμποσια, δηλον οτι νομιζοντες το μη υπερπινειν ηττον αν και σωματα και γνωμας σφαλλειν: νυν δε το μεν μη εισφερεσθαι ετι αυ διαμενει, τοσουτον δε πινουσιν ωστε αντι του εισφερειν αυτοι εκφερονται, επειδαν μηκετι δυνωνται ορθουμενοι εξιεναι. αλλα μην κακεινο ην αυτοις επιχωριον το μεταξυ πορευομενους μητε εσθιειν μητε πινειν μητε των δια ταυτα αναγκαιων μηδεν ποιουντας φανερους ειναι: νυν δ' αυ το μεν τουτων απεχεσθαι ετι διαμενει, τας μεντοι πορειας ουτω βραχειας ποιουνται ως μηδεν' αν ετι θαυμασαι το απεχεσθαι των αναγκαιων. αλλα μην και επι θηραν προσθεν μεν τοσαυτακις εξηισαν ωστε αρκειν αυτοις τε και ιπποις γυμνασια τας θηρας: επει δε αρταξερξης ο βασιλευς και οι συν αυτωι ηττους του οινου εγενοντο, ουκετι ομοιως ουτ' αυτοι εξηισαν ουτε τους αλλους εξηγον επι τας θηρας: αλλα και ει τινες φιλοπονοι γενομενοι [και] συν τοις περι αυτους ιππευσι θαμα θηρωιεν, φθονουντες αυτοις δηλοι ησαν και ως βελτιονας αυτων εμισουν. αλλα τοι και τους παιδας το μεν παιδευεσθαι επι ταις θυραις ετι διαμενει: το μεντοι τα ιππικα μανθανειν και μελεταν απεσβηκε δια το μη ειναι οπου αν αποφαινομενοι ευδοκιμοιεν. και οτι γε οι παιδες ακουοντες εκει προσθεν τας δικας δικαιως δικαζομενας εδοκουν μανθανειν δικαιοτητα, και τουτο πανταπασιν ανεστραπται: σαφως γαρ ορωσι νικωντας οποτεροι αν πλεον διδωσιν. αλλα και των φυομενων εκ της γης τας δυναμεις οι παιδες προσθεν μεν εμανθανον, οπως τοις μεν ωφελιμοις χρωιντο, των δε βλαβερων απεχοιντο: νυν δε εοικασι ταυτα διδασκομενοις, οπως οτι πλειστα κακο ποιωσιν: ουδαμου γουν πλειους η εκει ουτ' αποθνηισκουσιν ουτε διαφθειρονται υπο φαρμακων. αλλα μην και θρυπτικωτεροι πολυ νυν η επι κυρου εισι. τοτε μεν γαρ ετι τηι εκ περσων παιδειαι και εγκρατειαι εχρωντο, τηι δε μηδων στοληι και αβροτητι: νυν δε την μεν εκ περσων καρτεριαν περιορωσιν αποσβεννυμενην, την δε των μηδων μαλακιαν διασωιζονται. σαφηνισαι δε βουλομαι και την θρυψιν αυτων. εκεινοις γαρ πρωτον μεν τας ευνας ου μονον αρκει μαλακως υποστορνυσθαι, αλλ' ηδη και των κλινων τους ποδας επι ταπιδων τιθεασιν, οπως μη αντερειδηι το δαπεδον, αλλ' υπεικωσιν αι ταπιδες. και μην τα πεττομενα επι τραπεζαν οσα τε προσθεν ηυρητο, ουδεν αυτων αφηιρηται, αλλα τε αει καινα επιμηχανωνται: και οψα γε ωσαυτως: και γαρ καινοποιητας αμφοτερων τουτων κεκτηνται. αλλα μην και εν τωι χειμωνι ου μονον κεφαλην και σωμα και ποδας αρκει αυτοις εσκεπασθαι, αλλα και περι ακραις ταις χερσι χειριδας δασειας και δακτυληθρας εχουσιν. εν γε μην τωι θερει ουκ αρκουσιν αυτοις ουθ' αι των δενδρων ουθ' αι των πετρων σκιαι, αλλ' εν ταυταις ετερας σκιας ανθρωποι μηχανωμενοι αυτοις παρεστασι. και μην εκπωματα ην μεν ως πλειστα εχωσι, τουτωι καλλωπιζονται: ην δ' εξ αδικου φανερως ηι μεμηχανημενα, ουδεν τουτο αισχυνονται: πολυ γαρ ηυξηται εν αυτοις η αδικια τε και αισχροκερδεια. αλλα και προσθεν μεν ην επιχωριον αυτοις μη ορασθαι πεζηι πορευομενοις, ουκ αλλου τινος ενεκα η του ως ιππικωτατους γιγνεσθαι: νυν δε στρωματα πλειω εχουσιν επι των ιππων η επι των ευνων: ου γαρ της ιππειας ουτως ωσπερ του μαλακως καθησθαι επιμελονται. τα γε μην πολεμικα πως ουκ εικοτως νυν τωι παντι χειρους η προσθεν εισιν; οις εν μεν τωι παρελθοντι χρονωι επιχωριον ειναι υπηρχε τους μεν την γην εχοντας απο ταυτης ιπποτας παρεχεσθαι, οι δη και εστρατευοντο ει δεοι στρατευεσθαι, τους δε φρουρουντας προ της χωρας μισθοφορους ειναι: νυν δε τους τε θυρωρους και τους σιτοποιους και τους οψοποιους και οινοχοους και λουτροχοους και παρατιθεντας και αναιρουντας και κατακοιμιζοντας και ανισταντας, και τους κοσμητας, οι υποχριουσι τε και εντριβουσιν αυτους και ταλλα ρυθμιζουσι, τουτους παντας ιππεας οι δυνασται πεποιηκασιν, οπως μισθοφορωσιν αυτοις. πληθος μεν ουν και εκ τουτων φαινεται, ου μεντοι οφελος γε ουδεν αυτων εις πολεμον: δηλοι δε και αυτα τα γιγνομενα: κατα γαρ την χωραν αυτων ραιον οι πολεμιοι η οι φιλοι αναστρεφονται. και γαρ δη ο κυρος του μεν ακροβολιζεσθαι αποπαυσας, θωρακισας δε και αυτους και ιππους και εν παλτον εκαστωι δους εις χειρα ομοθεν την μαχην εποιειτο: νυν δε ουτε ακροβολιζονται ετι ουτ' εις χειρας συνιοντες μαχονται. και οι πεζοι εχουσι μεν γερρα και κοπιδας και σαγαρεις ωσπερ <οι> επι κυρου την μαχην ποιησαμενοι: εις χειρας δε ιεναι ουδ' ουτοι εθελουσιν. ουδε γε τοις δρεπανηφοροις αρμασιν ετι χρωνται εφ' ωι κυρος αυτα εποιησατο. ο μεν γαρ τιμαις αυξησας τους ηνιοχους και αγαστους ποιησας ειχε τους εις τα οπλα εμβαλουντας: οι δε νυν ουδε γιγνωσκοντες τους επι τοις αρμασιν οιονται σφισιν ομοιους τους ανασκητους τοις ησκηκοσιν εσεσθαι. οι δε ορμωσι μεν, πριν δ' εν τοις πολεμιοις ειναι οι μεν ακοντες εκπιπτουσιν, οι δ' εξαλλονται, ωστε ανευ ηνιοχων γιγνο μενα τα ζευγη πολλακις πλειω κακα τους φιλους η τους πολεμιους ποιει. επει μεντοι και αυτοι γιγνωσκουσιν οια σφισι τα πολεμιστηρια υπαρχει, υφιενται, και ουδεις ετι ανευ ελληνων εις πολεμον καθισταται, ουτε οταν αλληλοις πολεμωσιν ουτε οταν οι ελληνες αυτοις αντιστρατευωνται: αλλα και προς τουτους εγνωκασι μεθ' ελληνων τους πολεμους ποιεισθαι. εγω μεν δη οιμαι απερ υπεθεμην απειργασθαι μοι. φημι γαρ περσας και τους συν αυτοις και ασεβεστερους περι θεους και ανοσιωτερους περι συγγενεις και αδικωτερους περι τους αλλους και ανανδροτερους τα εις τον πολεμον νυν η προσθεν αποδεδειχθαι. ει δε τις ταναντια εμοι γιγνωσκοι, τα εργα αυτων επισκοπων ευρησει αυτα μαρτυρουντα τοις εμοις λογοις. [8] {Work} {ιερων η τυραννικοσ} σιμωνιδης ο ποιητης αφικετο ποτε προς ιερωνα τον τυραννον. σχολης δε γενομενης αμφοιν ειπεν ο σιμωνιδης: αρ' αν μοι εθελησαις, ω ιερων, διηγησασθαι α εικος ειδεναι σε βελτιον εμου; και ποια ταυτ' εστιν, εφη ο ιερων, οποια δη εγω βελτιον αν ειδειην σου ουτως οντος σοφου ανδρος; οιδα σε, εφη, εγω και ιδιωτην γεγενημενον και νυν τυραννον οντα: εικος ουν αμφοτερων πεπειραμενον και ειδεναι σε μαλλον εμου πηι διαφερει ο τυραννικος τε και ο ιδιωτικος βιος εις ευφροσυνας τε και λυπας ανθρωποις. τι ουν, εφη ο ιερων, ουχι και συ, επει νυν γε ετι ιδιωτης ει, υπεμνησας με τα εν τωι ιδιωτικωι βιωι; ουτως γαρ αν σοι οιμαι μαλιστα εγω δυνασθαι δηλουν τα διαφεροντα εν εκατερωι. ουτω δη ο σιμωνιδης ειπεν: τους μεν δη ιδιωτας εγωγε, ω ιερων, δοκω μοι καταμεμαθηκεναι δια μεν των οφθαλμων οραμασιν ηδομενους τε και αχθομενους, δια δε των ωτων ακουσμασι, δια δε των ρινων οσμαις, δια δε του στοματος σιτοις τε και ποτοις, τα δ' αφροδισια δι' ων δη παντες επισταμεθα: τα δε ψυχη και θαλπη και σκληρα και μαλακα και κουφα και βαρεα ολωι τωι σωματι μοι δοκουμεν, εφη, κρινοντες ηδεσθαι τε και λυπεισθαι επ' αυτοις: αγαθοις δε και κακοις εστι μεν οτε δι' αυτης της ψυχης μοι δοκουμεν ηδεσθαι, οτε δ' αυ λυπεισθαι, εστι δ' οτε κοινηι [και] δια τε της ψυχης και δια του σωματος. τωι δ' υπνωι οτι μεν ηδομεθα δοκω μοι αισθανεσθαι, οπως δε και ωιτινι και οποτε, ταυτα μαλλον πως, εφη, δοκω μοι αγνοειν. και ουδεν ισως τουτο θαυμαστον, ει τα εν τωι εγρηγορεναι σαφεστερας ημιν τας αισθησεις παρεχεται η τα εν τωι υπνωι. προς ταυτα δη ο ιερων απεκρινατο: εγω μεν τοινυν, εφη, ω σιμωνιδη, εξω τουτων ων ειρηκας συγε ουδ' οπως αν αισθοιτο τινος αλλου ο τυραννος εχοιμ' αν ειπειν, ωστε μεχρι γε τουτου ουκ οιδ' ει τινι διαφερει ο τυραννικος βιος του ιδιωτικου βιου. και ο σιμωνιδης ειπεν: αλλ' εν τοισδε, εφη, διαφερει: πολλαπλασια μεν δι' εκαστου τουτων ευφραινεται, πολυ δε μειω τα λυπηρα εχει. και ο ιερων ειπεν: ουχ ουτως εχει, ω σιμωνιδη, ταυτα, αλλ' ευ ισθ' οτι μειω πολυ ευφραινονται οι τυραννοι των μετριως διαγοντων ιδιωτων, πολυ δε πλειω και μειζω λυπουνται. απιστα λεγεις, εφη ο σιμωνιδης. ει γαρ ουτως ταυτ' ειχε, πως αν πολλοι μεν επεθυμουν τυραννειν, και ταυτα των δοκουντων ικανωτατων ανδρων ειναι; πως δε παντες εζηλουν αν τους τυραννους; οτι ναι μα τον δι', εφη ο ιερων, απειροι οντες αμφοτερων των εργων σκοπουνται περι αυτου. εγω δε πειρασομαι σε διδασκειν οτι αληθη λεγω, αρξαμενος απο της οψεως: εντευθεν γαρ και σε δοκω μεμνησθαι αρξαμενον λεγειν. πρωτον μεν γαρ εν τοις δια της οψεως θεαμασι λογιζομενος ευρισκω μειονεκτουντας τους τυραννους. αλλα μεν γε εν αλληι χωραι εστιν αξιοθεατα: επι δε τουτων εκαστα οι μεν ιδιωται ερχονται και εις πολεις ας αν βουλωνται θεαματων ενεκα, και εις τας κοινας πανηγυρεις, ενθα γ' α αξιοθεατοτατα δοκει ειναι ανθρωποις συναγειρεται. οι δε τυραννοι ου μαλα αμφι θεωριας εχουσιν. ουτε γαρ ιεναι αυτοις ασφαλες οπου μη κρειττονες των παροντων μελλουσιν εσεσθαι, ουτε τα οικοι κεκτηνται εχυρα, ωστε αλλοις παρακαταθεμενους αποδημειν. φοβερον γαρ μη αμα τε στερηθωσι της αρχης και αδυνατοι γενωνται τιμωρησασθαι τους αδικησαντας. ειποις ουν αν ισως συ, αλλ' αρα ερχεται αυτοις τα τοιαυτα και οικοι μενουσι. ναι μα δια, ω σιμωνιδη, ολιγα γε των πολλων και ταυτα τοιαυτα οντα ουτω τιμια πωλειται τοις τυραννοις ωστε οι επιδεικνυμενοι και οτιουν αξιουσι πολλαπλασια λαβοντες εν ολιγωι χρονωι απιεναι παρα του τυραννου η οσα εν παντι τωι βιωι παρα παντων των αλλων ανθρωπων κτωνται. και ο σιμωνιδης ειπεν: αλλ' ει <εν> τοις θεαμασι μειονεκτειτε, δια γε τοι της ακοης πλεονεκτειτε. επει του μεν ηδιστου ακροαματος, επαινου, ουποτε σπανιζετε: παντες γαρ οι παροντες υμιν παντα και οσα αν λεγητε και οσα αν ποιητε επαινουσι. του δ' αυ χαλεπωτατου ακροαματος, λοιδοριας, ανηκοοι εστε: ουδεις γαρ εθελει τυραννου κατ' οφθαλμους κατηγορειν. και ο ιερων ειπε: και τι οιει, εφη, τους μη λεγοντας κακως ευφραινειν, οταν ειδηι τις σαφως οτι οι σιωπωντες ουτοι παντες κακα νοουσι τωι τυραννωι; η τους επαινουντας τι δοκεις ευφραινειν, οταν υποπτοι ωσιν ενεκα του κολακευειν τους επαινους ποιεισθαι; και ο σιμωνιδης ειπεν: τουτο μεν δη ναι μα τον δια εγωγε σοι, ιερων, πανυ συγχωρω, τους επαινους παρα των ελευθερωτατων ηδιστους ειναι, αλλ', οραις; εκεινο γε ουκ αν ετι πεισαις ανθρωπων ουδενα ως ου δι' ων τρεφομεθα οι ανθρωποι, πολυ πλειω υμεις εν αυτοις ευφραινεσθε. και οιδα γ', εφη, ω σιμωνιδη, οτι τουτωι κρινουσιν οι πλειστοι ηδιον ημας και πινειν και εσθιειν των ιδιωτων, οτι δοκουσι και αυτοι ηδιον αν δειπνησαι το ημιν παρατιθεμενον δειπνον η το εαυτοις: το γαρ τα ειωθοτα υπερβαλλον, τουτο παρεχει τας ηδονας. διο και παντες ανθρωποι ηδεως προσδεχονται τας εορτας πλην οι τυραννοι: εκπλεωι γαρ αυτοις αει παρεσκευασμεναι ουδεμιαν εν ταις εορταις εχουσιν αι τραπεζαι αυτων επιδοσιν: ωστε ταυτηι πρωτον τηι ευφροσυνηι της ελπιδος μειονεκτουσι των ιδιωτων. επειτα δ', εφη, εκεινο ευ οιδ' οτι και συ εμπειρος ει οτι οσωι αν πλειω τις παραθηται τα περιττα των ικανων, τοσουτωι και θαττον κορος εμπιπτει της εδωδης: ωστε και τωι χρονωι της ηδονης μειονεκτει ο παρατιθεμενος πολλα των μετριως διαιτωμενων. αλλα ναι μα δι', εφη ο σιμωνιδης, οσον αν χρονον η ψυχη προσιηται, τουτον πολυ μαλλον ηδονται οι ταις πολυτελεστεραις παρασκευαις τρεφομενοι των τα ευτελεστερα παρατιθεμενων. ουκουν, εφη ο ιερων, ω σιμωνιδη, τον εκαστωι ηδομενον μαλιστα, τουτον οιει και ερωτικωτατα εχειν του εργου τουτου; πανυ μεν ουν, εφη. η ουν οραις τι τους τυραννους ηδιον επι την εαυτων παρασκευην ιοντας η τους ιδιωτας επι την εαυτων; ου μα τον δι', εφη, ου μεν ουν, αλλα και αγλευκεστερον, ως πολλοις αν δοξειεν. τι γαρ, εφη ο ιερων, τα πολλα ταυτα μηχανηματα κατανενοηκας α παρατιθεται τοις τυραννοις, οξεα και δριμεα και στρυφνα και τα τουτων αδελφα; πανυ μεν ουν, εφη ο σιμωνιδης, και πανυ γε μοι δοκουντα παρα φυσιν ειναι ταυτα ανθρωποις. αλλο τι ουν οιει, εφη ο ιερων, ταυτα τα εδεσματα ειναι η μαλακης και ασθενουσης ψυχης επιθυμηματα; επει ευ οιδ' εγωγε οτι οι ηδεως εσθιοντες και συ που οισθα οτι ουδεν προσδεονται τουτων των σοφισματων. αλλα μεντοι, εφη ο σιμωνιδης, των γε πολυτελων οσμων τουτων, αις χριεσθε, τους πλησιαζοντας οιμαι μαλλον απολαυειν η αυτους υμας, ωσπερ γε και των αχαριτων οσμων ουκ αυτος ο βεβρωκως αισθανεται, αλλα μαλλον οι πλησιαζοντες. ουτω μεντοι, εφη ο ιερων, και των σιτων ο μεν εχων παντοδαπα αει ουδεν μετα ποθου αυτων λαμβανει: ο δε σπανισας τινος, ουτος εστιν ο μετα χαρας πιμπλαμενος, οταν αυτωι προφανηι τι. κινδυνευουσιν, εφη ο σιμωνιδης, αι των αφροδισιων μονον υμιν απολαυσεις του τυραννειν τας επιθυμιας παρεχειν: εν γαρ τουτωι εξεστιν υμιν ο τι αν καλλιστον ιδητε τουτωι συνειναι. νυν δη, εφη ο ιερων, ειρηκας εν ωι γε, σαφ' ισθι, μειονεκτουμεν των ιδιωτων. πρωτον μεν γαρ γαμος ο μεν εκ μειζονων δηπου και πλουτωι και δυναμει καλλιστος δοκει ειναι και παρεχειν τινα τωι γημαντι φιλοτιμιαν μεθ' ηδονης: δευτερος δ' ο εκ των ομοιων: ο δ' εκ των φαυλοτερων πανυ ατιμος τε και αχρηστος νομιζεται. τωι τοινυν τυραννωι, αν μη ξενην γημηι, αναγκη εκ μειονων γαμειν, ωστε το αγαπητον ου πανυ αυτωι παραγιγνεται. πολυ δε και αι θεραπειαι αι απο των μεγιστον φρονουσων γυναικων ευφραινουσι μαλιστα, αι δ' υπο δουλων παρουσαι μεν ουδεν τι αγαπωνται, εαν δε τι ελλειπωσι, δεινας οργας και λυπας εμποιουσιν. εν δε τοις παιδικοις αφροδισιοις ετι αυ πολυ μαλλον η εν τοις τεκνοποιοις μειονεκτει των ευφροσυνων ο τυραννος. οτι <μεν> γαρ τα μετ' ερωτος αφροδισια πολυ διαφεροντως ευφραινει παντες δηπου επισταμεθα: ο δε ερως πολυ αυ εθελει ηκιστα τωι τυραννωι εγγιγνεσθαι. ου γαρ των ετοιμων ηδεται <ο> ερως εφιεμενος, αλλα των ελπιζομενων. ωσπερ ουν [ει] τις απειρος ων διψους του πιειν ουκ αν απολαυοι, ουτω και ο απειρος ων ερωτος απειρος εστι των ηδιστων αφροδισιων. ο μεν ουν ιερων ουτως ειπεν. ο δε σιμωνιδης επιγελασας, πως λεγεις, εφη, ω ιερων; τυραννωι ου φηις παιδικων ερωτας εμφυεσθαι; πως μην συ, εφη, εραις δαιλοχου του καλλιστου επικαλουμενου; οτι μα τον δι', εφη, ω σιμωνιδη, ου του ετοιμου παρ' αυτου δοκουντος ειναι τυχειν τουτου μαλιστα επιθυμω, αλλα του ηκιστα τυραννωι προσηκοντος κατεργασασθαι. εγω γαρ δη ερω μεν δαιλοχου ωνπερ ισως αναγκαζει η φυσις ανθρωπου δεισθαι παρα των καλων, τουτων δε ων ερω τυχειν, μετα μεν φιλιας και παρα βουλομενου πανυ ισχυρως επιθυμω τυγχανειν, βιαι δε λαμβανειν παρ' αυτου ηττον αν μοι δοκω επιθυμειν η εμαυτον κακον τι ποιειν: παρα μεν γαρ πολεμιων ακοντων λαμβανειν παντων ηδιστον εγωγε νομιζω ειναι, παρα δε παιδικων βουλομενων ηδισται οιμαι αι χαριτες εισιν. ευθυς γαρ παρα του αντιφιλουντος ηδειαι μεν αι αντιβλεψεις, ηδειαι δε αι ερωτησεις, ηδειαι δε αι αποκρισεις, ηδισται δε και επαφροδιτοταται αι μαχαι τε και εριδες: το δε ακοντων παιδικων απολαυειν λεηλασιαι, εφη, εμοιγε δοκει εοικεναι μαλλον η αφροδισιοις. καιτοι τωι μεν ληιστηι παρεχει τινας ομως ηδονας το τε κερδος και το ανιαν τον εχθρον: το δε ου αν εραι τις τουτωι ηδεσθαι ανιωμενωι και φιλουντα μισεισθαι και απτεσθαι αχθομενου, πως ουχι τουτο ηδη δυσχερες το παθημα και οικτρον; και γαρ δη τωι μεν ιδιωτηι ευθυς τεκμηριον εστιν, οταν ο ερωμενος τι υπουργηι, οτι ως φιλων χαριζεται, δια το ειδεναι οτι ουδεμιας αναγκης ουσης υπηρετει, τωι δε τυραννωι ουποτ' εστι πιστευσαι ως φιλειται. επισταμεθα γαρ δη τους δια φοβον υπηρετουντας ως ηι μαλιστ' αν δυνωνται εξεικαζουσιν αυτους ταις των φιλουντων υπουργιαις. και τοινυν αι επιβουλαι εξ ουδενων πλεονες τοις τυραννοις εισιν η απο των μαλιστα φιλειν αυτους προσποιησαμενων. προς ταυτα ειπεν ο σιμωνιδης: αλλα ταυτα μεν πανυ εμοιγε μικρα δοκει ειναι α συ λεγεις. πολλους γαρ, εφη, εγωγε ορω των δοκουντων ανδρων ειναι εκοντας μειονεκτουντας και σιτων και ποτων και οψων και αφροδισιων γε απεχομενους. αλλ' εκεινηι γε πολυ διαφερετε των ιδιωτων, οτι μεγαλα μεν επινοειτε, ταχυ δε κατεργαζεσθε, πλειστα δε τα περιττα εχετε, κεκτησθε δε διαφεροντας μεν αρετηι ιππους, διαφεροντα δε καλλει οπλα, υπερεχοντα δε κοσμον γυναιξι, μεγαλοπρεπεστατας δ' οικιας, και ταυτας κατεσκευασμενας τοις πλειστου αξιοις, ετι δε πληθει και επιστημαις θεραποντας αριστους κεκτησθε, ικανωτατοι δ' εστε κακωσαι μεν εχθρους, ονησαι δε φιλους. προς ταυτα δε ο ιερων ειπεν: αλλα το μεν <το> πληθος των ανθρωπων, ω σιμωνιδη, εξαπατασθαι υπο της τυραννιδος ουδεν τι θαυμαζω: μαλα γαρ ο οχλος μοι δοκει δοξαζειν ορων και ευδαιμονας τινας ειναι και αθλιους: η δε τυραννις τα μεν δοκουντα πολλου αξια κτηματα ειναι ανεπτυγμενα θεασθαι φανερα πασι παρεχεται, τα δε χαλεπα εν ταις ψυχαις των τυραννων κεκτηται αποκεκρυμμενα, ενθαπερ και το ευδαιμονειν και το κακοδαιμονειν τοις ανθρωποις αποκειται. το μεν ουν το πληθος περι τουτου λεληθεναι, ωσπερ ειπον, ου θαυμαζω: το δε και υμας ταυτ' αγνοειν, οι δια της γνωμης δοκειτε θεασθαι καλλιον η δια των οφθαλμων τα πλειστα των πραγματων, τουτο μοι δοκει θαυμαστον ειναι. εγω δε πεπειραμενος σαφως οιδα, ω σιμωνιδη, και λεγω σοι οτι οι τυραννοι των μεγιστων αγαθων ελαχιστα μετεχουσι, των δε μεγιστων κακων πλειστα κεκτηνται. αυτικα γαρ ει μεν ειρηνη δοκει μεγα αγαθον τοις ανθρωποις ειναι, ταυτης ελαχιστον τοις τυραννοις μετεστιν: ει δε πολεμος μεγα κακον, τουτου πλειστον μερος οι τυραννοι μετεχουσιν. ευθυς γαρ τοις μεν ιδιωταις, αν μη η πολις αυτων κοινον πολεμον πολεμηι, εξεστιν οποι αν βουλωνται πορευεσθαι μηδεν φοβουμενους μη τις αυτους αποκτεινηι, οι δε τυραννοι παντες πανταχηι ως δια πολεμιας πορευονται. αυτοι τε γουν ωπλισμενοι οιονται αναγκην ειναι διαγειν και αλλους οπλοφορους αει συμπεριαγεσθαι. επειτα δε οι μεν ιδιωται, εαν και στρατευωνται που εις πολεμιαν, αλλ' ουν επειδαν γε ελθωσιν οικαδε, ασφαλειαν σφισιν ηγουνται ειναι, οι δε τυραννοι επειδαν εις την εαυτων πολιν αφικωνται, τοτε εν πλειστοις πολεμιοις ισασιν οντες. εαν δε δη και αλλοι στρατευωσιν εις την πολιν κρειττονες, εαν εξω του τειχους οντες οι ηττονες εν κινδυνωι δοκωσιν ειναι, αλλ' επειδαν γε εισω του ερυματος ελθωσιν, εν ασφαλειαι παντες νομιζουσι καθεσταναι, ο δε τυραννος ουδ' επειδαν εισω της οικιας παρελθηι εν ακινδυνωι εστιν, αλλ' ενταυθα δη και μαλιστα φυλακτεον οιεται ειναι. επειτα τοις μεν ιδιωταις και δια σπονδων και δι' ειρηνης γιγνεται πολεμου αναπαυσις, τοις δε τυραννοις ουτε ειρηνη ποτε προς τους τυραννευομενους γιγνεται ουτε σπονδαις αν ποτε πιστευσας ο τυραννος θαρρησειε. και πολεμοι μεν δη εισιν ους τε αι πολεις πολεμουσι και ους οι τυραννοι προς τους βεβιασμενους: τουτων δη των πολεμων οσα μεν εχει χαλεπα ο εν ταις πολεσι, ταυτα και ο τυραννος εχει: και γαρ εν οπλοις δει ειναι αμφοτερους και φυλαττεσθαι και κινδυνευειν, και αν τι παθωσι κακον ηττηθεντες, λυπουνται επι τουτοις εκατεροι. μεχρι μεν δη τουτου ισοι οι πολεμοι: α δε εχουσιν ηδεα οι †συνοντες <ταις> πολεσι προς τας πολεις, ταυτα ουκετι εχουσιν οι τυραννοι. αι μεν γαρ πολεις δηπου οταν κρατησωσι μαχηι των εναντιων, ου ραιδιον ειπειν οσην μεν ηδονην εχουσιν εν τωι τρεψασθαι τους πολεμιους, οσην δ' εν τωι διωκειν, οσην δ' εν τωι αποκτεινειν τους πολεμιους, ως δε γαυρουνται επι τωι εργωι, ως δε δοξαν λαμπραν αναλαμβανουσιν, ως δ' ευφραινονται την πολιν νομιζοντες ηυξηκεναι. εκαστος δε τις προσποιειται και της βουλης μετεσχηκεναι και πλειστους απεκτονεναι, χαλεπον δε ευρειν οπου ουχι και επιψευδονται, πλεονας φασκοντες απεκτονεναι η οσοι αν τωι οντι απο θανωσιν: ουτω καλον τι αυτοις δοκει ειναι το πολυ νικαν. ο δε τυραννος οταν υποπτευσηι και αισθανομενος τωι οντι αντιπραττομενους τινας αποκτεινηι, οιδεν οτι ουκ αυξει ολην την πολιν, επισταται τε οτι μειονων αρξει, φαιδρος τε ου δυναται ειναι ουδε μεγαλυνεται επι τωι εργωι, αλλα και μειοι καθ' οσον αν δυνηται το γεγενημενον, και απολογειται αμα πραττων ως ουκ αδικων πεποιηκεν. ουτως ουδ' αυτωι δοκει καλα τα ποιουμενα ειναι. και οταν αποθανωσιν ους εφοβηθη, ουδεν τι μαλλον τουτο θαρρει, αλλα φυλαττεται ετι μαλλον η το προσθεν. και πολεμον μεν δη τοιουτον εχων διατελει ο τυραννος ον εγω δηλω. φιλιας δ' αυ καταθεασαι ως κοινωνουσιν οι τυραννοι. πρωτον μεν ει μεγα αγαθον ανθρωποις η φιλια, τουτο επισκεψωμεθα. ος γαρ αν φιληται δηπου υπο τινων, ηδεως μεν τουτον οι φιλουντες παροντα ορωσιν, ηδεως δ' ευ ποιουσι, ποθουσι δε, ην που απηι, ηδιστα δε παλιν προσιοντα δεχονται, συνηδονται δ' επι τοις αυτου αγαθοις, συνεπικουρουσι δε, εαν τι σφαλλομενον ορωσιν. ου μεν δη λεληθεν ουδε τας πολεις οτι η φιλια μεγιστον αγαθον <και> ηδιστον ανθρωποις εστι: μονους γουν τους μοιχους νομιζουσι πολλαι των πολεων νηποινει αποκτεινειν, δηλον οτι δια ταυτα οτι λυμαντηρας αυτους νομιζουσι της των γυναικων φιλιας προς τους ανδρας ειναι. επει οταν γε αφροδισιασθηι κατα συμφοραν τινα γυνη, ουδεν ηττον τουτου ενεκεν τιμωσιν αυτας οι ανδρες, εανπερ η φιλια δοκηι αυταις ακηρατος διαμενειν: τοσουτον δε τι αγαθον κρινω εγωγε το φιλεισθαι ειναι ωστε νομιζω τωι οντι αυτοματα ταγαθα τωι φιλουμενωι γιγνεσθαι και παρα θεων και παρα ανθρωπων: και τουτου τοινυν του κτηματος τοιουτου οντος μειονεκτουσιν οι τυραννοι παντων μαλιστα. ει δε βουλει, ω σιμωνιδη, ειδεναι οτι αληθη λεγω, ωδε επισκεψαι. βεβαιοταται μεν γαρ δηπου δοκουσι φιλιαι ειναι γονευσι προς παιδας και παισι προς γονεας και αδελφοις προς αδελφους και γυναιξι προς ανδρας και εταιροις προς εταιρους: ει τοινυν εθελεις κατανοειν, ευρησεις τους μεν ιδιωτας υπο τουτων μαλιστα φιλουμενους, τους δε τυραννους πολλους μεν παιδας εαυτων απεκτονοτας, πολλους δ' υπο παιδων αυτους απολωλοτας, πολλους δε αδελφους εν τυραννισιν αλληλοφονους γεγενημενους, πολλους δε και υπο γυναικων των εαυτων τυραννους διεφθαρμενους και υπο εταιρων γε των μαλιστα δοκουντων φιλων ειναι. οιτινες ουν υπο των φυσει πεφυκοτων μαλιστα φιλειν και νομωι συνηναγκασμενων ουτω μισουνται, πως υπ' αλλου γε τινος οιεσθαι χρη αυτους φιλεισθαι; αλλα μην και πιστεως οστις ελαχιστον μετεχει, πως ουχι μεγαλου αγαθου μειονεκτει; ποια μεν γαρ ξυνουσια ηδεια ανευ πιστεως της προς αλληλους, ποια δ' ανδρι και γυναικι τερπνη ανευ πιστεως ομιλια, ποιος δε θεραπων ηδυς απιστουμενος; και τουτου τοινυν του πιστως προς τινας εχειν ελαχιστον μετεστι τυραννωι: οποτε γε ουδε σιτιοις και ποτοις πιστευων διαγει, αλλα και τουτων πριν απαρχεσθαι τοις θεοις τους διακονους πρωτον κελευουσιν απογευεσθαι δια το απιστειν μη και εν τουτοις κακον τι φαγωσιν η πιωσιν: αλλα μην και αι πατριδες τοις μεν αλλοις ανθρωποις πλειστου αξιαι. πολιται γαρ δορυφορουσι μεν αλληλους ανευ μισθου επι τους δουλους, δορυφορουσι δ' επι τους κακουργους, υπερ του μηδενα των πολιτων βιαιωι θανατωι αποθνηισκειν. ουτω δε πορρω προεληλυθασι φυλακης ωστε πεποιηνται πολλοι νομον τωι μιαιφονωι μηδε τον συνοντα καθαρευειν: ωστε δια τας πατριδας ασφαλως εκαστος βιοτευει των πολιτων. τοις δε τυραννοις και τουτο εμπαλιν ανεστραπται. αντι γαρ του τιμωρειν αι πολεις αυτοις μεγαλως τιμωσι τον αποκτειναντα τον τυραννον, και αντι γε του ειργειν εκ των ιερων, ωσπερ τους των ιδιωτων φονεας, αντι τουτου και εικονας εν τοις ιεροις ιστασιν αι πολεις των τοιουτον τι ποιησαντων. ει δε συ οιει ως πλειω εχων των ιδιωτων κτηματα ο τυραννος δια τουτο και πλειω απ' αυτων ευφραινεται, ουδε τουτο ουτως εχει, ω σιμωνιδη, αλλ' ωσπερ οι αθληται ουχ οταν ιδιωτων γενωνται κρειττονες, τουτ' αυτους ευφραινει, αλλ' οταν των ανταγωνιστων ηττους, τουτ' αυτους ανιαι, ουτω και ο τυραννος ουχ οταν των ιδιωτων πλειω φαινηται εχων, τοτ' ευφραινεται, αλλ' οταν ετερων τυραννων ελαττω εχηι, τουτωι λυπειται: τουτους γαρ ανταγωνιστας ηγειται αυτωι του πλουτου ειναι. ουδε γε θαττον <τι> γιγνεται τωι τυραννωι η τωι ιδιωτηι ων επιθυμει. ο μεν γαρ ιδιωτης οικιας η αγρου η οικετου επιθυμει, ο δε τυραννος η πολεων η χωρας πολλης η λιμενων η ακροπολεων ισχυρων, α εστι πολυ χαλεπωτερα και επικινδυνοτερα κατεργασασθαι των ιδιωτικων επιθυμηματων. αλλα μεντοι και πενητας οψει [ουχ] ουτως ολιγους των ιδιωτων ως πολλους των τυραννων. ου γαρ τωι αριθμωι ουτε τα πολλα κρινεται ουτε τα ολιγα, αλλα προς τας χρησεις: ωστε τα μεν υπερβαλλοντα τα ικανα πολλα εστι, τα δε των ικανων ελλειποντα ολιγα. τωι ουν τυραννωι τα πολλαπλασια ηττον ικανα εστιν εις τα αναγκαια δαπανηματα η τωι ιδιωτηι. τοις μεν γαρ ιδιωταις εξεστι τας δαπανας συντεμνειν εις τα καθ' ημεραν οπηι βουλονται, τοις δε τυραννοις ουκ ενδεχεται. αι γαρ μεγισται αυτοις δαπαναι και αναγκαιοταται εις τας της ψυχης φυλακας εισι: το δε τουτων τι συντεμνειν ολεθρος δοκει ειναι. επειτα δε οσοι μεν δυνανται εχειν απο του δικαιου οσων δεονται, τι αν τουτους οικτιροι τις ως πενητας; οσοι δ' αναγκαζονται δι' ενδειαν κακον τι και αισχρον μηχανωμενοι ζην, πως ου τουτους αθλιους αν τις και πενητας δικαιως νομιζοι; οι τυραννοι τοινυν αναγκαζονται πλειστα συλαν αδικως και ιερα και ανθρωπους δια το εις τας αναγκαιας δαπανας αει προσδεισθαι χρηματων. ωσπερ γαρ πολεμου οντος αει αναγκαζονται στρατευμα τρεφειν η απολωλεναι. χαλεπον δ' ερω σοι και αλλο παθημα, ω σιμωνιδη, των τυραννων. γιγνωσκουσι μεν γαρ ουδεν ηττον των ιδιωτων τους αλκιμους τε και σοφους και δικαιους. τουτους δ' αντι του αγασθαι φοβουνται, τους μεν ανδρειους, μη τι τολμησωσι της ελευθεριας ενεκεν, τους δε σοφους, μη τι μηχανησωνται, τους δε δικαιους, μη επιθυμησηι το πληθος υπ' αυτων προστατεισθαι. οταν δε τους τοιουτους δια τον φοβον υπεξαιρωνται, τινες αλλοι αυτοις καταλειπονται χρησθαι αλλ' η οι αδικοι τε και ακρατεις και ανδραποδωδεις; οι μεν αδικοι πιστευομενοι, διοτι φοβουνται ωσπερ οι τυραννοι τας πολεις μηποτε ελευθεραι γενομεναι εγκρατεις αυτων γενωνται, οι δ' ακρατεις της εις το παρον εξουσιας ενεκα, οι δ' ανδραποδωδεις, διοτι ουδ' αυτοι αξιουσιν ελευθεροι ειναι. χαλεπον ουν και τουτο το παθημα εμοιγε δοκει ειναι, το αλλους μεν ηγεισθαι αγαθους ανδρας, αλλοις δε χρησθαι αναγκαζεσθαι. ετι δε φιλοπολιν μεν αναγκη και τον τυραννον ειναι: ανευ γαρ της πολεως ουτ' αν σωιζεσθαι δυναιτο ουτ' ευδαιμονειν: η δε τυραννις αναγκαζει και ταις εαυτων πατρισιν ενοχλειν. ουτε γαρ αλκιμους ουτ' ευοπλους χαιρουσι τους πολιτας παρασκευαζοντες, αλλα τους ξενους δεινοτερους των πολιτων ποιουντες ηδονται μαλλον και τουτοις χρωνται δορυφοροις. αλλα μην ουδ' αν ευετηριων γενομενων αφθονια των αγαθων γιγνηται, ουδε τοτε συγχαιρει ο τυραννος. ενδεεστεροις γαρ ουσι ταπεινοτεροις αυτοις οιονται χρησθαι. βουλομαι δε σοι, εφη, ω σιμωνιδη, κακεινας τας ευφροσυνας δηλωσαι οσαις εγω χρωμενος οτ' ην ιδιωτης, νυν επειδη τυραννος εγενομην, αισθανομαι στερομενος αυτων. εγω γαρ ξυνην μεν ηλικιωταις ηδομενος ηδομενοις εμοι, συνην δε εμαυτωι, οποτε ησυχιας επιθυμησαιμι, διηγον δ' εν συμποσιοις πολλακις μεν μεχρι του επιλαθεσθαι παντων ει τι χαλεπον εν ανθρωπινωι βιωι ην, πολλακις δε μεχρι του ωιδαις τε και θαλιαις και χοροις την ψυχην συγκαταμιγνυναι, πολλακις δε μεχρι κοιτης επιθυμιας εμης τε και των παροντων. νυν δε απεστερημαι μεν των ηδομενων εμοι δια το δουλους αντι φιλων εχειν τους εταιρους, απεστερημαι δ' αυ του ηδεως εκεινοις ομιλειν δια το μηδεμιαν ενοραν ευνοιαν εμοι παρ' αυτων: μεθην δε και υπνον ομοιως ενεδραι φυλαττομαι. το δε φοβεισθαι μεν οχλον, φοβεισθαι δ' ερημιαν, φοβεισθαι δε αφυλαξιαν, φοβεισθαι δε και αυτους τους φυλαττοντας, και μητ' αοπλους εχειν εθελειν περι αυτον μηθ' ωπλισμενους ηδεως θεασθαι, πως ουκ αργαλεον εστι πραγμα; ετι δε ξενοις μεν μαλλον η πολιταις πιστευειν, βαρβαροις δε μαλλον η ελλησιν, επιθυμειν δε τους μεν ελευθερους δουλους εχειν, τους δε δουλους αναγκαζεσθαι ποιειν ελευθερους, ου παντα σοι ταυτα δοκει ψυχης υπο φοβων καταπεπληγμενης τεκμηρια ειναι; ο γε τοι φοβος ου μονον αυτος ενων ταις ψυχαις λυπηρος εστιν, αλλα και παντων των ηδεων συμπαρακολουθων λυμεων γιγνεται. ει δε και συ πολεμικων εμπειρος ει, ω σιμωνιδη, και ηδη ποτε πολεμιαι φαλαγγι πλησιον αντεταξω, αναμνησθητι ποιον μεν τινα σιτον ηιρου εν εκεινωι τωι χρονωι, ποιον δε τινα υπνον εκοιμω. οια μεντοι σοι τοτ' ην τα λυπηρα, τοιαυτα εστι τα των τυραννων και ετι δεινοτερα: ου γαρ εξ εναντιας μονον, αλλα και παντοθεν πολεμιους οραν νομιζουσιν οι τυραννοι. ταυτα δ' ακουσας ο σιμωνιδης υπολαβων ειπεν: υπερευ μοι δοκεις ενια λεγειν. ο γαρ πολεμος φοβερον μεν, αλλ' ομως, ω ιερων, ημεις γε οταν ωμεν εν στρατειαι, φυλακας προκαθισταμενοι θαρραλεως δειπνου τε και υπνου λαγχανομεν. και ο ιερων εφη: ναι μα δια, ω σιμωνιδη: αυτων μεν γαρ προφυλαττουσιν οι νομοι, ωστε περι εαυτων φοβουνται και υπερ υμων: οι δε τυραννοι μισθου φυλακας εχουσιν ωσπερ θεριστας. και δει μεν δηπου τους φυλακας μηδεν ουτω ποιειν δυνασθαι ως πιστους ειναι: πιστον δε ενα πολυ χαλεπωτερον ευρειν η πανυ πολλους εργατας οποιου βουλει εργου, αλλως τε και οποταν χρηματων μεν ενεκα παρωσιν οι φυλαττοντες, εξηι δ' αυτοις εν ολιγωι χρονωι πολυ πλειω λαβειν αποκτεινασι τον τυραννον η οσα πολυν χρονον φυλαττοντες παρα του τυραννου λαμβανουσιν. ο δ' εζηλωσας ημας ως τους μεν φιλους μαλιστα ευ ποιειν δυναμεθα, τους δε εχθρους παντων μαλιστα χειρουμεθα, ουδε ταυθ' ουτως εχει. φιλους μεν γαρ πως αν νομισαις ποτε ευ ποιειν, οταν ευ ειδηις οτι ο τα πλειστα λαμβανων παρα σου ηδιστ' αν ως ταχιστα εξ οφθαλμων σου γενοιτο; ο τι γαρ αν τις λαβηι παρα τυραννου, ουδεις ουδεν εαυτου νομιζει πριν αν εξω της τουτου επικρατειας γενηται. εχθρους δ' αυ πως αν φαιης μαλιστα τοις τυραννοις εξειναι χειρουσθαι, οταν ευ ειδωσιν οτι εχθροι αυτων εισι παντες οι τυραννουμενοι, τουτους δε μητε κατακαινειν απαντας μητε δεσμευειν οιον τε ηι (τινων γαρ ετι αρξει;) αλλ' ειδοτα οτι εχθροι εισι, τουτους αμα μεν φυλαττεσθαι δεηι, και χρησθαι δ' αυτοις αναγκαζηται; ευ δ' ισθι και τουτο, ω σιμωνιδη, οτι και ους των πολιτων δεδιασι χαλεπως μεν αυτους ζωντας ορωσι, χαλεπως δ' αποκτεινουσιν: ωσπερ γε και ιππος ει αγαθος μεν ειη, φοβερος δε μη ανηκεστον τι ποιησηι, χαλεπως μεν αν τις αυτον αποκτειναι δια την αρετην, χαλεπως δε ζωντι χρωιτο, ευλαβουμενος μη τι ανηκεστον εν τοις κινδυνοις εργασηται, και ταλλα γε κτηματα οσα χαλεπα μεν χρησιμα δ' εστιν, ομοιως απαντα λυπει μεν τους κεκτημενους, λυπει δε απαλλαττομενους. επει δε ταυτα αυτου ηκουσεν ο σιμωνιδης, ειπεν: εοικεν, εφη, ω ιερων, μεγα τι ειναι η τιμη, ης ορεγομενοι οι ανθρωποι παντα μεν πονον υποδυονται, παντα δε κινδυνον υπομενουσι. και υμεις, ως εοικε, τοσαυτα πραγματα εχουσης οποσα λεγεις της τυραννιδος, ομως προπετως φερεσθε εις αυτην, οπως τιμασθε και υπηρετωσι μεν υμιν παντες παντα τα προσταττομενα απροφασιστως, περιβλεπωσι δε παντες, υπανιστωνται δ' απο των θακων οδων τε παραχωρωσι, γεραιρωσι δε και λογοις και εργοις παντες οι παροντες αει υμας: τοιαυτα γαρ δη ποιουσι τοις τυραννοις οι αρχομενοι και αλλον οντιν' αν αει τιμωντες τυγχανωσι. και γαρ μοι δοκει, ω ιερων, τουτωι διαφερειν ανηρ των αλλων ζωιων, τωι τιμης ορεγεσθαι. επει σιτιοις γε και ποτοις και υπνοις και αφροδισιοις παντα ομοιως ηδεσθαι εοικε τα ζωια: η δε φιλοτιμια ουτ' εν τοις αλογοις ζωιοις εμφυεται ουτ' εν απασιν ανθρωποις: οις δ' αν εμφυηι τιμης τε και επαινου ερως, ουτοι εισιν ηδη οι πλειστον μεν των βοσκηματων διαφεροντες, ανδρες δε και ουκετι ανθρωποι μονον νομιζομενοι. ωστε εμοι μεν εικοτως δοκειτε ταυτα παντα υπομενειν α φερετε εν τηι τυραννιδι, επειπερ τιμασθε διαφεροντως των αλλων ανθρωπων. και γαρ ουδεμια ανθρωπινη ηδονη του θειου εγγυτερω δοκει ειναι η η περι τας τιμας ευφροσυνη. προς ταυτα δη ειπεν ο ιερων: αλλ', ω σιμωνιδη, και αι τιμαι των τυραννων ομοιαι εμοι δοκουσιν ειναι οιαπερ εγω σοι τα αφροδισια οντα αυτων απεδειξα. ουτε γαρ αι μη εξ αντιφιλουντων υπουργιαι χαριτες ημιν εδοκουν ειναι ουτε τα αφροδισια τα βιαια ηδεα εφαινετο. ωσαυτως τοινυν ουδε αι υπουργιαι <αι> υπο των φοβουμενων τιμαι εισι. πως γαρ αν φαιημεν η τους βιαι εξανισταμενους θακων δια το τιμαν τους αδικουντας εξανιστασθαι, η τους οδων παραχωρουντας τοις κρειττοσι δια το τιμαν τους αδικουντας παραχωρειν; και δωρα γε διδοασιν οι πολλοι τουτοις ους μισουσι, και ταυτα οταν μαλιστα φοβωνται μη τι κακον υπ' αυτων παθωσιν. αλλα ταυτα μεν οιμαι δουλειας εργα εικοτως αν νομιζοιτο: αι δε τιμαι εμοιγε δοκουσιν εκ των εναντιων τουτοις γιγνεσθαι. οταν γαρ ανθρωποι ανδρα ηγησαμενοι ευεργετειν ικανον ειναι, και απολαυειν αυτου αγαθα νομισαντες, επειτα τουτον ανα στομα τε εχωσιν επαινουντες, θεωνται τ' αυτον ως οικειον εκαστος αγαθον, εκοντες τε παραχωρωσι τουτωι οδων και θακων υπανιστωνται φιλουντες τε και μη φοβουμενοι, και στεφανωσι κοινης αρετης και ευεργεσιας ενεκα, και δωρεισθαι εθελωσιν, οι αυτοι ουτοι εμοιγε δοκουσι τιμαν τε τουτον αληθως οι αν τοιαυτα υπουργησωσι και ο τουτων αξιουμενος τιμασθαι τωι οντι. και εγωγε τον μεν ουτω τιμωμενον μακαριζω: αισθανομαι γαρ αυτον ουκ επιβουλευομενον αλλα φροντιζομενον μη τι παθηι και αφοβως και ανεπιφθονως και ακινδυνως και ευδαιμονως τον βιον διαγοντα: ο δε τυραννος ως υπο παντων ανθρωπων κατακεκριμενος δι' αδικιαν αποθνηισκειν, ουτως, ω σιμωνιδη, ευ ισθι, και νυκτα και ημεραν διαγει. επει δε ταυτα παντα διηκουσεν ο σιμωνιδης, και πως, εφη, ω ιερων, ει ουτως πονηρον εστι το τυραννειν και τουτο συ εγνωκας, ουκ απαλλαττηι ουτω μεγαλου κακου, αλλ' ουτε συ ουτε αλλος μεν δη ουδεις πωποτε εκων ειναι τυραννιδος αφειτο, οσπερ [αν] απαξ κτησαιτο; οτι, εφη, ω σιμωνιδη, και ταυτηι αθλιωτατον εστιν η τυραννις: ουδε γαρ απαλλαγηναι δυνατον αυτης εστι. πως γαρ αν τις ποτε εξαρκεσειε τυραννος η χρηματα εκτινων οσους αφειλετο η δεσμους αντιπασχων οσους δη εδεσμευσεν, η οσους κατεκανε πως αν ικανας ψυχας αντιπαρασχοιτο αποθανουμενας; αλλ' ειπερ τωι αλλωι, ω σιμωνιδη, λυσιτελει απαγξασθαι, ισθι, εφη, οτι τυραννωι εγωγε ευρισκω μαλιστα τουτο λυσιτελουν ποιησαι. μονωι γαρ αυτωι ουτε εχειν ουτε καταθεσθαι τα κακα λυσιτελει. και ο σιμωνιδης υπολαβων ειπεν: αλλα το μεν νυν, ω ιερων, αθυμως εχειν σε προς την τυραννιδα ου θαυμαζω, επειπερ επιθυμων φιλεισθαι υπ' ανθρωπων εμποδων σοι τουτου νομιζεις αυτην ειναι. εγω μεντοι εχειν μοι δοκω διδαξαι σε ως το αρχειν ουδεν αποκωλυει του φιλεισθαι, αλλα και πλεονεκτει γε της ιδιωτειας. επισκοπουντες δε αυτο ει ουτως εχει μηπω εκεινο σκοπωμεν, ει δια το μειζον δυνασθαι ο αρχων και χαριζεσθαι πλειω δυναιτ' αν, αλλ' αν τα ομοια ποιωσιν ο τε ιδιωτης και ο τυραννος, εννοει ποτερος μειζω απο των ισων κταται χαριν. αρξομαι δε σοι απο των μικροτατων παραδειγματων. ιδων γαρ πρωτον προσειπατω τινα φιλικως ο τε αρχων και ο ιδιωτης: εν τουτωι την ποτερου προσρησιν μαλλον ευφραινειν τον ακουσαντα νομιζεις; ιθι δη επαινεσαντων αμφοτεροι τον αυτον: τον ποτερου δοκεις επαινον εξικνεισθαι μαλλον εις ευφροσυνην; θυσας δε τιμησατω εκατερος: την παρα ποτερου τιμην μειζονος αν χαριτος δοκεις τυγχανειν; καμνοντα θεραπευσατωσαν ομοιως: ουκουν τουτο σαφες οτι αι απο των δυνατωτατων θεραπειαι και χαραν εμποιουσι μεγιστην; δοτωσαν δη τα ισα: ου και εν τουτωι σαφες οτι αι απο των δυνατωτατων ημισειαι χαριτες πλεον η ολον το παρα του ιδιωτου δωρημα δυνανται; αλλ' εμοιγε δοκει και εκ θεων τιμη τις και χαρις συμπαρεπεσθαι ανδρι αρχοντι. μη γαρ οτι καλλιονα ποιει ανδρα, αλλα και τον αυτον τουτον ηδιον θεωμεθα τε οταν αρχηι η οταν ιδιωτευηι, διαλεγομενοι τε αγαλλομεθα τοις προτετιμημενοις μαλλον η τοις εκ του ισου ημιν ουσι. και μην παιδικα γε, εν οις δη και συ μαλιστα κατεμεμψω την τυραννιδα, ηκιστα μεν γηρας αρχοντος δυσχεραινει, ηκιστα δ' αισχος, προς ον αν τυγχανηι ομιλων, τουτου υπολογιζεται. αυτο γαρ το τετιμησθαι μαλιστα συνεπικοσμει, ωστε τα μεν δυσχερη αφανιζειν, τα δε καλα λαμπροτερα αναφαινειν. οποτε γε μην εκ των ισων υπουργηματων μειζονων χαριτων υμεις τυγχανετε, πως ουκ επειδαν γε υμεις πολλαπλασια μεν διαπραττοντες ωφελειν δυνησθε, πολλαπλασια δε δωρεισθαι εχητε, υμας και πολυ μαλλον φιλεισθαι των ιδιωτων προσηκει; και ο ιερων ευθυς υπολαβων, οτι νη δι', εφη, ω σιμωνιδη, και εξ ων απεχθανονται ανθρωποι, ημας πολυ πλειω των ιδιωτων αναγκη εστι πραγματευεσθαι. πρακτεον μεν γε χρηματα, ει μελλομεν εξειν δαπαναν εις τα δεοντα, αναγκαστεον δε φυλαττειν οσα δειται φυλακης, κολαστεον δε τους αδικους, κωλυτεον δε τους υβριζειν βουλομενους: και οταν γε ταχους καιρος παραστηι η πεζηι η κατα θαλατταν εξορμασθαι, ουκ επιτρεπτεον τοις ραιδιουργουσιν. ετι δε μισθοφορων μεν ανδρι τυραννωι δει: τουτου δε βαρυτερον φορημα ουδεν εστι τοις πολιταις. ου γαρ τυραννοις ισοτιμιας, αλλα πλεονεξιας ενεκα νομιζουσι τουτους τρεφεσθαι. προς ταυτα δη παλιν ειπεν ο σιμωνιδης: αλλ' οπως μεν ου παντων τουτων επιμελητεον, ω ιερων, ου λεγω. επιμελειαι μεντοι μοι δοκουσιν αι μεν πανυ προς εχθραν αγειν, αι δε πανυ δια χαριτων ειναι. το μεν γαρ διδασκειν α εστι βελτιστα και τον καλλιστα ταυτα εξεργαζομενον επαινειν και τιμαν, αυτη μεν η επιμελεια δια χαριτων γιγνεται, το δε τον ενδεως τι ποιουντα λοιδορειν τε και αναγκαζειν και ζημιουν και κολαζειν, ταυτα δε αναγκη δι' απεχθειας μαλλον γιγνεσθαι. εγω ουν φημι ανδρι αρχοντι τον μεν αναγκης δεομενον αλλοις προστακτεον ειναι κολαζειν, το δε τα αθλα αποδιδοναι δι' αυτου ποιητεον. ως δε ταυτα καλως εχει μαρτυρει τα γιγνομενα. και γαρ οταν χορους ημιν βουλωμεθα αγωνιζεσθαι, αθλα μεν ο αρχων προτιθησιν, αθροιζειν δε αυτους προστετακται χορηγοις και αλλοις διδασκειν και αναγκην προστιθεναι τοις ενδεως τι ποιουσιν. ουκουν ευθυς εν τουτοις το μεν επιχαρι δια του αρχοντος εγενετο, τα δ' αντιτυπα δι' αλλων. τι ουν κωλυει και ταλλα τα πολιτικα ουτως περαινεσθαι; διηιρηνται μεν γαρ απασαι αι πολεις αι μεν κατα φυλας, αι δε κατα μορας, αι δε κατα λοχους, και αρχοντες εφ' εκαστωι μερει εφεστηκασιν. ουκουν ει τις και τουτοις ωσπερ τοις χοροις αθλα προτιθειη και ευοπλιας και ευταξιας και ιππικης και αλκης της εν πολεμωι και δικαιοσυνης της εν συμβολαιοις, εικος και ταυτα παντα δια φιλονικιαν εντονως ασκεισθαι. και ναι μα δια ορμωιντο γ' αν θαττον οποι δεοι, τιμης ορεγομενοι, και χρηματα θαττον <αν> εισφεροιεν, οποτε τουτου καιρος ειη, και το παντων γε χρησιμωτατον, ηκιστα δε ειθισμενον δια φιλονικιας πραττεσθαι, η γεωργια αυτη αν πολυ επιδοιη, ει τις αθλα προτιθειη κατ' αγρους η κατα κωμας τοις καλλιστα την γην εξεργαζομενοις, και τοις εις τουτο των πολιτων ερρωμενως τρεπομενοις πολλα αν αγαθα περαινοιτο: και γαρ αι προσοδοι αυξοιντ' αν, και η σωφροσυνη πολυ μαλλον συν τηι ασχολιαι συμπαρομαρτει. και μην κακουργιαι γε ηττον τοις ενεργοις εμφυονται. ει δε και εμπορια ωφελει τι πολιν, τιμωμενος αν ο πλειστα τουτο ποιων και εμπορους αν πλειους αγειροι. ει δε φανερον γενοιτο οτι και ο προσοδον τινα αλυπον εξευρισκων τηι πολει τιμησεται, ουδ' αυτη αν η σκεψις αργοιτο. ως δε συνελοντι ειπειν, ει και κατα παντων εμφανες ειη οτι ο αγαθον τι εισηγουμενος ουκ ατιμητος εσται, πολλους αν και τουτο εξορμησειεν εργον ποιεισθαι το σκοπειν τι αγαθον. και οταν γε πολλοις περι των ωφελιμων μεληι, αναγκη ευρισκεσθαι τε μαλλον και επιτελεισθαι. ει δε φοβηι, ω ιερων, μη εν πολλοις αθλων προτιθεμενων πολλαι δαπαναι γιγνωνται, εννοησον οτι ουκ εστιν εμπορευματα λυσιτελεστερα η οσα ανθρωποι αθλων ωνουνται. οραις εν ιππικοις και γυμνικοις και χορηγικοις αγωσιν ως μικρα αθλα μεγαλας δαπανας και πολλους πονους και πολλας επιμελειας εξαγεται ανθρωπων; και ο ιερων ειπεν: αλλα ταυτα μεν, ω σιμωνιδη, καλως μοι δοκεις λεγειν: περι δε των μισθοφορων εχεις τι ειπειν ως μη μισεισθαι δι' αυτους; η λεγεις ως φιλιαν κτησαμενος αρχων ουδεν ετι δεησεται δορυφορων; ναι μα δια, ειπεν ο σιμωνιδης, δεησεται μεν ουν. οιδα γαρ οτι ωσπερ εν ιπποις ουτως και εν ανθρωποις τισιν εγγιγνεται, οσωι αν εκπλεα τα δεοντα εχωσι, τοσουτωι υβριστοτεροις ειναι. τους μεν ουν τοιουτους μαλλον αν σωφρονιζοι ο απο των δορυφορων φοβος. τοις δε καλοις καγαθοις απ' ουδενος αν μοι δοκεις τοσαυτα ωφεληματα παρασχειν οσα απο των μισθοφορων. τρεφεις μεν γαρ δηπου και συ αυτους σαυτωι φυλακας: ηδη δε πολλοι και δεσποται βιαι υπο των δουλων απεθανον. εν ουν αν πρωτον τουτ' ειη των προστεταγμενων τοις μισθοφοροις, ως παντων οντας δορυφορους των πολιτων βοηθειν πασιν, αν τι τοιουτον αισθανωνται. γιγνονται δε που, ως παντες επισταμεθα, κακουργοι εν πολεσιν: ει ουν και τουτους φυλαττειν ειεν τεταγμενοι, και τουτ' αν ειδειεν υπ' αυτων ωφελουμενοι. προς δε τουτοις και τοις εν τηι χωραι εργαταις και κτηνεσιν ουτοι αν εικοτως και θαρρος και ασφαλειαν δυναιντο μαλιστα παρεχειν, ομοιως μεν τοις σοις ιδιοις, ομοιως δε τοις ανα την χωραν. ικανοι γε μην εισι και σχολην παρεχειν τοις πολιταις των ιδιων επιμελεισθαι, τα επικαιρα φυλαττοντες. προς δε τουτοις και πολεμιων εφοδους κρυφαιας και εξαπιναιας τινες ετοιμοτεροι η προαισθεσθαι η κωλυσαι των αει εν οπλοις τε οντων και συντεταγμενων; αλλα μην και εν τηι στρατιαι τι εστιν ωφελιμωτερον πολιταις μισθοφορων; τουτους γαρ προπονειν και προκινδυνευειν και προφυλαττειν εικος ετοιμοτατους ειναι. τας <δ'> αγχιτερμονας πολεις ουκ αναγκη δια τους αει εν οπλοις οντας και ειρηνης μαλιστα επιθυμειν; οι γαρ συντεταγμενοι και σωιζειν τα των φιλων μαλιστα και σφαλλειν τα των πολεμιων δυναιντ' αν. οταν γε μην γνωσιν οι πολιται οτι ουτοι κακον μεν ουδεν ποιουσι τον μηδεν αδικουντα, τους δε κακουργειν βουλομενους κωλυουσι, βοηθουσι δε τοις αδικουμενοις, προνοουσι δε και προκινδυνευουσι των πολιτων, πως ουκ αναγκη και δαπαναν εις τουτους ηδιστα; τρεφουσι γουν και ιδιαι επι μειοσι τουτων φυλακας. χρη δε, ω ιερων, ουδ' απο των ιδιων κτηματων οκνειν δαπαναν εις το κοινον αγαθον. και γαρ εμοιγε δοκει τα εις την πολιν αναλουμενα μαλλον εις το δεον τελεισθαι η τα εις το ιδιον ανδρι τυραννωι. καθ' εν δ' εκαστον σκο πωμεν. οικιαν πρωτον υπερβαλλουσηι δαπανηι κεκαλλωπισμενην μαλλον ηγηι κοσμου αν σοι παρεχειν η πασαν την πολιν τειχεσι τε και ναοις και παστασι και αγοραις και λιμεσι κατεσκευασμενην; οπλοις δε ποτερον τοις εκπαγλοτατοις αυτος κατακεκοσμημενος δεινοτερος αν φαινοιο τοις πολεμιοις η της πολεως ολης ευοπλου σοι ουσης; προσοδους δε ποτερως αν δοκεις πλειονας γιγνεσθαι, ει τα σα ιδια μονον ενεργα εχοις η ει τα παντων των πολιτων μεμηχανημενος ειης ενεργα ειναι; το δε παντων καλλιστον και μεγαλοπρεπεστατον νομιζομενον ειναι επιτηδευμα αρματοτροφιαν, ποτερως αν δοκεις μαλλον κοσμειν, ει αυτος πλειστα των ελληνων αρματα τρεφοις τε και πεμποις εις τας πανηγυρεις, η ει εκ της σης πολεως πλειστοι μεν ιπποτροφοι ειεν, πλειστοι δ' αγωνιζοιντο; νικαν δε ποτερα δοκεις καλλιον ειναι αρματος αρετηι η πολεως ης προστατευεις ευδαιμονιαι; εγω μεν γαρ ουδε προσηκειν φημι ανδρι τυραννωι προς ιδιωτας αγωνιζεσθαι. νικων μεν γαρ ουκ αν θαυμαζοιο αλλα φθονοιο, ως απο πολλων οικων τας δαπανας ποιουμενος, νικωμενος δ' αν παντων μαλιστα καταγελωιο. αλλ' εγω σοι φημι, ω ιερων, προς αλλους προστατας πολεων τον αγωνα ειναι, ων εαν συ ευδαιμονεστατην την πολιν ης προστατευεις παρεχηις, κηρυχθησηι νικων τωι καλλιστωι και μεγαλοπρεπεστατωι εν ανθρωποις αγωνισματι. και πρωτον μεν ευθυς κατειργασμενος αν ειης το φιλεισθαι υπο των αρχομενων, ου δη συ επιθυμων τυγχανεις: επειτα δε την σην νικην ουκ αν εις ειη ο ανακηρυττων, αλλα παντες ανθρωποι υμνοιεν αν την σην αρετην. περιβλεπτος δε ων ουχ υπο ιδιωτων μονον αλλα και υπο πολλων πολεων αγαπωιο αν, και θαυμαστος ουκ ιδιαι μονον αλλα και δημοσιαι παρα πασιν αν ειης, και εξειη μεν αν σοι ενεκεν ασφαλειας, ει ποι βουλοιο, θεωρησοντι πορευεσθαι, εξειη δ' αν αυτου μενοντι τουτο πραττειν. αει γαρ αν παρα σοι πανηγυρις ειη των βουλομενων επιδεικνυναι ει τις τι σοφον η καλον η αγαθον εχοι, των δε και επιθυμουντων υπηρετειν. πας δε ο μεν παρων συμμαχος αν ειη σοι, ο δε απων επιθυμοιη αν ιδειν σε. ωστε ου μονον φιλοιο αν, αλλα και ερωιο υπ' ανθρωπων, και τους καλους ου πειραν, αλλα πειρωμενον υπ' αυτων ανεχεσθαι αν σε δεοι, φοβον δ' ουκ αν εχοις αλλ' αλλοις παρεχοις μη τι παθηις, εκοντας δε τους πειθομενους εχοις αν και εθελουσιως σου προνοουντας θεωιο αν, ει δε τις κινδυνος ειη, ου συμμαχους μονον αλλα και προμαχους και προθυμους ορωιης αν, πολλων μεν δωρεων αξιουμενος, ουκ απορων δε οτωι τουτων ευμενει μεταδωσεις, παντας μεν συγχαιροντας εχων επι τοις σοις αγαθοις, παντας δε προ των σων [ιδιων] ωσπερ των ιδιων μαχομενους. θησαυρους γε μην εχοις αν παντας τους παρα τοις φιλοις πλουτους. αλλα θαρρων, ω ιερων, πλουτιζε μεν τους φιλους: σαυτον γαρ πλουτιεις: αυξε δε την πολιν: σαυτωι γαρ δυναμιν περιαψεις: κτω δε αυτηι συμμαχους: ... νομιζε δε την μεν πατριδα οικον, τους δε πολιτας εταιρους, τους δε φιλους τεκνα σεαυτου, τους δε παιδας ο τιπερ την σην ψυχην, και τουτους παντας πειρω νικαν ευ ποιων. εαν γαρ τους φιλους κρατηις ευ ποιων, ου μη σοι δυνωνται αντεχειν οι πολεμιοι. καν ταυτα παντα ποιηις, ευ ισθι, παντων των εν ανθρωποις καλλιστον και μακαριωτατον κτημα κεκτησει: ευδαιμονων γαρ ου φθονηθησηι. [9] {Work} {αγησιλαοσ} οιδα μεν οτι της αγησιλαου αρετης τε και δοξης ου ραιδιον αξιον επαινον γραψαι, ομως δ' εγχειρητεον. ου γαρ αν καλως εχοι ει οτι τελεως ανηρ αγαθος εγενετο, δια τουτο ουδε μειονων αν τυγχανοι επαινων. περι μεν ουν ευγενειας αυτου τι αν τις μειζον και καλλιον ειπειν εχοι η οτι ετι και νυν τοις προγονοις ονομαζομενοις απομνημονευεται οποστος αφ' ηρακλεους εγενετο, και τουτοις ουκ ιδιωταις αλλ' εκ βασιλεων βασιλευσιν; αλλα μην ουδε ταυτηι γ' αν τις εχοι καταμεμψασθαι αυτους ως βασιλευουσι μεν, πολεως δε της επιτυχουσης: αλλ' ωσπερ το γενος αυτων της πατριδος εντιμοτατον, ουτω και η πολις εν τηι ελλαδι ενδοξοτατη: ωστε ου δευτερων πρωτευουσιν, αλλ' ηγεμονων ηγεμονευουσιν. τηιδε γε μην και κοινηι αξιον επαινεσαι την τε πατριδα και το γενος αυτου: η τε γαρ πολις ουδεπωποτε φθονησασα του προτετιμησθαι αυτους επεχειρησε καταλυσαι την αρχην αυτων, οι τε βασιλεις ουδεπωποτε μειζονων ωρεχθησαν η εφ' οισπερ εξ αρχης την βασιλειαν παρελαβον. τοιγαρουν αλλη μεν ουδεμια αρχη φανερα εστι διαγεγενημενη αδιασπαστος ουτε δημοκρατια ουτε ολιγαρχια ουτε τυραννις ουτε βασιλεια: αυτη δε μονη διαμενει συνεχης βασιλεια. ως γε μην και πριν αρξαι αξιος της βασιλειας εδοκει ειναι αγησιλαος ταδε τα σημεια. επει γαρ αγις βασιλευς ων ετελευτησεν, ερισαντων περι της αρχης λεωτυχιδα μεν ως αγιδος οντος υιου, αγησιλαου δε ως αρχιδαμου, κρινασα η πολις ανεπικλητοτερον ειναι αγησιλαον και τωι γενει και τηι αρετηι τουτον εστησατο βασιλεα. καιτοι το εν τηι κρατιστηι πολει υπο των αριστων κριθεντα του καλλιστου γερως αξιωθηναι ποιων ετι τεκμηριων προσδειται της γε πριν αρξαι αυτον αρετης; οσα γε μην εν τηι βασιλειαι διεπραξατο νυν ηδη διηγησομαι: απο γαρ των εργων και τους τροπους αυτου καλλιστα νομιζω καταδηλους εσεσθαι. αγησιλαος τοινυν ετι μεν νεος ων ετυχε της βασιλειας: αρτι δε οντος αυτου εν τηι αρχηι, εξηγγελθη βασιλευς ο περσων αθροιζων και ναυτικον και πεζον πολυ στρατευμα ως επι τους ελληνας: βουλευομενων δε περι τουτων λακεδαιμονιων και των συμμαχων, αγησιλαος υπεστη, εαν δωσιν αυτωι τριακοντα μεν σπαρτιατων, δισχιλιους δε νεοδαμωδεις, εις εξακισχιλιους δε το συνταγμα των συμμαχων, διαβησεσθαι εις την ασιαν και πειρασεσθαι ειρηνην ποιησαι, η αν πολεμειν βουληται ο βαρβαρος, ασχολιαν αυτωι παρεξειν στρατευειν επι τους ελληνας. ευθυς μεν ουν πολλοι πανυ ηγασθησαν αυτο τουτο <το> επιθυμησαι, επειδη ο περσης προσθεν επι την ελλαδα διεβη, αντιδιαβηναι επ' αυτον, το τε αιρεισθαι επιοντα μαλλον η υπομενοντα μαχεσθαι αυτωι, και το τακεινου δαπανωντα βουλεσθαι μαλλον η τα των ελληνων πολεμειν, καλλιστον δε παντων εκρινετο <το> μη περι της ελλαδος αλλα περι της ασιας τον αγωνα καθισταναι. επει γε μην λαβων το στρατευμα εξεπλευσε, πως αν τις σαφεστερον επιδειξειεν ως εστρατηγησεν η ει αυτα διηγησαιτο α επραξεν; εν τοινυν τηι ασιαι ηδε πρωτη πραξις εγενετο. τισσαφερνης μεν ωμοσεν αγησιλαωι, ει σπεισαιτο εως ελθοιεν ους πεμψειε προς βασιλεα αγγελους, διαπραξεσθαι αυτωι αφεθηναι αυτονομους τας εν τηι ασιαι πολεις ελληνιδας, αγησιλαος δε αντωμοσε σπονδας αξειν αδολως, ορισαμενος της πραξεως τρεις μηνας. ο μεν δη τισσαφερνης α ωμοσεν ευθυς εψευσατο: αντι γαρ του ειρηνην πραττειν στρατευμα πολυ παρα βασιλεως προς ωι προσθεν ειχε μετεπεμπετο. αγησιλαος δε καιπερ αισθομενος ταυτα ομως ενεμεινε ταις σπονδαις. εμοι ουν τουτο πρωτον καλον δοκει διαπραξασθαι, οτι τισσαφερνην μεν εμφανισας επιορκον απιστον πασιν εποιησεν, εαυτον δ' αντεπιδειξας πρωτον μεν ορκους εμπεδουντα, επειτα συνθηκας μη ψευδομενον, παντας εποιησε και ελληνας και βαρβαρους θαρρουντας συντιθεσθαι εαυτωι, ει τι βουλοιτο. επει δε μεγα φρονησας ο τισσαφερνης επι τωι καταβαντι στρατευματι προειπεν αγησιλαωι πολεμον, ει μη απιοι εκ της ασιας, οι μεν αλλοι συμμαχοι και λακεδαιμονιων οι παροντες μαλα αχθεσθεντες φανεροι εγενοντο, νομιζοντες μειονα την παρουσαν δυναμιν αγησιλαωι της βασιλεως παρασκευης ειναι: αγησιλαος δε μαλα φαιδρωι τωι προσωπωι απαγγειλαι τωι τισσαφερνει τους πρεσβεις εκελευσεν ως πολλην χαριν αυτωι εχοι οτι επιορκησας αυτος μεν πολεμιους τους θεους εκτησατο, τοις δ' ελλησι συμμαχους εποιησεν. εκ δε τουτου ευθυς τοις μεν στρατιωταις παρηγγειλε συσκευαζεσθαι ως εις στρατειαν: ταις δε πολεσιν εις ας αναγκη ην αφικνεισθαι στρατευομενωι επι καριαν προειπεν αγοραν παρασκευαζειν. επεστειλε δε και ιωσι και αιολευσι και ελλησποντιοις πεμπειν προς αυτον εις εφεσον τους συστρατευσομενους. ο μεν ουν τισσαφερνης, και οτι ιππικον ουκ ειχεν ο αγησιλαος, η δε καρια αφιππος ην, και οτι ηγειτο αυτον οργιζεσθαι αυτωι δια την απατην, τωι οντι νομισας επι τον αυτου οικον εις καριαν ορμησειν αυτον, το μεν πεζον απαν διεβιβασεν εκεισε, το δε ιππικον εις το μαιανδρου πεδιον περιηγαγε, νομιζων ικανος ειναι καταπατησαι τηι ιππωι τους ελληνας πριν εις τα δυσιππα αφικεσθαι. ο δε αγησιλαος αντι του επι καριαν ιεναι ευθυς αντιστρεψας επι φρυγιας επορευετο: και τας τε εν τηι πορειαι απαντωσας δυναμεις αναλαμβανων ηγε και τας πολεις κατεστρεφετο και εμβαλων απροσδοκητως παμπληθη χρηματα ελαβε. στρατηγικον ουν και τουτο εδοκει διαπραξασθαι, οτι επει πολεμος προερρηθη και το εξαπαταν οσιον τε και δικαιον εξ εκεινου εγενετο, παιδα απεδειξε τον τισσαφερνην τηι απατηι, φρονιμως δε και τους φιλους ενταυθα εδοξε πλουτισαι: επει γαρ δια το πολλα χρηματα ειληφθαι αντιπροικα τα παντα επωλειτο, τοις μεν φιλοις προειπεν ωνεισθαι, ειπων οτι καταβησοιτο επι θαλατταν εν ταχει το στρατευμα καταγων: τους δε λαφυροπωλας εκελευσε γραφομενους οποσου τι πριαιντο προιεσθαι τα χρηματα. ωστε ουδεν προτελεσαντες οι φιλοι αυτου ουδε το δημοσιον βλαψαντες παντες παμπληθη χρηματα ελαβον. ετι δε οποτε αυτομολοι ως εικος προς βασιλεα ιοντα χρηματα εθελοιεν υφηγεισθαι, και ταυτα επεμελετο ως δια των φιλων αλισκοιτο, οπως αμα μεν χρηματιζοιντο, αμα δε ενδοξοτεροι γιγνοιντο. δια μεν δη ταυτα ευθυς πολλους εραστας της αυτου φιλιας εποιησατο. γιγνωσκων δ' οτι η μεν πορθουμενη και ερημουμενη χωρα ουκ αν δυναιτο πολυν χρονον στρατευμα φερειν, η δ' οικουμενη μεν σπειρομενη δε αεναον αν την τροφην παρεχοι, επεμελετο ου μονον του βιαι χει ρουσθαι τους εναντιους, αλλα και του πραιοτητι προσαγεσθαι. και πολλακις μεν προηγορευε τοις στρατιωταις τους αλισκομενους μη ως αδικους τιμωρεισθαι, αλλ' ως ανθρωπους οντας φυλαττειν, πολλακις δε οποτε μεταστρατοπεδευοιτο, ει αισθοιτο καταλελειμμενα παιδαρια μικρα εμπορων, α πολλοι επωλουν δια το νομιζειν μη δυνασθαι αν φερειν αυτα και τρεφειν, επεμελετο και τουτων οπως συγκομιζοιντο ποι. τοις δ' αυ δια γηρας καταλειπομενοις αιχμαλωτοις προσεταττεν επιμελεισθαι αυτων, ως μητε υπο κυνων μηθ' υπο λυκων διαφθειροιντο. ωστε ου μονον οι πυνθανομενοι ταυτα, αλλα και αυτοι οι αλισκομενοι ευμενεις αυτωι εγιγνοντο. οποσας δε πολεις προσαγαγοιτο, αφαιρων αυτων οσα δουλοι δεσποταις υπηρετουσι προσεταττεν οσα ελευθεροι αρχουσι πειθονται: και των κατα κρατος αναλωτων τειχεων τηι φιλανθρωπιαι υπο χειρα εποιειτο. επει μεντοι ανα τα πεδια ουδε εν τηι φρυγιαι εδυνατο στρατευεσθαι δια την φαρναβαζου ιππειαν, εδοξεν αυτωι ιππικον κατασκευαστεον ειναι, ως μη δραπετευοντα πολεμειν δεοι αυτον. τους μεν ουν πλουσιωτατους εκ πασων των εκει πολεων ιπποτροφειν κατελεξε. προειπε δε, οστις παρεχοιτο ιππον και οπλα και ανδρα δοκιμον, ως εξεσοιτο αυτωι μη στρατευεσθαι: και εποιησεν ουτως εκαστον προθυμως ταυτα πραττειν ωσπερ αν τις τον υπερ αυτου αποθανουμενον προθυμως μαστευοι. εταξε δε και πολεις εξ ων δεοι τους ιππεας παρασκευαζειν, νομιζων εκ των ιπποτροφων πολεων ευθυς και φρονηματιας μαλιστα αν επι τηι ιππικηι γενεσθαι. και τουτ' ουν αγαστως εδοξε πραξαι, οτι κατεσκευαστο το ιππικον αυτωι και ευθυς ερρωμενον ην και ενεργον. επειδη δε εαρ υπεφαινε, συνηγαγε παν το στρατευμα εις εφεσον: ασκησαι δε [και] αυτο βουλομενος αθλα προυθηκε και ταις ιππικαις ταξεσιν, ητις κρατιστα [αν] ιππευοι, και ταις οπλιτικαις, ητις [αν] αριστα σωματων εχοι: και πελτασταις δε και τοξοταις αθλα προυθηκεν, οιτινες κρατιστοι τα προσηκοντα εργα φαινοιντο. εκ τουτου δε παρην οραν τα μεν γυμνασια μεστα [των] ανδρων γυμναζομενων, τον δε ιπποδρομον ιππεων ιππαζομενων, τους δε ακοντιστας και τους τοξοτας επι στοχον ιεντας. αξιαν δε και ολην την πολιν εν ηι ην θεας εποιησεν. η τε γαρ αγορα μεστη ην παντοδαπων και οπλων και ιππων ωνιων, οι τε χαλκοτυποι και οι τεκτονες και οι σιδηρεις και σκυτεις και γραφεις παντες πολεμικα οπλα κατεσκευαζον: ωστε την πολιν οντως αν ηγησω πολεμου εργαστηριον ειναι. επερρωσθη δ' αν τις κακεινο ιδων, αγησιλαον μεν πρωτον, επειτα δε και τους αλλους στρατιωτας εστεφανωμενους τε οπου απο των γυμνασιων ιοιεν, και ανατιθεντας τους στεφανους τηι αρτεμιδι. οπου γαρ ανδρες θεους μεν σεβοιεν, πολεμικα δε ασκοιεν, πειθαρχιαν δε μελετωιεν, πως ουκ εικος ενταυθα παντα μεστα ελπιδων αγαθων ειναι; ηγουμενος δε και το καταφρονειν των πολεμιων ρωμην τινα εμβαλειν προς το μαχεσθαι, προειπε τοις κηρυξι τους υπο των ληιστων αλισκομενους βαρβαρους γυμνους πωλειν. ορωντες ουν οι στρατιωται λευκους μεν δια το μηδεποτε εκδυεσθαι, πιονας δε και απονους δια το αει επ' οχηματων ειναι, ενομισαν μηδεν διοισειν τον πολεμον η ει γυναιξι δεοι μαχεσθαι. προειπε δε και τουτο τοις στρατιωταις, ως ευθυς ηγησοιτο την συντομωτατην επι τα κρατιστα της χωρας, οπως αυτοθεν αυτωι τα σωματα και την γνωμην παρασκευαζοιντο ως αγωνιουμενοι. ο μεντοι τισσαφερνης ταυτα μεν ενομισε λεγειν αυτον παλιν βουλομενον εξαπατησαι, εις καριαν δε νυν τωι οντι εμβαλειν. το τε ουν πεζον καθαπερ το προσθεν εις καριαν διεβιβασε και το ιππικον εις το μαιανδρου πεδιον κατεστησεν. ο δε αγησιλαος ουκ εψευσατο, αλλ' ωσπερ προειπεν ευθυς <εις> τον σαρδιανον τοπον εχωρησε, και τρεις μεν ημερας δι' ερημιας πολεμιων πορευομενος πολλα τα επιτηδεια τηι στρατιαι παρειχε: τηι δε τεταρτηι ημεραι ηκον οι των πολεμιων ιππεις. και τωι μεν αρχοντι των σκευοφορων ειπεν ο ηγεμων διαβαντι τον πακτωλον ποταμον στρατοπεδευεσθαι: αυτοι δε κατιδοντες τους των ελληνων ακολουθους εσπαρμενους καθ' αρπαγην πολλους αυτων απεκτειναν. αισθομενος δε ο αγησιλαος βοηθειν εκελευσε τους ιππεας. οι δ' αυ περσαι ως ειδον την βοηθειαν, ηθροισθησαν και αντιπαρεταξαντο παμπληθεσι των ιππεων ταξεσιν. ενθα δη ο αγησιλαος γιγνωσκων οτι τοις μεν πολεμιοις ουπω παρειη το πεζον, αυτωι δε ουδεν απειη των παρεσκευασμενων, καιρον ηγησατο μαχην συναψαι, ει δυναιτο. σφαγιασαμενος ουν την μεν φαλαγγα ευθυς ηγεν επι τους αντιτεταγμενους ιππεας, εκ δε των οπλιτων εκελευσε τα δεκα αφ' ηβης θειν ομοσε αυτοις, τοις δε πελτασταις ειπε δρομωι υφηγεισθαι: παρηγγειλε δε και τοις ιππευσιν εμβαλλειν, ως αυτου τε και παντος του στρατευματος επομενου. τους μεν δη ιππεας εδεξαντο οι αγαθοι των περσων: επειδη δε αμα παντα τα δεινα παρην επ' αυτους, ενεκλιναν, και οι μεν αυτων ευθυς εν τωι ποταμωι επεσον, οι δε αλλοι εφευγον. οι δε ελληνες επομενοι αιρουσι και το στρατοπεδον αυτων. και οι μεν πελτασται ωσπερ εικος εφ' αρπαγην ετρεποντο: ο δε αγησιλαος εχων κυκλωι παντα και φιλια και πολεμια περιεστρατοπεδευσατο. ως δ' ηκουσε τους πολεμιους ταραττεσθαι δια το αιτιασθαι αλληλους του γεγενημενου, ευθυς ηγεν επι σαρδεις. κακει αμα μεν εκαιε και επορθει τα περι το αστυ, αμα δε και κηρυγματι εδηλου τους μεν ελευθεριας δεομενους ως προς συμμαχον αυτον παρειναι: ει δε τινες την ασιαν εαυτων ποιουνται, προς τους ελευθερουντας διακρινουμενους εν οπλοις παρειναι. επει μεντοι ουδεις αντεξηιει, αδεως δη το απο τουτου εστρατευετο, τους μεν προσθεν προσκυνειν ελληνας αναγκαζομενους ορων τιμωμενους υφ' ων υβριζοντο, τους δε αξιουντας και τας των θεων τιμας καρπουσθαι, τουτους ποιησας μηδ' αντιβλεπειν τοις ελλησι δυνασθαι, και την μεν των φιλων χωραν αδηιωτον παρεχων, την δε των πολεμιων ουτω καρπουμενος ωστε εν δυοιν ετοιν πλεον των εκατον ταλαντων τωι θεωι εν δελφοις δεκατην αποθυσαι. ο μεντοι περσων βασιλευς, νομισας τισσαφερνην αιτιον ειναι του κακως φερεσθαι τα εαυτου, τιθραυστην καταπεμψας απετεμεν αυτου την κεφαλην. μετα δε τουτο τα μεν των βαρβαρων ετι αθυμοτερα εγενετο, τα δε αγησιλαου πολυ ερρωμενεστερα. απο παντων γαρ των εθνων επρεσβευοντο περι φιλιας, πολλοι δε και αφισταντο προς αυτον, ορεγομενοι της ελευθεριας, ωστε ουκετι ελληνων μονον αλλα και βαρβαρων πολλων ηγεμων ην ο αγησιλαος. αξιον γε μην και εντευθεν υπερβαλλοντως αγασθαι αυτου, οστις αρχων μεν παμπολλων εν τηι ηπειρωι πολεων, αρχων δε και νησων, επει και το ναυτικον προσηψεν αυτωι η πολις, αυξανομενος δε και ευκλειαι και δυναμει, παρον δ' αυτωι πολλοις και αγαθοις χρησθαι ο τι εβουλετο, προς δε τουτοις το μεγιστον, επινοων και ελπιζων καταλυσειν την επι την ελλαδα στρατευσασαν προτερον αρχην, ομως υπ' ουδενος τουτων εκρατηθη, αλλ' επειδη ηλθεν αυτωι απο των οικοι τελων βοηθειν τηι πατριδι, επειθετο τηι πολει ουδεν διαφεροντως η ει εν τωι εφορειωι ετυχεν εστηκως μονος παρα τους πεντε, μαλα ενδηλον ποιων ως ουτε αν πασαν την γην δεξαιτο αντι της πατριδος ουτε τους επικτητους αντι των αρχαιων φιλων ουτε αισχρα και ακινδυνα κερδη μαλλον η μετα κινδυνων τα καλα και δικαια. οσον γε μην χρονον επι τηι αρχηι εμεινε πως ουκ αξιεπαινου βασιλεως και τουτ' εργον επεδειξατο, οστις παραλαβων πασας πολεις εφ' ας αρξων εξεπλευσε στασιαζουσας δια το τας πολιτειας κινηθηναι, επει αθηναιοι της αρχης εληξαν, εποιησεν ωστ' ανευ φυγης και θανατων εως αυτος παρην ομονοως πολιτευομενας και ευδαιμονας τας πολεις διατελεσαι; τοιγαρουν οι εν τηι ασιαι ελληνες ουχ ως αρχοντος μονον αλλα και ως πατρος και εταιρου απιοντος αυτου ελυπουντο. και τελος εδηλωσαν οτι ου πλαστην την φιλιαν παρειχοντο. εθελουσιοι γουν αυτωι συνεβοηθησαν τηι λακεδαιμονι, και ταυτα ειδοτες οτι ου χειροσιν εαυτων δεησοι μαχεσθαι. των μεν δη εν τηι ασιαι πραξεων τουτο τελος εγενετο. διαβας δε τον ελλησποντον επορευετο δια των αυτων εθνων ωνπερ ο περσης τωι παμπληθει στολωι: και ην ενιαυσιαν οδον ο βαρβαρος εποιησατο, ταυτην μειον η εν μηνι καθηνυσεν ο αγησιλαος. ου γαρ ως υστερησειε της πατριδος προεθυμειτο. επει δε εξαμειψας μακεδονιαν εις θετταλιαν αφικετο, λαρισαιοι μεν και κραννωνιοι και σκοτουσαιοι και φαρσαλιοι συμμαχοι οντες βοιωτοις, και παντες δε θετταλοι πλην οσοι αυτων φυγαδες τοτε οντες ετυγχανον, εκακουργουν αυτον εφεπομενοι. ο δε τεως μεν ηγεν εν πλαισιωι το στρατευμα, τους ημισεις μεν εμπροσθεν, τους ημισεις δε επ' ουραι εχων των ιππεων: επει δ' εκωλυον της πορειας αυτον οι θετταλοι επιτιθεμενοι τοις οπισθεν, παραπεμπει επ' ουραν και το απο του προηγουμενου στρατευματος ιππικον πλην των περι εαυτον. ως δε παρεταξαντο αλληλοις, οι μεν θετταλοι, νομισαντες ουκ εν καλωι ειναι προς τους οπλιτας ιππομαχειν, στρεψαντες βαδην απεχωρουν: οι δε μαλα σωφρονως εφειποντο. γνους δε ο αγησιλαος α εκατεροι ημαρτανον παραπεμπει τους αμφ' αυτον μαλ' ευρωστους ιππεας, και κελευει τοις τε αλλοις παραγγελλειν και αυτους διωκειν κατα κρατος και μηκετι δουναι αυτοις αναστροφην. οι δε θετταλοι ως ειδον παρα δοξαν ελαυνοντας, οι μεν αυτων ουδ' ανεστρεψαν, οι δε και αναστρεφειν πειρωμενοι πλαγιους εχοντες τους ιππους ηλισκοντο. πολυχαρμος μεντοι ο φαρσαλιος ιππαρχων ανεστρεψε τε και μαχομενος συν τοις αμφ' αυτον αποθνηισκει. ως δε τουτο εγενετο, φυγη γιγνεται εξαισια: ωσθ' οι μεν απεθνηισκον αυτων, οι δε και ζωντες ηλισκοντο. εστησαν δ' ουν ου προσθεν πριν η επι τωι ορει τωι ναρθακιωι εγενοντο. και τοτε μεν δη ο αγησιλαος τροπαιον τε εστησατο μεταξυ πραντος και ναρθακιου: και αυτου κατεμεινε, μαλα ηδομενος τωι εργωι, οτι τους μεγιστον φρονουντας εφ' ιππικηι ενενικηκει συν ωι αυτος εμηχανησατο ιππικωι. τηι δ' υστεραιαι υπερβαλλων τα αχαικα της φθιας ορη την λοιπην [ηδη] πασαν δια φιλιας επορευθη εις τα βοιωτων ορια. ενταυθα δη αντιτεταγμενους ευρων θηβαιους, αθηναιους, <αργειους>, κορινθιους, αινιανας, ευβοεας και λοκρους αμφοτερους, ουδεν εμελλησεν, αλλ' εκ του φανερου αντιπαρεταττε, λακεδαιμονιων μεν εχων μοραν και ημισυ, των δ' αυτοθεν συμμαχων φωκεας και ορχομενιους μονους, το τ' αλλο στρατευμα οπερ ηγαγετο αυτος. και ου τουτο λεξων ερχομαι, ως πολυ μεν ελαττους πολυ δε χειρονας εχων ομως συνεβαλεν: ει γαρ ταυτα λεγοιμι, αγησιλαον τ' αν μοι δοκω αφρονα αποφαινειν και εμαυτον μωρον, ει επαινοιην τον περι των μεγιστων εικηι κινδυνευοντα: αλλα μαλλον ταδ' αυτου αγαμαι, οτι πληθος τε ουδεν μειον η το των πολεμιων παρεσκευασατο, ωπλισεν τε ουτως ως απαντα μεν χαλκον, απαντα δε φοινικα φαινεσθαι: επεμεληθη δ' οπως οι στρατιωται τους πονους δυνησοιντο υποφερειν: ενεπλησε δε και φρονηματος τας ψυχας αυτων, ως ικανοι ειεν προς ουστινας δεοι μαχεσθαι: ετι δε φιλονικιαν ενεβαλε προς αλληλους τοις μετ' αυτου οπως εκαστοι αυτων αριστοι φαινοιντο. ελπιδων γε μην παντας ενεπλησεν ως πασι πολλα καγαθα εσοιτο, ει ανδρες αγαθοι γιγνοιντο, νομιζων εκ των τοιουτων ανθρωπους προθυμοτατα τοις πολεμιοις μαχεσθαι. και μεντοι ουκ εψευσθη. διηγησομαι δε και την μαχην: και γαρ εγενετο οιαπερ ουκ αλλη των εφ' ημων. συνηισαν μεν γαρ εις το κατα κορωνειαν πεδιον οι μεν συν αγησιλαωι απο του κηφισου, οι δε συν τοις θηβαιοις απο του ελικωνος. εωρων δε τας τε φαλαγγας αλληλων μαλα ισοπαλους, σχεδον δε και οι ιππεις ησαν εκατερων ισοπληθεις. ειχε δε [ο] αγησιλαος μεν το δεξιον του μεθ' εαυτου, ορχομενιοι δε εσχατοι ησαν αυτωι του ευωνυμου. οι δ' αυ θηβαιοι αυτοι μεν δεξιοι ησαν, αργειοι δ' αυτοις το ευωνυμον ειχον. συνιοντων δε τεως μεν σιγη πολλη ην απ' αμφοτερων: ηνικα δε απειχον αλληλων οσον σταδιον, αλαλαξαντες οι θηβαιοι δρομωι ομοσε εφεροντο. ως δε τριων ετι πλεθρων εν μεσωι οντων αντεξεδραμον απο της αγησιλαου φαλαγγος ων ηριππιδας εξεναγει (ησαν δ' ουτοι των τε εξ οικου αυτωι συστρατευσαμενων και των κυρειων τινες), και ιωνες δε και αιολεις και ελλησποντιοι εχομενοι. και παντες ουτοι των συνεκδραμοντων τε εγενοντο και εις δορυ αφικομενοι ετρεψαντο το καθ' εαυτους. αργειοι μεντοι ουκ εδεξαντο τους αμφ' αγησιλαον, αλλ' εφυγον επι τον ελικωνα. κανταυθα οι μεν τινες των ξενων εστεφανουν ηδη τον αγησιλαον, αγγελλει δε τις αυτωι οτι θηβαιοι τους ορχομενιους διακοψαντες εν τοις σκευοφοροις εισι. και ο μεν ευθυς εξελιξας την φαλαγγα ηγεν επ' αυτους: οι δ' αυ θηβαιοι ως ειδον τους συμμαχους προς τωι ελικωνι πεφευγοτας, διαπεσειν βουλομενοι προς τους εαυτων εχωρουν ερρωμενως. ενταυθα δη αγησιλαον ανδρειον μεν εξεστιν ειπειν αναμφιλογως, ου μεντοι ειλετο γε τα ασφαλεστατα: εξον γαρ αυτωι παρεντι τους διαπιπτοντας επομενωι χειρουσθαι τους οπισθεν ουκ εποιησε τουτο, αλλ' αντιμετωπος συνερραξε τοις θηβαιοις. και συμβαλοντες τας ασπιδας εωθουντο, εμαχοντο, απεκτεινον, απεθνηισκον. και κραυγη μεν ουδεμια παρην, ου μην ουδε σιγη, φωνη δε τις ην τοιαυτη οιαν οργη τε και μαχη παρασχοιτ' αν. τελος δε των θηβαιων οι μεν διαπιπτουσι προς τον ελικωνα, πολλοι δ' αποχωρουντες απεθανον. επειδη δε η μεν νικη συν αγησιλαωι εγενετο, τετρωμενος δ' αυτος προσηνεχθη προς την φαλαγγα, προσελασαντες τινες των ιππεων λεγουσιν αυτωι οτι των πολε μιων ογδοηκοντα συν τοις οπλοις υπο τωι ναωι εισι, και ηρωτων τι χρη ποιειν. ο δε καιπερ πολλα τραυματα εχων παντοσε και παντοιοις οπλοις ομως ουκ επελαθετο του θειου, αλλ' εαν τε απιεναι οποι βουλοιντο εκελευε και αδικειν ουκ εια, και προπεμψαι επεταξε τους αμφ' αυτον ιππεις εστε εν τωι ασφαλει εγενοντο. επει γε μην εληξεν η μαχη, παρην δη θεασασθαι ενθα συνεπεσον αλληλοις την μεν γην αιματι πεφυρμενην, νεκρους δε κειμενους φιλιους και πολεμιους μετ' αλληλων, ασπιδας δε διατεθρυμμενας, δορατα συντεθραυσμενα, εγχειριδια γυμνα κολεων, τα μεν χαμαι, τα δ' εν σωματι, τα δ' ετι μετα χειρας. τοτε μεν ουν (και γαρ ην ηδη οψε) συνελκυσαντες τους των πολεμιων νεκρους εισω φαλαγγος εδειπνοποιησαντο και εκοιμηθησαν: πρωι δε γυλιν τον πολεμαρχον παραταξαι τε εκελευσε το στρατευμα και τροπαιον ιστασθαι και στεφανουσθαι παντας τωι θεωι και τους αυλητας παντας αυλειν. και οι μεν ταυτ' εποιουν: οι δε θηβαιοι επεμψαν κηρυκα, υποσπονδους τους νεκρους αιτουντες θαψαι. και ουτως δη αι τε σπονδαι γιγνονται και ο αγησιλαος οικαδε απεχωρει, ελομενος αντι του μεγιστος ειναι εν τηι ασιαι οικοι τα νομιμα μεν αρχειν, τα νομιμα δε αρχεσθαι. εκ δε τουτου κατανοησας τους αργειους τα μεν οικοι καρπουμενους, κορινθον δε προσειληφοτας, ηδομενους δε τωι πολεμωι, στρατευει επ' αυτους: και δηιωσας πασαν αυτων την χωραν ευθυς εκειθεν υπερβαλων κατα τα στενα εις κορινθον αιρει τα επι το λεχαιον τεινοντα τειχη: και αναπετασας της πελοποννησου τας πυλας ουτως οικαδε απελθων εις τα υακινθια οπου εταχθη υπο του χοροποιου τον παιανα τωι θεωι συνεπετελει. εκ τουτου δε αισθανομενος τους κορινθιους παντα μεν τα κτηνη εν τωι πειραιωι σωιζομενους, παν δε το πειραιον σπειροντας και καρπουμενους, μεγιστον δε ηγησαμενος οτι βοιωτοι ταυτηι εκ κρευσιος ορμωμενοι ευπετως τοις κορινθιοις παρεγιγνοντο, στρατευει επι το πειραιον. ιδων δε υπο πολλων φυλαττομενον, ως ενδιδομενης της πολεως εξ αριστου μετεστρατοπεδευσατο προς το αστυ: αισθομενος δε υπο νυκτα βεβοηθηκοτας εκ του πειραιου εις την πολιν πασσυδιαι, υποστρεψας αμα τηι ημεραι αιρει το πειραιον, ερημον ευρων φυλακης, και τα τε αλλα τα ενοντα λαμβανει και τα τειχη α ενετετειχιστο. ταυτα δε ποιησας οικαδε απεχωρησε. μετα δε ταυτα προθυμων οντων των αχαιων εις την συμμαχιαν και δεομενων συστρατευειν αυτοις εις ακαρνανιαν ... και επιθεμενων εν στενοις των ακαρνανων καταλαβων [τοις ψιλοις] τα υπερ κεφαλης αυτων μαχην συναπτει και πολλους αποκτεινας αυτων τροπαιον εστησατο, και ου προτερον εληξε πριν αχαιοις μεν φιλους εποιησεν ακαρνανας και αιτωλους και αργειους, εαυτωι δε και συμμαχους. επειδη δε ειρηνης επιθυμησαντες οι πολεμιοι επρεσβευοντο, αγησιλαος αντειπε τηι ειρηνηι, εως τους δια λακεδαιμονιους φυγοντας κορινθιων και θηβαιων ηναγκασε τας πολεις οικαδε καταδεξασθαι. υστερον δ' αυ και φλειασιων τους δια λακεδαιμονιους φυγοντας κατηγαγεν, αυτος στρατευσαμενος επι φλειουντα. ει δε τις αλληι πηι ταυτα μεμφεται, αλλ' ουν φιλεταιριαι γε πραχθεντα φανερα εστι. και γαρ επει τους εν θηβαις των λακεδαιμονιων κατεκανον οι εναντιοι, βοηθων αυ τουτοις στρατευει επι τας θηβας. ευρων δε αποτεταφρευμενα και απεσταυρωμενα απαντα, υπερβας τας κυνος κεφαλας εδηιου την χωραν μεχρι του αστεως, παρεχων και εν πεδιωι και ανα τα ορη μαχεσθαι θηβαιοις, ει βουλοιντο. εστρατευσε δε και τωι επιοντι ετει παλιν επι θηβας: και υπερβας τα κατα σκωλον σταυρωματα και ταφρους εδηιωσε τα λοιπα της βοιωτιας. τα μεν δη μεχρι τουτου κοινηι αυτος τε και η πολις ηυτυχει: οσα γε μην μετα τουτο σφαλματα εγενοντο ουδεις αν ειποι ως αγησιλαου ηγουμενου επραχθη. επει δ' αυ της εν λευκτροις συμφορας γεγενημενης κατακαινουσι τους εν τεγεαι φιλους και ξενους αυτου οι αντιπαλοι συν μαντινευσι, συνεστηκοτων ηδη βοιωτων τε παντων και αρκαδων και ηλειων, στρατευει συν μονηι <τηι λακεδαιμονιων δυναμει>, πολλων νομιζοντων ουδ' αν εξελθειν λακεδαιμονιους πολλου χρονου εκ της αυτων. δηιωσας δε την χωραν των κατακανοντων τους φιλους ουτως αυ οικαδε απεχωρησεν. απο γε μην τουτου επι την λακεδαιμονα στρατευσαμενων αρκαδων τε παντων και αργειων και ηλειων και βοιωτων, και συν αυτοις φωκεων και λοκρων αμφοτερων και θετταλων και αινιανων και ακαρνανων και ευβοεων, προς δε τουτοις αφεστηκοτων μεν των δουλων, πολλων δε περιοικιδων πολεων, και αυτων σπαρτιατων ου μειονων απολωλοτων εν τηι εν λευκτροις μαχηι η λειπομενων, ομως διεφυλαξε την πολιν, και ταυτα ατειχιστον ουσαν, οπου μεν <τωι> παντι πλεον αν ειχον οι πολεμιοι, ουκ εξαγων ενταυθα, οπου δε οι πολιται πλεον εξειν εμελλον, ευρωστως παρατεταγμενος, νομιζων εις μεν το πλατυ εξιων παντοθεν αν περιεχεσθαι, εν δε τοις στενοις και υπερδεξιοις τοποις υπομενων τωι παντι κρατειν αν. επει γε μην απεχωρησε το στρατευμα, πως ουκ αν φαιη τις αυτον ευγνωμονως χρησθαι εαυτωι; ως γαρ του στρατευεσθαι αυτον και πεζηι και εφ' ιππων απειργεν ηδη το γηρας, χρηματων δε εωρα την πολιν δεομενην, ει μελλοι συμμαχον τινα εξειν, επι το ποριζειν ταυτα εαυτον εταξε. και οσα μεν εδυνατο οικοι μενων εμηχανατο, α δε καιρος ην ουκ ωκνει μετιεναι, ουδ' ηισχυνετο, ει μελλοι την πολιν ωφελησειν, πρεσβευτης εκπορευομενος αντι στρατηγου. ομως δε και εν τηι πρεσβειαι μεγαλου στρατηγου εργα διεπραξατο. αυτοφραδατης τε γαρ πολιορκων εν ασσωι αριοβαρζανην συμμαχον οντα δεισας αγησιλαον φευγων ωιχετο: κοτυς δ' αυ σηστον πολιορκων αριοβαρζανου ετι ουσαν λυσας και ουτος την πολιορκιαν απηλλαγη: ωστ' ουκ αλογως και απο της πρεσβειας τροπαιον των πολεμιων ειστηκει αυτωι. μαυσωλος γε μην κατα θαλατταν εκατον ναυσι πολιορκων αμφοτερα τα χωρια ταυτα ουκετι δεισας αλλα πεισθεις απεπλευσεν οικαδε. ... αξια θαυματος διεπραξατο: οι τε γαρ ευ πεπονθεναι νομιζοντες υπ' αυτου και οι φευγοντες αυτον χρηματα αμφοτεροι εδοσαν. ταχως γε μην και μαυσωλος, δια την προσθεν αγησιλαου ξενιαν συμβαλομενος και ουτος χρηματα τηι λακεδαιμονι, απεπεμψαν αυτον οικαδε προπομπην δοντες μεγαλοπρεπη. εκ δε τουτου ηδη μεν ετη εγεγονει αμφι τα ογδοηκοντα: κατανενοηκως δε τον αιγυπτιων βασιλεα επιθυμουντα τωι περσηι πολεμειν, και πολλους μεν πεζους, πολλους δε ιππεας, πολλα δε χρηματα εχοντα, ασμενος ηκουσεν οτι μετεπεμπετο αυτον, και ταυτα ηγεμονιαν υπισχνουμενος. ενομιζε γαρ τηι αυτηι ορμηι τωι μεν αιγυπτιωι χαριν αποδωσειν ανθ' ων ευεργετηκει την λακεδαιμονα, τους δ' εν τηι ασιαι ελληνας παλιν ελευθερωσειν, τωι δε περσηι δικην επιθησειν και των προσθεν και οτι νυν συμμαχος ειναι φασκων επεταττε μεσσηνην αφιεναι. επει μεντοι ο μεταπεμψαμενος ουκ απεδιδου την ηγεμονιαν αυτωι, ο μεν αγησιλαος ως το μεγιστον εξηπατημενος εφροντιζε τι δει ποιειν. εκ τουτου δε πρωτον μεν οι διχα στρατευομενοι των αιγυπτιων αφιστανται του βασιλεως, επειτα δε και οι αλλοι παντες απελιπον αυτον. και αυτος μεν δεισας απεχωρησε φυγηι εις σιδωνα της φοινικης, οι δ' αιγυπτιοι στασιαζοντες διττους βασιλεας αιρουνται. ενταυθα δη αγησιλαος γνους οτι, ει μεν μηδετερωι συλληψοιτο, μισθον ουδετερος λυσει τοις ελλησιν, αγοραν δε ουδετερος παρεξει, οποτερος τ' αν κρατησηι, ουτος εχθρος εσται, ει δε τωι ετερωι συλληψοιτο, ουτος γε ευ παθων ως το εικος φιλος εσοιτο, ουτω δη κρινας οποτερος φιλελλην μαλλον εδοκει ειναι, στρατευσαμενος μετα τουτου τον μεν μισελληνα μαχηι νικησας χειρουται, τον δ' ετερον συγκαθιστησι: και φιλον ποιησας τηι λακεδαιμονι και χρηματα πολλα προσλαβων ουτως αποπλει οικαδε καιπερ μεσου χειμωνος οντος, σπευδων ως μη αργος η πολις εις το επιον θερος προς τους πολεμιους γενοιτο. και ταυτα μεν δη ειρηται οσα των εκεινου εργων μετα πλειστων μαρτυρων επραχθη. τα γαρ τοιαυτα ου τεκμηριων προσδειται, αλλ' αναμνησαι μονον αρκει και ευθυς πιστευεται. νυν δε την εν τηι ψυχηι αυτου αρετην πειρασομαι δηλουν, δι' ην ταυτα επραττε και παντων των καλων ηρα και παντα <τα> αισχρα εξεδιωκεν. αγησιλαος γαρ τα μεν θεια ουτως εσεβετο ως και οι πολεμιοι τους εκεινου ορκους και τας εκεινου σπονδας πιστοτερας ενομιζον η την εαυτων φιλιαν: ... μεν ωκνουν εις ταυτον ιεναι, αγησιλαωι δε αυτους ενεχειριζον. οπως δε μη τις απιστηι, και ονομασαι βουλομαι τους επιφανεστατους αυτων. σπιθριδατης μεν γε ο περσης ειδως οτι φαρναβαζος γημαι μεν την βασιλεως επραττε θυγατερα, την δ' αυτου ανευ γαμου λαβειν εβουλετο, υβριν νομισας τουτο αγησιλαωι εαυτον και την γυναικα και τα τεκνα και την δυναμιν ενεχειρισε. κοτυς δε ο των παφλαγονων αρχων βασιλει μεν ουχ υπηκουσε δεξιαν πεμποντι, φοβουμενος μη ληφθεις η χρηματα πολλα αποτεισειεν η και αποθανοι, αγησιλαου δε και ουτος ταις σπονδαις πιστευσας εις το στρατοπεδον τε ηλθε και συμμαχιαν ποιησαμενος ειλετο συν αγησιλαωι στρατευεσθαι, χιλιους μεν ιππεας, δισχιλιους δε πελτοφορους εχων. αφικετο δε και φαρναβαζος αγησιλαωι εις λογους και διωμολογησεν, ει μη αυτος πασης της στρατιας στρατηγος κατασταθειη, αποστησεσθαι βασιλεως: ην μεντοι εγω γενωμαι στρατηγος, εφη, πολεμησω σοι, ω αγησιλαε, ως αν εγω δυνωμαι κρατιστα. και ταυτα λεγων επιστευε μηδεν αν παρασπονδον παθειν. ουτω μεγα και καλον κτημα τοις τε αλλοις απασι και ανδρι δη στρατηγωι το οσιον τε και πιστον ειναι τε και οντα εγνωσθαι. και περι μεν ευσεβειας ταυτα. περι γε μην της εις χρηματα δικαιοσυνης ποια αν τις μειζω τεκμηρια εχοι τωνδε; υπο γαρ αγησιλαου στερεσθαι μεν ουδεις ουδεν πωποτε ενεκαλεσεν, ευ δε πεπονθεναι πολλοι πολλα ωμολογουν. οτωι δε ηδυ τα αυτου διδοναι επ' ωφελειαι ανθρωπων, πως <αν> ουτος εθελοι τα αλλοτρια αποστερειν εφ' ωι κακοδοξος ειναι; ει γαρ χρηματων επιθυμοιη, πολυ απραγμονεστερον τα αυτου φυλαττειν η τα μη προσηκοντα λαμβανειν. ος δε δη και χαριτας αποστερειν μη εθελοι, ων ουκ εισι δικαι προς τον μη αποδιδοντα, πως α γε και νομος κωλυει εθελοι αν αποστερειν; αγησιλαος δε ου μονον το μη αποδιδοναι χαριτας αδικον εκρινεν, αλλα και το μη πολυ μειζους τον μειζω δυναμενον. τα γε μην της πολεως κλεπτειν πηι αν τις αυτον εικοτως αιτιασαιτο, ος και τας αυτωι χαριτας οφειλομενας τηι πατριδι καρπουσθαι παρεδιδου; το δ', οποτε βουλοιτο ευ ποιειν η πολιν η φιλους χρημασι, δυνασθαι παρ' ετερων λαμβανοντα ωφελειν, ου και τουτο μεγα τεκμηριον εγκρατειας χρηματων; ει γαρ επωλει τας χαριτας η μισθου ευεργετει, ουδεις αν ουδεν οφειλειν αυτωι ενομισεν: αλλ' οι προικα ευ πεπονθοτες, ουτοι αει ηδεως υπηρετουσι τωι ευεργετηι, και διοτι ευ επαθον και διοτι προεπιστευθησαν αξιοι ειναι παρακαταθηκην χαριτος φυλαττειν. οστις δ' ηιρειτο και συν τωι γενναιωι μειονεκτειν η συν τωι αδικωι πλεον εχειν, πως ουτος ουκ αν πολυ την αισχροκερδειαν αποφευγοι; εκεινος τοινυν κριθεις υπο της πολεως απαντα εχειν τα αγιδος τα ημισεα τοις απο μητρος αυτωι ομογονοις μετεδωκεν, οτι πενομενους αυτους εωρα. ως δε ταυτα αληθη πασα μαρτυς η των λακεδαιμονιων πολις. διδοντος δ' αυτωι παμπολλα δωρα τιθραυστου, ει απελθοι εκ της χωρας, απεκρινατο ο αγησιλαος: ω τιθραυστα, νομιζεται παρ' ημιν τωι αρχοντι καλλιον ειναι την στρατιαν η εαυτον πλουτιζειν, και παρα των πολεμιων λαφυρα μαλλον πειρασθαι η δωρα λαμβανειν. αλλα μην και οσαι γε ηδοναι πολλων κρατουσιν ανθρωπων, ποιας οιδε τις αγησιλαον ηττηθεντα; ος μεθης μεν αποσχεσθαι ομοιως ωιετο χρηναι και λαιμαργιας, σιτων δ' υπερ καιρον ομοιως [ως] και αμαρτιας. διμοιριαν γε μην λαμβανων εν ταις θοιναις ουχ οπως αμφοτεραις εχρητο, αλλα διαπεμπων ουδετεραν αυτωι κατελειπε, νομιζων βασιλει τουτο διπλασιασθηναι ουχι πλησμονης ενεκα, αλλ' οπως εχοι και τουτωι τιμαν ει τινα βουλοιτο. ου μην υπνωι γε δεσποτηι αλλ' αρχομενωι υπο των πραξεων εχρητο, και ευνην γε ει μη των συνοντων φαυλοτατην εχοι, αιδουμενος ουκ αδηλος ην: ηγειτο γαρ αρχοντι προσηκειν ου μαλακιαι αλλα καρτεριαι των ιδιωτων περιειναι. ταδε μεντοι πλεονεκτων ουκ ηισχυνετο, εν μεν τωι θερει του ηλιου, εν δε τωι χειμωνι του ψυχους: και μην ει ποτε μοχθησαι στρατιαι συμβαιη, εκων επονει παρα τους αλλους, νομιζων παντα τα τοιαυτα παραμυθιαν ειναι τοις στρατιωταις. ως δε συνελοντι ειπειν, αγησιλαος πονων μεν ηγαλλετο, ραιστωνην δε παμπαν ου προσιετο. περι γε μην αφροδισιων εγκρατειας αυτου αρ' ουχι ει μη του αλλου αλλα θαυματος ενεκα αξιον μνησθηναι; το μεν γαρ ων μη επεθυμησεν απεχεσθαι ανθρωπινον αν τις φαιη ειναι: το δε μεγαβατου του σπιθριδατου παιδος ερασθεντα ωσπερ αν του καλλιστου η σφοδροτατη φυσις ερασθειη, επειτα, ηνικα επιχωριου οντος τοις περσαις φιλειν ους αν τιμωσιν επεχειρησε και ο μεγαβατης φιλησαι τον αγησιλαον, διαμαχεσθαι ανα κρατος το μη φιληθηναι, αρ' ου τουτο γε ηδη το σωφρονημα και δαιμονιον; επει δε ωσπερ ατιμασθηναι νομισας ο μεγαβατης του λοιπου ουκετι φιλειν επειρατο, προσφερει τινι λογον των εταιρων ο αγησιλαος πειθειν τον μεγαβατην παλιν τιμαν αυτον. ερομενου δε του εταιρου, ην πεισθηι ο μεγα βατης, ει φιλησει, ενταυθα διασιωπησας ο αγησιλαος ειπεν: ου τω σιω, ουδ' ει μελλοιμι γε αυτικα μαλα καλλιστος τε και ισχυροτατος και ταχιστος ανθρωπων εσεσθαι: μαχεσθαι γε μεντοι παλιν την αυτην μαχην ομνυμι παντας θεους η μην μαλλον βουλεσθαι η παντα μοι οσα ορω χρυσα γενεσθαι. και ο τι μεν δη υπολαμβανουσι τινες ταυτα ουκ αγνοω: εγω μεντοι δοκω ειδεναι οτι πολυ πλεονες των πολεμιων η των τοιουτων δυνανται κρατειν. αλλα ταυτα μεν ολιγων ειδοτων πολλοις εξεστιν απιστειν: τα δε παντες επισταμεθα οτι ηκιστα μεν οι επιφανεστατοι των ανθρωπων λανθανουσιν ο τι αν ποιωσιν: αγησιλαον δε τι πραξαντα [μεν] τοιουτον ουτε ιδων πωποτε ουδεις ανηγγειλεν ουτε εικαζων πιστα αν εδοξε λεγειν. και γαρ εις οικιαν μεν ουδεμιαν ιδιαι εν αποδημιαι κατηγετο, αει δε <ην> η εν ιερωι, ενθα δη αδυνατον τα τοιαυτα πραττειν, η εν φανερωι, μαρτυρας τους παντων οφθαλμους της σωφροσυνης ποιουμενος. ει δ' εγω ταυτα ψευδομαι αντια της ελλαδος επισταμενης εκεινον μεν ουδεν επαινω, εμαυτον δε ψεγω. ανδρειας γε μην ουκ αφανη τεκμηρια μοι δοκει παρασχεσθαι υφισταμενος μεν αει πολεμειν προς τους ισχυροτατους των εχθρων τηι τε πολει και τηι ελλαδι, εν δε τοις προς τουτους αγωσι πρωτον [μεν] εαυτον ταττων. ενθα γε μην ηθελησαν αυτωι οι πολεμιοι μαχην συναψαι, ου φοβωι τρεψαμενος νικης ετυχεν, αλλα μαχηι αντιτυπωι κρατησας τροπαιον εστησατο, αθανατα μεν της εαυτου αρετης μνημεια καταλιπων, σαφη δε και αυτος σημεια απενεγκαμενος του θυμωι μαχεσθαι: ωστ' ουκ ακουοντας αλλ' ορωντας εξην αυτου την ψυχην δοκιμαζειν. τροπαια μην αγησιλαου ουχ οσα εστησατο αλλ' οσα εστρατευσατο δικαιον νομιζειν. μειον μεν γαρ ουδεν εκρατει οτε ουκ ηθελον αυτωι οι πολεμιοι μαχεσθαι, ακινδυνοτερον δε και συμφορωτερον τηι τε πολει και τοις συμμαχοις: και εν τοις αγωσι δε ουδεν ηττον τους ακονιτι η τους δια μαχης νικωντας στεφανουσι. την γε μην σοφιαν αυτου ποιαι των εκεινου πραξεων ουκ επιδεικνυουσιν; ος τηι μεν πατριδι ουτως εχρητο ωστε μαλιστα πειθομενος ... <τοις δ'> εταιροις προθυμος ων απροφασιστους τους φιλους εκεκτητο: τους δε γε στρατιωτας αμα πειθομενους και φιλουντας αυτον παρειχε. καιτοι πως αν ισχυροτερα γενοιτο φαλαγξ η δια το μεν πειθεσθαι ευτακτος ουσα, δια δε το φιλειν τον αρχοντα πιστως παρουσα; τους γε μην πολεμιους ειχε ψεγειν μεν ου δυναμενους, μισειν δε αναγκαζομενους. τους γαρ συμμαχους αει πλεον εχειν αυτων εμηχανατο, εξαπατων μεν οπου καιρος ειη, φθανων δε οπου ταχους δεοι, ληθων δε οπου τουτο συμφεροι, παντα δε ταναντια προς τους πολεμιους η προς τους φιλους επιτηδευων. και γαρ νυκτι μεν οσαπερ ημεραι εχρητο, ημεραι δε οσαπερ νυκτι, πολλακις αδηλος γιγνομενος οπου τε ειη και οποι ιοι και ο τι ποιησοι. ωστε και τα εχυρα ανωχυρα τοις εχθροις καθιστη, τα μεν παριων, τα δε υπερβαινων, τα δε κλεπτων. οποτε γε μην πορευοιτο ειδως οτι εξειη τοις πολεμιοις μαχεσθαι, ει βουλοιντο, συντεταγμενον μεν ουτως ηγε το στρατευμα ως αν επικουρειν μαλιστα εαυτωι δυναιτο, ησυχως δ' ωσπερ αν παρθενος η σωφρονεστατη προβαινοι, νομιζων εν τωι τοιουτωι το [τε] ατρεμες και ανεκπληκτοτατον και αθορυβητοτατον και αναμαρτητοτατον και δυσεπιβουλευτοτατον ειναι. τοιγαρουν τοιαυτα ποιων τοις μεν πολεμιοις δεινος ην, τοις δε φιλοις θαρρος και ρωμην ενεποιει. ωστε ακαταφρονητος μεν υπο των εχθρων διετελεσεν, αζημιος δ' υπο των πολιτων, αμεμπτος δ' υπο των φιλων, πολυεραστοτατος δε και πολυεπαινετωτατος υπο παντων ανθρωπων. ως γε μην φιλοπολις ην καθ' εν μεν εκαστον μακρον αν ειη γραφειν: οιομαι γαρ ουδεν ειναι των πεπραγμενων αυτωι ο τι ουκ εις τουτο συντεινει. ως δ' εν βραχει ειπειν, απαντες επισταμεθα οτι αγησιλαος, οπου ωιετο την πατριδα τι ωφελησειν, ου πονων υφιετο, ου κινδυνων αφιστατο, ου χρηματων εφειδετο, ου σωμα, ου γηρας προυφασιζετο, αλλα και βασιλεως αγαθου τουτο εργον ενομιζε, το τους αρχομενους ως πλειστα αγαθα ποιειν. εν τοις μεγιστοις δε ωφελημασι της πατριδος και τοδε εγω τιθημι αυτου, οτι δυνατωτατος ων εν τηι πολει φανερος ην μαλιστα τοις νομοις λατρευων. τις γαρ αν ηθελησεν απειθειν ορων τον βασιλεα πειθομενον; τις δ' αν ηγουμενος μειονεκτειν νεωτερον τι επεχειρησε ποιειν ειδως τον βασιλεα νομιμως και το κρατεισθαι φεροντα; ος και προς τους διαφορους εν τηι πολει ωσπερ πατηρ προς παιδας προσεφερετο. ελοιδορειτο μεν γαρ επι τοις αμαρτημασιν, ετιμα δ' ει τι καλον πραττοιεν, παριστατο δ' ει τις συμφορα συμβαινοι, εχθρον μεν ουδενα ηγουμενος πολιτην, επαινειν δε παντας εθελων, σωιζεσθαι δε παντας κερδος νομιζων, ζημιαν δε τιθεις ει και ο μικρου αξιος απολοιτο: ει δ' εν τοις νομοις ηρεμουντες διαμενοιεν, δηλος ην ευδαιμονα μεν αιει εσεσθαι την πατριδα λογιζομενος, ισχυραν δε τοτε οταν οι ελληνες σωφρονωσιν. ει γε μην αυ καλον ελληνα οντα φιλελληνα ειναι, τινα τις οιδεν αλλον στρατηγον η πολιν ουκ εθελοντα αιρειν, οταν οιηται πορθησειν, η συμφοραν νομιζοντα το νικαν εν τωι προς ελληνας πολεμωι; εκεινος τοινυν, αγγελιας μεν ελθουσης αυτωι ως εν τηι <εν> κορινθωι μαχηι οκτω μεν λακεδαιμονιων, εγγυς δε μυριοι τεθναιεν <των πολεμιων>, ουκ εφησθεις φανερος εγενετο, αλλ' ειπεν αρα: φευ <σου>, ω ελλας, οποτε οι νυν τεθνηκοτες ικανοι ησαν ζωντες νικαν μαχομενοι παντας τους βαρβαρους. κορινθιων γε μην των φευγοντων λεγοντων οτι ενδιδοιτο αυτοις η πολις, και μηχανας επιδεικνυντων αις παντως ηλπιζον <αν> ελειν τα τειχη, ουκ ηθελε προσβαλλειν, λεγων οτι ουκ ανδραποδιζεσθαι δεοι ελληνιδας πολεις αλλα σωφρονιζειν. ει δε τους αμαρτανοντας, εφη, ημων αυτων αφανιουμεν, οραν χρη μη ουδ' εξομεν μεθ' οτου των βαρβαρων κρατησομεν. ει δ' αυ καλον και μισοπερσην ειναι, οτι και ο παλαι εξεστρατευσεν ως δουλωσομενος την ελλαδα και ο νυν συμμαχει μεν τουτοις μεθ' οποτερων αν οιηται μειζω βλαψειν, δωρειται δ' εκεινοις ους αν νομιζηι λαβοντας πλειστα κακα τους ελληνας ποιησειν, ειρηνην δε συμπραττει εξ ης αν ηγηται μαλιστα ημας αλληλοις πολεμησειν, ορωσι μεν ουν απαντες ταυτα: επεμεληθη δε τις αλλος πωποτε πλην αγησιλαος η οπως φυλον τι αποστησεται του περσου η οπως το αποσταν μη αποληται η το παραπαν ως και βασιλευς κακα εχων μη δυνησεται τοις ελλησι πραγματα παρεχειν; ος και πολεμουσης της πατριδος προς ελληνας ομως του κοινου αγαθου τηι ελλαδι ουκ ημελησεν, αλλ' εξεπλευσεν ο τι δυναιτο κακον ποιησων τον βαρβαρον. αλλα μην αξιον γε αυτου και το ευχαρι μη σιωπασθαι: ωι γε υπαρχουσης μεν τιμης, παρουσης δε δυναμεως, προς δε τουτοις βασιλειας, και ταυτης ουκ επιβουλευομενης αλλ' αγαπωμενης, το μεν μεγαλαυχον ουκ ειδε τις, το δε φιλοστοργον και θεραπευτικον των φιλων και μη ζητων κατενοη σεν αν. και μην μετειχε μεν ηδιστα παιδικων λογων, συνεσπουδαζε δε παν ο τι δεοι φιλοις. δια δε το ευελπις και ευθυμος και αει ιλαρος ειναι πολλους εποιει μη του διαπραξασθαι τι μονον ενεκα πλησιαζειν, αλλα και του ηδιον διημερευειν. ηκιστα δ' ων οιος μεγαληγορειν ομως των επαινουντων αυτους ου βαρεως ηκουεν, ηγουμενος βλαπτειν ουδεν αυτους, υπισχνεισθαι δε ανδρας αγαθους εσεσθαι. αλλα μην και τηι μεγαλογνωμοσυνηι γε ως ευκαιρως εχρητο ου παραλειπτεον. εκεινος γαρ οτ' ηλθεν αυτωι επιστολη παρα βασιλεως, ην ο μετα καλλια του λακεδαιμονιου περσης ηνεγκε, περι ξενιας τε και φιλιας [αυτωι], ταυτην μεν ουκ εδεξατο, τωι δε φεροντι ειπεν απαγγειλαι βασιλει ως ιδιαι μεν προς αυτον ουδεν δεοι επιστολας πεμπειν, ην δε φιλος τηι λακεδαιμονι και τηι ελλαδι ευνους ων φαινηται, οτι και αυτος φιλος ανα κρατος αυτωι εσοιτο: ην μεντοι, εφη, επιβουλευων αλισκηται, μηδ' αν πανυ πολλας επιστολας δεχωμαι, φιλον εξειν με οιεσθω. εγω ουν και τουτο επαινω αγησιλαου το προς το αρεσκειν τοις ελλησιν υπεριδειν την βασιλεως ξενιαν. αγαμαι δε κακεινο, οτι ουχ οποτερος πλειω τε χρηματα εχοι και πλειονων αρχοι, τουτωι ηγησατο μειζον φρονητεον ειναι, αλλ' οποτερος αυτος τε αμεινων ειη και αμεινονων ηγοιτο. επαινω δε κακεινο της προνοιας αυτου, οτι νομιζων αγαθον [τους] τηι ελλαδι αφιστασθαι του βασιλεως ως πλειστους σατραπας, ουκ εκρατηθη ουθ' υπο δωρων ουθ' υπο της βασιλεως ρωμης εθελησας ξενωθηναι αυτωι, αλλ' εφυλαξατο μη απιστος γενεσθαι τοις αφιστασθαι βουλομενοις. εκεινο γε μην αυτου τις ουκ αν αγασθειη; ο μεν γαρ περσης, νομιζων, ην χρηματα πλειστα εχηι, πανθ' υφ' εαυτωι ποιησεσθαι, δια τουτο παν μεν το εν ανθρωποις χρυσιον, παν δε το αργυριον, παντα δε τα πολυτελεστατα επειρατο προς εαυτον αθροιζειν. ο δε ουτως αντεσκευασατο τον οικον ωστε τουτων μηδενος προσδεισθαι. ει δε τις ταυτα απιστει, ιδετω μεν οια οικια ηρκει αυτωι, θεασασθω δε τας θυρας αυτου: εικασειε γαρ αν τις ετι ταυτας εκεινας ειναι ασπερ αριστοδημος ο ηρακλεους οτε κατηλθε λαβων επεστησατο: πειρασθω δε θεασασθαι την ενδον κατασκευην, εννοησατω δε ως εθοιναζεν εν ταις θυσιαις, ακουσατω δε ως επι πολιτικου κανναθρου κατηιει εις αμυκλας <η θυγατηρ αυτου>. τοιγαρουν ουτως εφαρμοσας τας δαπανας ταις προσοδοις ουδεν ηναγκαζετο χρηματων ενεκα αδικον πραττειν. καιτοι καλον μεν δοκει ειναι τειχη αναλωτα κτασθαι υπο πολεμιων: πολυ μεντοι εγωγε καλλιον κρινω το την αυτου ψυχην αναλωτον κατασκευασαι και υπο χρηματων και υπο ηδονων και υπο φοβου. αλλα μην ερω γε ως και τον τροπον υπεστησατο τηι του περσου αλαζονειαι. πρωτον <μεν> γαρ ο μεν τωι σπανιως ορασθαι εσεμνυνετο, αγησιλαος δε τωι αει εμφανης ειναι ηγαλλετο, νομιζων αισχρουργιαι μεν το αφανιζεσθαι πρεπειν, τωι δε εις καλλος βιωι το φως μαλλον κοσμον παρεχειν. επειτα δε ο μεν τωι δυσπροσοδος ειναι εσεμνυνετο, ο δε τωι πασιν ευπροσοδος ειναι εχαιρε: και ο μεν ηβρυνετο τωι βραδεως διαπραττειν, ο δε τοτε μαλιστα εχαιρεν οποτε ταχιστα τυχοντας ων δεοιντο αποπεμποι. αλλα μην και την ευπαθειαν οσωι ραιονα και ευπορωτεραν αγησιλαος επετηδευσεν αξιον κατανοησαι. τωι μεν γαρ περσηι πασαν γην περιερχονται μαστευοντες τι αν ηδεως πιοι, μυριοι δε τεχνωνται τι αν ηδεως φαγοι: οπως γε μεν καταδαρθοι ουδ' αν ειποι τις οσα πραγματευονται. αγησιλαος δε δια το φιλοπονος ειναι παν μεν το παρον ηδεως επινε, παν δε το συντυχον ηδεως ησθιεν: εις δε το ασμενως κοιμηθηναι πας τοπος ικανος ην αυτωι. και ταυτα ου μονον πραττων εχαιρεν, αλλα και ενθυμουμενος ηγαλλετο οτι αυτος μεν εν μεσαις ταις ευφροσυναις αναστρεφοιτο, τον δε βαρβαρον εωρα, ει μελλοι αλυπως βιωσεσθαι, συνελκυστεον αυτωι [ταις] απο περατων της γης τα τερψοντα. ηυφραινε δε αυτον και ταδε, οτι αυτος μεν ηιδει τηι των θεων κατασκευηι δυναμενος αλυπως χρησθαι, τον δε εωρα φευγοντα μεν θαλπη, φευγοντα δε ψυχη, δι' ασθενειαν ψυχης, ουκ ανδρων αγαθων αλλα θηριων των ασθενεστατων βιον μιμουμενον. εκεινο γε μην πως ου καλον και μεγαλογνωμον, το αυτον μεν ανδρος εργοις και κτημασι κοσμειν τον εαυτου οικον, κυνας τε πολλους θηρευτας και ιππους πολεμιστηριους τρεφοντα, κυνισκαν δε αδελφην ουσαν πεισαι αρματοτροφειν και επιδειξαι νικωσης αυτης οτι το θρεμμα τουτο ουκ ανδραγαθιας αλλα πλουτου επιδειγμα εστι; τοδε γε μην πως ου σαφως προς το γενναιον εγνω, οτι αρματι μεν νικησας τους ιδιωτας ουδεν ονομαστοτερος αν [ειη] γενοιτο, ει δε φιλην μεν παντων μαλιστα την πολιν εχοι, πλειστους δε φιλους και αριστους ανα πασαν την γην κεκτηιτο, νικωιη δε την μεν πατριδα και τους εταιρους ευεργετων, τους δε αντιπαλους τιμωρουμενος, οτι ουτως αν ειη νικηφορος των καλλιστων και μεγαλοπρεπεστατων αγωνισματων και ονομαστοτατος και ζων και τελευτησας γενοιτ' αν; εγω μεν ουν τοιαυτα επαινω αγησιλαον. ταυτα γαρ ουχ ωσπερ ει θησαυρωι τις εντυχοι, πλουσιωτερος μεν αν ειη, οικονομικωτερος δε ουδεν αν, και ει νοσου δε πολεμιοις εμπεσουσης κρατησειεν, ευτυχεστερος μεν αν ειη, στρατηγικωτερος δε ουδεν αν: ο δε καρτεριαι μεν πρωτευων ενθα πονειν καιρος, αλκηι δε οπου ανδρειας αγων, γνωμηι δε οπου βουλης εργον, ουτος εμοιγε δοκει δικαιως ανηρ αγαθος παντελως αν νομιζεσθαι. ει δε καλον ευρημα ανθρωποις σταθμη και κανων προς το ορθα εργαζεσθαι, καλον αν μοι δοκει [ειναι] η αγησιλαου αρετη παραδειγμα γενεσθαι τοις ανδραγαθιαν ασκειν βουλομενοις. τις γαρ αν η θεοσεβη μιμουμενος ανοσιος γενοιτο η δικαιον αδικος η σωφρονα υβριστης η εγκρατη ακρατης; και γαρ δη ουχ ουτως επι τωι αλλων βασιλευειν ως επι τωι εαυτου αρχειν εμεγαλυνετο, ουδ' επι τωι προς τους πολεμιους αλλ' επι τωι προς πασαν αρετην ηγεισθαι τοις πολιταις. αλλα γαρ μη οτι τετελευτηκως επαινειται τουτου ενεκα θρηνον τις τουτον τον λογον νομισατω, αλλα πολυ μαλλον εγκωμιον. πρωτον μεν γαρ απερ ζων ηκουε ταυτα και νυν λεγεται περι αυτου: επειτα δε τι και πλεον θρηνου απεστιν η βιος τε ευκλεης και θανατος ωραιος; εγκωμιων δε τι αξιωτερον η νικαι τε αι καλλισται και εργα τα πλειστου αξια; δικαιως δ' αν εκεινος γε μακαριζοιτο ος ευθυς μεν εκ παιδος ερασθεις του ευκλεης γενεσθαι ετυχε τουτου μαλιστα των καθ' εαυτον: φιλοτιμοτατος δε πεφυκως αηττητος διετελεσεν, επει βασιλευς εγενετο. αφικομενος δε επι το μηκιστον ανθρωπινου αιωνος αναμαρτητος ετελευτησε και περι τουτους ων ηγειτο και προς εκεινους οις επολεμει. βουλομαι δε και εν κεφαλαιοις επανελθειν την αρετην αυτου, ως αν ο επαινος ευμνημονεστερως εχηι. αγησιλαος ιερα μεν και τα εν τοις πολεμιοις εσεβετο, ηγουμενος τους θεους ουχ ηττον εν τηι πολεμιαι χρηναι η εν τηι φιλιαι συμμαχους ποιεισθαι: ικετας δε θεων ουδε εχθρους εβιαζετο, νομιζων αλογον ειναι τους μεν εξ ιερων κλεπτοντας ιεροσυλους καλειν, τους δε βωμων ικετας αποσπωντας ευσεβεις ηγεισθαι. εκεινος γε μην υμνων ουποτ' εληγεν ως τους θεους οιοιτο ουδεν ηττον οσιοις εργοις η αγνοις ιεροις ηδεσθαι. αλλα μην και οποτε ευτυχοιη, ουκ ανθρωπων υπερεφρονει, αλλα θεοις χαριν ηιδει. και θαρρων πλειονα εθυεν η οκνων ηυχετο. ειθιστο δε φοβουμενος μεν ιλαρος φαινεσθαι, ευτυχων δε πραιος ειναι. των γε μην φιλων ου τους δυνατωτατους αλλα τους προθυμοτατους μαλιστα ησπαζετο. εμισει ουκ ει τις κακως πασχων ημυνετο, αλλ' ει τις ευεργετουμενος αχαριστος φαινοιτο. εχαιρε δε τους μεν αισχροκερδεις πενητας ορων, τους δε δικαιους πλουσιους ποιων, βουλομενος την δικαιοσυνην της αδικιας κερδαλεωτεραν καθισταναι. ησκει δε εξομιλειν μεν παντοδαποις, χρησθαι δε τοις αγαθοις. οποτε δε ψεγοντων η επαινουντων τινας ακουοι, ουχ ηττον ωιετο καταμανθανειν <τους> των λεγοντων τροπους η περι ων λεγοιεν. και τους μεν υπο φιλων εξαπατωμενους ουκ εψεγε, τους δε υπο πολεμιων παμπαν κατεμεμφετο, και το μεν απιστουντας εξαπαταν σοφον εκρινε, το δε πιστευοντας ανοσιον. επαινουμενος δε εχαιρεν υπο των και ψεγειν εθελοντων τα μη αρεστα, και των παρρησιαζομενων ουδενα ηχθραινε, τους δε κρυψινους ωσπερ ενεδρας εφυλαττετο. τους γε μην διαβολους μαλλον η τους κλεπτας εμισει, μειζω ζημιαν ηγουμενος φιλων η χρηματων στερισκεσθαι. και τας μεν των ιδιωτων αμαρτιας πραιως εφερε, τας δε των αρχοντων μεγαλας ηγε, κρινων τους μεν ολιγα, τους δε πολλα κακως διατιθεναι. τηι δε βασιλειαι προσηκειν ενομιζεν ου ραιδιουργιαν αλλα καλοκαγαθιαν. και του μεν σωματος εικονα στησασθαι απεσχετο, πολλων αυτωι τουτο δωρεισθαι θελοντων, της δε ψυχης ουδεποτε επαυετο μνημεια διαπονουμενος, ηγουμενος το μεν ανδριαντοποιων, το δε αυτου εργον ειναι, και το μεν πλουσιων, το δε των αγαθων. χρημασι γε μην ου μονον δικαιως αλλα και ελευθεριως εχρητο, τωι μεν δικαιωι αρκειν ηγουμενος το εαν τα αλλοτρια, τωι δε ελευθεριωι και των εαυτου προσωφελητεον ειναι. αιει δε δεισιδαιμων ην, νομιζων τους μεν καλως ζωντας ουπω ευδαιμονας, τους δε ευκλεως τετελευτηκοτας ηδη μακαριους. μειζω δε συμφοραν εκρινε το γιγνωσκοντα η αγνοουντα αμελειν των αγαθων. δοξης δε ουδεμιας ηρα ης ουκ εξεπονει τα ιδια. μετ' ολιγων δε μοι εδοκει ανθρωπων ου καρτεριαν την αρετην αλλ' ευπαθειαν νομιζειν: επαινουμενος γουν εχαιρε μαλλον η χρηματα κτωμενος. αλλα μην ανδρειαν γε το πλεον μετ' ευβουλιας η μετα κινδυνων επεδεικνυτο, και σοφιαν εργωι μαλλον η λογοις ησκει. πραιοτατος γε μην φιλοις ων εχθροις φοβερωτατος ην: και πονοις μαλιστα αντεχων εταιροις ηδιστα υπεικε, καλων εργων μαλλον η των καλων σωματων επιθυμων. εν γε μην ταις ευπραξιαις σωφρονειν επισταμενος εν τοις δεινοις ευθαρσης εδυνατο ειναι. και το ευχαρι ου σκωμμασιν αλλα τροπωι επετηδευε, και τωι μεγαλοφρονι ου συν υβρει αλλα συν γνωμηι εχρητο: των γουν υπεραυχων καταφρονων των μετριων ταπεινοτερος ην. και γαρ εκαλλωπιζετο τηι μεν αμφι το σωμα φαυλοτητι, τωι δ' αμφι το στρατευμα κοσμωι <και> τωι μεν αυτος ως ελαχιστων δεισθαι, τωι δε τους φιλους ως πλειστα ωφελειν. προς δε τουτοις βαρυτατος μεν ανταγωνιστης ην, κουφοτατος δε κρατησας: εχθροις μεν δυσεξαπατητος, φιλοις δε ευπαραπειστοτατος. αιει δε τιθεις τα των φιλων ασφαλως αιει αμαυρουν τα των πολεμιων εργον ειχεν. εκεινον οι μεν συγγενεις φιλοκηδεμονα εκαλουν, οι δε χρωμενοι απροφασιστον, οι δ' υπουργησαντες τι μνημονα, οι δ' αδικουμενοι επικουρον, οι γε μην συγκινδυνευοντες μετα θεους σωτηρα. δοκει δ' εμοιγε και τοδε μονος ανθρωπων επιδειξαι, οτι η μεν του σωματος ισχυς γηρασκει, η δε της ψυχης ρωμη των αγαθων ανδρων αγηρατος εστιν. εκεινος γουν ουκ απειπε μεγαλην και καλην εφιεμενος <δοξαν, εστε> το σωμα φερειν εδυνατο την της ψυχης αυτου ρωμην. τοιγαρουν ποιας ου νεοτητος κρειττον το εκεινου γηρας εφανη; τις μεν γαρ τοις εχθροις ακμαζων ουτω φοβερος ην ως αγησιλαος το μηκιστον του αιωνος εχων; τινος δ' εκποδων γενομενου μαλλον ησθησαν οι πολεμιοι η αγησιλαου καιπερ γηραιου τελευτησαντος; τις δε συμμαχοις θαρσος παρεσχεν οσον αγησιλαος, καιπερ ηδη προς τωι στοματι του βιου ων; τινα δε νεον οι φιλοι πλεον εποθησαν η αγησιλαον γηραιον αποθανοντα; ουτω δε τελεως ο ανηρ τηι πατριδι ωφελιμος ων διεγενετο ως και τετελευτηκως ηδη ετι μεγαλειως ωφελων την πολιν εις την αιδιον οικησιν κατηγαγετο, μνημεια μεν της εαυτου αρετης ανα πασαν την γην κτησαμενος, της δε βασιλικης ταφης εν τηι πατριδι τυχων. [10] {Work} {λακεδαιμονιων πολιτεια} αλλ' εγω εννοησας ποτε ως η σπαρτη των ολιγανθρωποτατων πολεων ουσα δυνατωτατη τε και ονομαστοτατη εν τηι ελλαδι εφανη, εθαυμασα οτωι ποτε τροπωι τουτ' εγενετο: επει μεντοι κατενοησα τα επιτηδευματα των σπαρτιατων, ουκετι εθαυμαζον. λυκουργον μεντοι τον θεντα αυτοις τους νομους, οις πειθομενοι ηυδαιμονησαν, τουτον και θαυμαζω και εις τα εσχατα [μαλα] σοφον ηγουμαι. εκεινος γαρ ου μιμησαμενος τας αλλας πολεις, αλλα και εναντια γνους ταις πλεισταις, προεχουσαν ευδαιμονιαι την πατριδα επεδειξεν. αυτικα γαρ περι τεκνοποιιας, ινα εξ αρχης αρξωμαι, οι μεν αλλοι τας μελλουσας τικτειν και καλως δοκουσας κορας παιδευεσθαι και σιτωι ηι ανυστον μετριωτατωι τρεφουσι και οψωι ηι δυνατον μικροτατωι: οινου γε μην η παμπαν απεχομενας η υδαρει χρωμενας διαγουσιν. ωσπερ δε οι πολλοι των τας τεχνας εχοντων εδραιοι εισιν, ουτω και τας κορας οι αλλοι ελληνες ηρεμιζουσας εριουργειν αξιουσι. τας μεν ουν ουτω τρεφομενας πως χρη προσδοκησαι μεγαλειον αν τι γεννησαι; ο δε λυκουργος εσθητας μεν και δουλας παρεχειν ικανας ηγησατο ειναι, ταις δ' ελευθεραις μεγιστον νομισας ειναι την τεκνοποιιαν πρωτον μεν σωμασκειν εταξεν ουδεν ηττον το θηλυ του αρρενος φυλου: επειτα δε δρομου και ισχυος, ωσπερ και τοις ανδρασιν, ουτω και ταις θηλειαις αγωνας προς αλληλας εποιησε, νομιζων εξ αμφοτερων ισχυρων και τα εκγονα ερρωμενεστερα γιγνεσθαι. επει γε μην γυνη προς ανδρα ελθοι, ορων τους αλλους τον πρωτον του χρονου αμετρως ταις γυναιξι συνοντας, και τουτου ταναντια εγνω: εθηκε γαρ αιδεισθαι μεν εισιοντα οφθηναι, αιδεισθαι δ' εξιοντα. ουτω δε συνοντων ποθεινοτερως μεν αναγκη σφων αυτων εχειν, ερρωμενεστερα δε γιγνεσθαι, ει τι βλαστοι ουτω, μαλλον η ει διακοροι αλληλων ειεν. προς δε τουτοις και αποπαυσας του οποτε βουλοιντο εκαστοι γυναικα αγεσθαι, εταξεν εν ακμαις των σωματων τους γαμους ποιεισθαι, και τουτο συμφερον τηι ευγονιαι νομιζων. ει γε μεντοι συμβαιη γεραιωι νεαν εχειν, ορων τους τηλικουτους φυλαττοντας μαλιστα τας γυναικας, ταναντια και τουτου ενομισε: τωι γαρ πρεσβυτηι εποιησεν, οποιου ανδρος σωμα τε και ψυχην αγασθειη, τουτον επαγαγομενωι τεκνοποιησασθαι. ει δε τις αυ γυναικι μεν συνοικειν μη βουλοιτο, τεκνων δε αξιολογων επιθυμοιη, και τουτο νομιμον εποιησεν, ηντινα [αν] ευτεκνον και γενναιαν ορωιη, πεισαντα τον εχοντα εκ ταυτης τεκνοποιεισθαι. και πολλα μεν τοιαυτα συνεχωρει. αι τε γαρ γυναικες διττους οικους βουλονται κατεχειν, οι τε ανδρες αδελφους τοις παισι προσλαμβανειν, οι του μεν γενους και της δυναμεως κοινωνουσι, των δε χρηματων ουκ αντιποιουνται. περι μεν δη τεκνοποιιας ουτω ταναντια γνους τοις αλλοις ει τι διαφεροντας και κατα μεγεθος και κατ' ισχυν ανδρας τηι σπαρτηι απετελεσεν, ο βουλομενος επισκοπειτω. εγω μεντοι, επει και περι γενεσεως εξηγημαι, βουλομαι και την παιδειαν εκατερων σαφηνισαι. των μεν τοινυν αλλων ελληνων οι φασκοντες καλλιστα τους υιεις παιδευειν, επειδαν ταχιστα αυτοις οι παιδες τα λεγομενα ξυνιωσιν, ευθυς μεν επ' αυτοις παιδαγωγους θεραποντας εφιστασιν, ευθυς δε πεμπουσιν εις διδασκαλων μαθησομενους και γραμματα και μουσικην και τα εν παλαιστραι. προς δε τουτοις των παιδων ποδας μεν υποδημασιν απαλυνουσι, σωματα δε ιματιων μεταβολαις διαθρυπτουσι: σιτου γε μην αυτοις γαστερα μετρον νομιζουσιν. ο δε λυκουργος, αντι μεν του ιδιαι εκαστον παιδαγωγους δουλους εφισταναι, ανδρα επεστησε κρατειν αυτων εξ ωνπερ αι μεγισται αρχαι καθιστανται, ος δη και παιδονομος καλειται, τουτον δε κυριον εποιησε και αθροιζειν τους παιδας και επισκοπουντα, ει τις ραιδιουργοιη, ισχυρως κολαζειν. εδωκε δ' αυτωι και των ηβωντων μαστιγοφορους, οπως τιμωροιεν οποτε δεοι, ωστε πολλην μεν αιδω, πολλην δε πειθω εκει συμπαρειναι. αντι γε μην του απαλυνειν τους ποδας υποδημασιν εταξεν ανυποδησιαι κρατυνειν, νομιζων, ει τουτ' ασκησειαν, πολυ μεν ραιον αν ορθιαδε εκβαινειν, ασφαλεστερον δε πρανη καταβαινειν, και πηδησαι δε και αναθορειν και δραμειν θαττον [ανυποδητον, ει ησκηκως ειη τους ποδας, η υποδεδεμενον]. και αντι γε του ιματιοις διαθρυπτεσθαι ενομιζεν ενι ιματιωι δι' ετους προσεθιζεσθαι, νομιζων ουτως και προς ψυχη και προς θαλπη αμεινον αν παρεσκευασθαι. σιτον γε μην εταξε τοσουτον εχοντα συμβολευειν τον ειρενα ως υπο πλησμονης μεν μηποτε βαρυνεσθαι, του δε ενδεεστερως διαγειν μη απειρως εχειν, νομιζων τους ουτω παιδευομενους μαλλον μεν αν δυνασθαι, ει δεησειεν, ασιτησαντας επιπονησαι, μαλλον δ' αν, ει παραγγελθειη, απο του αυτου σιτου πλειω χρονον επιταθηναι, ηττον δ' αν οψου δεισθαι, ευχερεστερον δε προς παν εχειν βρωμα, και υγιεινοτερως δ' αν διαγειν: και εις μηκος αν την αυξανεσθαι ραδινα τα σωματα ποιουσαν τροφην μαλλον συλλαμβανειν ηγησατο η την διαπλατυνουσαν τωι σιτωι. ως δε μη υπο λιμου αγαν αυ πιεζοιντο, απραγμονως μεν αυτοις ουκ εδωκε λαμβανειν ων αν προσδεωνται, κλεπτειν δ' εφηκεν εστιν α τωι λιμωι επικουρουντας. και ως μεν ουκ απορων ο τι δοιη εφηκεν αυτοις γε μηχανασθαι την τροφην, ουδενα οιμαι τουτο αγνοειν: δηλον δ' οτι τον μελλοντα κλωπευειν και νυκτος αγρυπνειν δει και μεθ' ημεραν απαταν και ενεδρευειν, και κατασκοπους δε ετοιμαζειν τον μελλοντα τι ληψεσθαι. ταυτα ουν δη παντα δηλον οτι μηχανικωτερους των επιτηδειων βουλομενος τους παιδας ποιειν και πολεμικωτερους ουτως επαιδευσεν. ειποι δ' αν ουν τις, τι δητα, ειπερ το κλεπτειν αγαθον ενομιζε, πολλας πληγας επεβαλλε τωι αλισκομενωι; οτι, φημι εγω, και ταλλα, οσα ανθρωποι διδασκουσι, κολαζουσι τον μη καλως υπηρετουντα. κακεινοι ουν τους αλισκομενους ως κακως κλεπτοντας τιμωρουνται. [και ως πλειστους δη αρπασαι τυρους παρ' ορθιας καλον θεις, μαστιγουν τουτους αλλοις επεταξε, τουτο δηλωσαι και εν τουτωι βουλομενος οτι εστιν ολιγον χρονον αλγησαντα πολυν χρονον ευδοκιμουντα ευφραινεσθαι.] δηλουται δε εν τουτωι οτι και οπου ταχους δει ο βλακευων ελαχιστα μεν ωφελειται, πλειστα δε πραγματα λαμβανει. οπως δε μηδ' ει ο παιδονομος απελθοι, ερημοι ποτε οι παιδες ειεν αρχοντος, εποιησε τον αει παροντα των πολιτων κυριον ειναι και επιταττειν τοις παισιν ο τι [αν] αγαθον δοκοιη ειναι, και κολαζειν, ει τι αμαρτανοιεν. τουτο δε ποιησας διεπραξε και αιδημονεστερους ειναι τους παιδας: ουδεν γαρ ουτως αιδουνται ουτε παιδες ουτε ανδρες ως τους αρχοντας. ως δε και ει ποτε μηδεις τυχοι ανηρ παρων, μηδ' ως ερημοι οι παιδες αρχοντος ειεν, εθηκε της ιλης εκαστης τον τορωτατον των ειρενων αρχειν: ωστε ουδεποτε εκει οι παιδες ερημοι αρχοντος εισι. λεκτεον δε μοι δοκει ειναι και περι των παιδικων ερωτων: εστι γαρ τι και τουτο προς παιδειαν. οι μεν τοινυν αλλοι ελληνες η ωσπερ βοιωτοι ανηρ και παις συζυγεντες ομιλουσιν, η ωσπερ ηλειοι δια χαριτων τηι ωραι χρωνται: εισι δε και οι πανταπασι του διαλεγεσθαι τους εραστας ειργουσιν απο των παιδων. ο δε λυκουργος εναντια και τουτοις πασι γνους, ει μεν τις αυτος ων οιον δει αγασθεις ψυχην παιδος πειρωιτο αμεμπτον φιλον αποτελεσασθαι και συνειναι, επηινει και καλλιστην παιδειαν ταυτην ενομιζεν: ει δε τις παιδος σωματος ορεγομενος φανειη, αισχιστον τουτο θεις εποιησεν εν λακεδαιμονι μηδεν ηττον εραστας παιδικων απεχεσθαι η γονεις παιδων η και αδελφοι αδελφων εις αφροδισια απεχονται. το μεντοι ταυτα απιστεισθαι υπο τινων ου θαυμαζω: εν πολλαις γαρ των πολεων οι νομοι ουκ εναντιουνται ταις προς τους παιδας επιθυμιαις. η μεν δη παιδεια ειρηται η τε λακωνικη και η των αλλων ελληνων: εξ οποτερας δ' αυτων και ευπειθεστεροι και αιδημονεστεροι και ων δει εγκρατεστεροι ανδρες αποτελουνται, ο βουλομενος και ταυτα επισκοπεισθω. οταν γε μην εκ παιδων εις το μειρακιουσθαι εκβαινωσι, τηνικαυτα οι μεν αλλοι παυουσι μεν απο παιδαγωγων, παυουσι δε απο διδασκαλων, αρχουσι δε ουδενες ετι αυτων, αλλ' αυτονομους αφιασιν: ο δε λυκουργος και τουτων ταναντια εγνω. καταμαθων γαρ τοις τηλικουτοις μεγιστον μεν φρονημα εμφυομενον, μαλιστα δε υβριν επιπολαζουσαν, ισχυροτατας δε επιθυμιας των ηδονων παρισταμενας, τηνικαυτα πλειστους μεν πονους αυτοις επεβαλε, πλειστην δε ασχολιαν εμηχανησατο. επιθεις δε και ει τις ταυτα φυγοι, μηδενος ετι των καλων τυγχανειν, εποιησε μη μονον τους εκ δημοσιου αλλα και τους κηδομενους εκαστων επιμελεισθαι, ως μη αποδειλιασαντες αδοκιμοι πανταπασιν εν τηι πολει γενοιντο. προς δε τουτοις το αιδεισθαι ισχυρως εμφυσαι βουλομενος αυτοις και εν ταις οδοις επεταξεν εντος μεν του ιματιου τω χειρε εχειν, σιγηι δε πορευεσθαι, περιβλεπειν δε μηδαμοι, αλλ' αυτα τα προ των ποδων οραν. ενθα δη και δηλον γεγενηται οτι το αρρεν φυλον και εις το σωφρονειν ισχυροτερον εστι [των] της θηλειας φυσεως. εκεινων γουν ηττον μεν αν φωνην ακουσαις η των λιθινων, ηττον δ' αν ομματα [μετα]στρεψαις η των χαλκων, αιδημονεστερους δ' αν αυτους ηγησαιο και αυτων των εν τοις οφθαλμοις παρθενων. και επειδαν εις το φιλιτιον γε αφικωνται, αγαπητον αυτων και το ερωτηθεν ακουσαι. και των μεν αυ παιδισκων ουτως επεμεληθη. περι γε μην των ηβωντων πολυ μαλιστα εσπουδασε, νομιζων τουτους, ει γενοιντο οιους δει, πλειστον ρεπειν επι το αγαθον τηι πολει. ορων ουν, οις αν μαλιστα φιλονικια εγγενηται, τουτων και χορους αξιακροατοτατους γιγνομενους και γυμνικους αγωνας αξιοθεατοτατους, ενομιζεν, ει και τους ηβωντας συμβαλλοι εις εριν περι αρετης, ουτως αν και τουτους επι πλειστον αφικνεισθαι ανδραγαθιας. ως ουν τουτους αυ συνεβαλεν, εξηγησομαι. αιρουνται τοινυν αυτων οι εφοροι εκ των ακμαζοντων τρεις ανδρας: ουτοι δε ιππαγρεται καλουνται. τουτων δ' εκαστος ανδρας εκατον καταλεγει, διασαφηνιζων οτου ενεκα τους μεν προτιμαι, τους δε αποδοκιμαζει. οι ουν μη τυγχανοντες των καλων πολεμουσι τοις τε αποστειλασιν αυτους και τοις αιρεθεισιν ανθ' αυτων και παραφυλαττουσιν αλληλους, εαν τι παρα τα καλα νομιζομενα ραιδιουργωσι. και αυτη δη γιγνεται η θεοφιλεστατη τε και πολιτικωτατη ερις, εν ηι αποδεδεικται μεν α δει ποιειν τον αγαθον, χωρις δ' εκατεροι ασκουσιν οπως αει κρατιστοι εσονται, εαν δε τι δεηι, καθ' ενα αρηξουσι τηι πολει παντι σθενει [αν]. αναγκη δ' αυτοις και ευεξιας επιμελεισθαι. και γαρ πυκτευουσι δια την εριν οπου αν συμβαλωσι: διαλυειν μεντοι τους μαχομενους πας ο παραγενομενος κυριος. ην δε τις απειθηι τωι διαλυοντι, αγει αυτον ο παιδονομος επι τους εφορους: οι δε ζημιουσι μεγαλειως, καθισταναι βουλομενοι εις το μηποτε οργην του μη πειθεσθαι τοις νομοις κρατησαι. τοις γε μην την ηβητικην ηλικιαν πεπερακοσιν, εξ ων ηδη και αι μεγισται αρχαι καθιστανται, οι μεν αλλοι ελληνες αφελοντες αυτων το ισχυος ετι επιμελεισθαι στρατευεσθαι ομως αυτοις επιταττουσιν, ο δε λυκουργος τοις τηλικουτοις νομιμον εποιησε καλλιστον ειναι το θηραν, ει μη τι δημοσιον κωλυοι, οπως δυναιντο και ουτοι μηδεν ηττον των ηβωντων στρατιωτικους πονους υποφερειν. α μεν ουν εκαστηι ηλικιαι ενομοθετησεν ο λυκουργος επιτηδευματα σχεδον ειρηται: οιαν δε και πασι διαιταν κατεσκευασε, νυν πειρασομαι διηγεισθαι. λυκουργος τοινυν παραλαβων τους σπαρτιατας ωσπερ τους αλλους ελληνας οικοι σκηνουντας, γνους εν τουτοις πλειστα ραιδιουργεισθαι, εις το φανερον εξηγαγε τα συσκηνια, ουτως ηγουμενος ηκιστ' αν παραβαινεσθαι τα προσταττομενα. και σιτον γε εταξεν αυτοις ως μητε υπερπληρουσθαι μητε ενδεεις γιγνεσθαι. πολλα δε και παραλογα γιγνεται απο των αγρευομενων: οι δε πλουσιοι εστιν οτε και αρτον αντιπαραβαλλουσιν: ωστε ουτε ερημος ποτε η τραπεζα βρωτων γιγνεται, εστ' αν διασκηνωσιν, ουτε πολυδαπανος. και μην του ποτου αποπαυσας τας [ουκ] αναγκαιας ποσεις, αι σφαλλουσι μεν σωματα, σφαλλουσι δε γνωμας, εφηκεν οποτε διψωιη εκαστος πινειν, ουτω νομιζων αβλαβεστατον τε και ηδιστον ποτον γιγνεσθαι. ουτω γε μην συσκηνουντων πως αν τις η υπο λιχνειας η οινοφλυγιας η αυτον η οικον διαφθειρειεν; και γαρ δη εν μεν ταις αλλαις πολεσιν ως το πολυ οι ηλικες αλληλοις συνεισι, μεθ' ωνπερ και ελαχιστη αιδως παραγιγνεται: ο δε λυκουργος εν τηι σπαρτηι ανεμειξε ... παιδευεσθαι τα πολλα τους νεωτερους υπο της των γεραιτερων εμπειριας. και γαρ δη επιχωριον εν τοις φιλιτιοις λεγεσθαι ο τι αν καλως τις εν τηι πολει ποιησηι: ωστ' εκει ηκιστα μεν υβριν, ηκιστα δε παροινιαν, ηκιστα δε αισχουργιαν και αισχρολογιαν εγγιγνεσθαι. αγαθα γε μην απεργαζεται και ταδε η εξω σιτησις: περιπατειν τε γαρ αναγκαζονται εν τηι οικαδε αφοδωι, και μην του υπο οινου μη σφαλλεσθαι επιμελεισθαι, ειδοτες οτι ουκ ενθαπερ εδειπνουν καταμενουσι και τηι ορφνηι οσα ημεραι χρηστεον: ουδε γαρ υπο φανου τον ετι εμφρουρον εξεστι πορευεσθαι. καταμαθων γε μην ο λυκουργος και οτι απο των σιτων οι μεν διαπονουμενοι ευχροι τε και ευσαρκοι και ευρωστοι εισιν, οι δ' απονοι πεφυσημενοι τε και αισχροι και ασθενεις αναφαινονται, ουδε τουτου ημελησεν, αλλ' εννοων οτι και οταν αυτος τις τηι εαυτου γνωμηι φιλοπονηι, αρκουντως το σωμα εχων αναφαινεται, επεταξε τον αει πρεσβυτατον εν τωι γυμνασιωι εκαστωι επιμελεισθαι ως μηποτε †αυτοι ελαττους των σιτιων γιγνεσθαι†. και εμοι μεν ουδ' εν τουτωι σφαληναι δοκει. ουκ αν ουν ραιδιως γε τις ευροι σπαρτιατων ουτε υγιεινοτερους ουτε τοις σωμασι χρησιμωτερους: ομοιως γαρ απο τε των σκελων και απο χειρων και απο τραχηλου γυμναζονται. εναντια γε μην εγνω και ταδε τοις πλειστοις. εν μεν γαρ ταις αλλαις πολεσι των εαυτου εκαστος και παιδων και οικετων και χρηματων αρχουσιν: ο δε λυκουργος, κατασκευασαι βουλομενος ως αν μηδεν βλαπτοντες απολαυοιεν τι οι πολιται αλληλων αγαθον, εποιησε παιδων εκαστον ομοιως των εαυτου και των αλλοτριων αρχειν. οταν δε τις ειδηι οτι ουτοι πατερες εισι των παιδων, ων αυτος αρχει αναγκη ουτως αρχειν ωσπερ αν και των εαυτου αρχεσθαι βουλοιτο. ην δε τις παις ποτε πληγας λαβων υπ' αλλου κατειπηι προς τον πατερα, αισχρον εστι μη ουκ αλλας πληγας εμβαλλειν τωι υιει. ουτω πιστευουσιν αλληλοις μηδεν αισχρον προσταττειν τοις παισιν. εποιησε δε και οικεταις, ει τις δεηθειη, χρησθαι και τοις αλλοτριοις. και κυνων δε θηρευτικων συνηψε κοινωνιαν: ωστε οι μεν δεομενοι παρακαλουσιν επι θηραν, ο δε μη αυτος σχολαζων ηδεως εκπεμπει. και ιπποις δε ωσαυτως χρωνται: ο γαρ ασθενησας η δεηθεις οχηματος η ταχυ ποι βουληθεις αφικεσθαι, ην που ιδηι ιππον οντα, λαβων και χρησαμενος καλως αποκαθιστησιν. ου μην ουδ' εκεινο γε παρα τοις αλλοις ειθισμενον εποιησεν επιτηδευεσθαι. οπου γαρ αν υπο θηρας οψισθεντες δεηθωσι των επιτηδειων, ην μη συνεσκευασμενοι τυχωσι, και ενταυθα εθηκε τους μεν πεπαμενους καταλειπειν τα πεποιημενα, τους δε δεομενους ανοιξαντας τα σημαντρα, λαβοντας οσων αν δεωνται σημηναμενους καταλιπειν. τοιγαρουν ουτως μεταδιδοντες αλληλοις και οι τα μικρα εχοντες μετεχουσι παντων των εν τηι χωραι, οποταν τινος δεηθωσιν. εναντια γε μην και ταδε τοις αλλοις ελλησι κατεστησεν ο λυκουργος εν τηι σπαρτηι νομιμα. εν μεν γαρ δηπου ταις αλλαις πολεσι παντες χρηματιζονται οσον δυνανται: ο μεν γαρ γεωργει, ο δε ναυκληρει, ο δ' εμπορευεται, οι δε και απο τεχνων τρεφονται: εν δε τηι σπαρτηι ο λυκουργος τοις [μεν] ελευθεροις των μεν αμφι χρηματισμον απειπε μηδενος απτεσθαι, οσα δε ελευθεριαν ταις πολεσι παρασκευαζει, ταυτα εταξε μονα εργα αυτων νομιζειν. και γαρ δη τι πλουτος εκει γε σπουδαστεος, ενθα ισα μεν φερειν εις τα επιτηδεια, ομοιως δε διαιτασθαι ταξας εποιησε μη ηδυπαθειας ενεκα χρηματων ορεγεσθαι; αλλα μην ουδ' ιματιων γε ενεκα χρηματιστεον: ου γαρ εσθητος πολυτελειαι αλλα σωματος ευεξιαι κοσμουνται. ουδε μην του γε εις τους συσκηνους ενεκα εχειν δαπαναν χρηματα αθροιστεον, επει το τωι σωματι πονουντα ωφελειν τους συνοντας ευδοξοτερον εποιησεν η το δαπανωντα, επιδειξας το μεν ψυχης, το δε πλουτου εργον. το γε μην εξ αδικων χρηματιζεσθαι και εν τοις τοιουτοις διεκωλυσε. πρωτον μεν γαρ νομισμα τοιουτον κατεστησατο, ο δεκαμνων μονον αν εις οικιαν εισελθον ουποτε δεσποτας ουδε οικετας λαθοι: και γαρ χωρας μεγαλης και αμαξης αγωγης δεοιτ' αν. χρυσιον γε μην και αργυριον ερευναται, και αν τι που φανηι, ο εχων ζημιουται. τι ουν αν εκει χρηματισμος σπουδαζοιτο, ενθα η κτησις πλειους λυπας η η χρησις ευφροσυνας παρεχει; αλλα γαρ οτι μεν εν σπαρτηι μαλιστα πειθονται ταις αρχαις τε και τοις νομοις, ισμεν απαντες. εγω μεντοι ουδ' εγχειρησαι οιμαι προτερον τον λυκουργον ταυτην την ευταξιαν καθισταναι πριν ομογνωμονας εποιησατο τους κρατιστους των εν τηι πολει. τεκμαιρομαι δε ταυτα, οτι εν μεν ταις αλλαις πολεσιν οι δυνατωτεροι ουδε βουλονται δοκειν τας αρχας φοβεισθαι, αλλα νομιζουσι τουτο ανελευθερον ειναι: εν δε τηι σπαρτηι οι κρατιστοι και υπερχονται μαλιστα τας αρχας και τωι ταπεινοι ειναι μεγαλυνονται και τωι οταν καλωνται τρεχοντες αλλα μη βαδιζοντες υπακουειν, νομιζοντες, ην αυτοι καταρχωσι του σφοδρα πειθεσθαι, εψεσθαι και τους αλλους: οπερ και γεγενηται. εικος δε και την της εφορειας δυναμιν τους αυτους τουτους συγκατασκευασαι, επειπερ εγνωσαν το πειθεσθαι μεγιστον αγαθον ειναι και εν πολει και εν στρατιαι και εν οικωι: οσωι γαρ μειζω δυναμιν εχει η αρχη, τοσουτωι μαλλον αν ηγησαντο αυτην και καταπληξειν τους πολιτας [του υπακουειν]. εφοροι ουν ικανοι μεν εισι ζημιουν ον αν βουλωνται, κυριοι δ' εκπραττειν παραχρημα, κυριοι δε και αρχοντας μεταξυ [και] καταπαυσαι και ειρξαι γε και περι της ψυχης εις αγωνα καταστησαι. τοσαυτην δε εχοντες δυναμιν ουχ ωσπερ αι αλλαι πολεις εωσι τους αιρεθεντας αει αρχειν το ετος οπως αν βουλωνται, αλλ' ωσπερ οι τυραννοι και οι εν τοις γυμνικοις αγωσιν επισταται, ην τινα αισθανωνται παρανομουντα τι, ευθυς παραχρημα κολαζουσι. πολλων δε και αλλων οντων μηχανηματων καλων τωι λυκουργωι εις το πειθεσθαι τοις νομοις εθελειν τους πολιτας, εν τοις καλλιστοις και τουτο μοι δοκει ειναι, οτι ου προτερον απεδωκε τωι πληθει τους νομους πριν ελθων συν τοις κρατιστοις εις δελφους επηρετο τον θεον ει λωιον και αμεινον ειη τηι σπαρτηι πειθομενηι οις αυτος εθηκε νομοις. επει δε ανειλε τωι παντι αμεινον ειναι, τοτε απεδωκεν, ου μονον ανομον αλλα και ανοσιον θεις το πυθοχρηστοις νομοις μη πειθεσθαι. αξιον δε του λυκουργου και τοδε αγασθηναι, το κατεργασασθαι εν τηι πολει αιρετωτερον ειναι τον καλον θανατον αντι του αισχρου βιου: και γαρ δη επισκοπων τις αν ευροι μειους αποθνηισκοντας τουτων <η> των εκ του φοβερου αποχωρειν αιρουμενων. ως ταληθες ειπειν και επεται τηι αρετηι <το> σωιζεσθαι εις τον πλειω χρονον μαλλον η τηι κακιαι: και γαρ ραιων και ηδιων και ευπορωτερα και ισχυροτερα. δηλον δε οτι και ευκλεια μαλιστα επεται τηι αρετηι: και γαρ συμμαχειν πως παντες τοις αγαθοις βουλονται. ηι μεντοι ωστε ταυτα γιγνεσθαι εμηχανησατο, και τουτο καλον μη παραλιπειν. εκεινος τοινυν σαφως παρεσκευασε τοις μεν αγαθοις ευδαιμονιαν, τοις δε κακοις κακοδαιμονιαν. εν μεν γαρ ταις αλλαις πολεσιν, οποταν τις κακος γενηται, επικλησιν μονον εχει κακος ειναι, αγοραζει δε εν τωι αυτωι ο κακος ταγαθωι και καθηται και γυμναζεται, εαν βουληται: εν δε τηι λακεδαιμονι πας μεν αν τις αισχυνθειη τον κακον συσκηνον παραλαβειν, πας δ' αν εν παλαισματι συγγυμναστην. πολλακις δ' ο τοιουτος και διαιρουμενων τους αντισφαιριουντας αχωριστος περιγιγνεται, και εν χοροις δ' εις τας επονειδιστους χωρας απελαυνεται, και μην εν οδοις παραχωρητεον αυτωι και εν θακοις και [εν] τοις νεωτεροις υπαναστατεον, και τας μεν προσηκουσας κορας οικοι θρεπτεον, και ταυταις της ανανδριας αιτιαν υφεκτεον, γυναικος δε κενην εστιαν [ου] περιοπτεον και αμα τουτου ζημιαν αποτειστεον, λιπαρον δε ου πλανητεον ουδε μιμητεον τους ανεγκλητους, η πληγας υπο των αμεινονων ληπτεον. εγω μεν δη τοιαυτης τοις κακοις ατιμιας επικειμενης ουδεν θαυμαζω το προαιρεισθαι εκει θανατον αντι του ουτως ατιμου τε και επονειδιστου βιου. καλως δε μοι δοκει ο λυκουργος νομοθετησαι και ηι μεχρι γηρως ασκοιτ' αν αρετη. επι γαρ τωι τερματι του βιου την κρισιν της γεροντιας προσθεις εποιησε μηδε εν τωι γηραι αμελεισθαι την καλοκαγαθιαν. αξιαγαστον δ' αυτου και το επικουρησαι τωι των αγαθων γηραι: θεις γαρ τους γεροντας κυριους του περι της ψυχης αγωνος διεπραξεν εντιμοτερον ειναι το γηρας της των ακμαζοντων ρωμης. εικοτως δε τοι και σπουδαζεται ουτος ο αγων μαλιστα των ανθρωπινων. καλοι μεν γαρ και οι γυμνικοι: αλλ' ουτοι μεν σωματων εισιν: ο δε περι της γεροντιας αγων ψυχων αγαθων κρισιν παρεχει. οσωι ουν κρειττων ψυχη σωματος, τοσουτωι και οι αγωνες οι των ψυχων η οι των σωματων αξιοσπουδαστοτεροι. τοδε γε μην του λυκουργου πως ου μεγαλως αξιον αγασθηναι; ος επειδη κατεμαθεν οτι οπου οι βουλομενοι επιμελουνται της αρετης ουχ ικανοι εισι τας πατριδας αυξειν, [εκεινος] εν τηι σπαρτηι ηναγκασε δημοσιαι παντας πασας ασκειν τας αρετας. ωσπερ ουν [οι ιδιωται] των ιδιωτων διαφερουσιν αρετηι οι ασκουντες των αμελουντων, ουτω και η σπαρτη εικοτως πασων των πολεων αρετηι διαφερει, μονη δημοσιαι επιτηδευουσα την καλοκαγαθιαν. ου γαρ κακεινο καλον, το των αλλων πολεων κολαζουσων ην τις τι ετερος ετερον αδικηι, εκεινον ζημιας μη ελαττους επιθειναι ει τις φανερος ειη αμελων του ως βελτιστος ειναι; ενομιζε γαρ, ως εοικεν, υπο μεν των ανδραποδιζομενων τινας η αποστερουντων τι η κλεπτοντων τους βλαπτομενους μονον αδικεισθαι, υπο δε των κακων και ανανδρων ολας τας πολεις προδιδοσθαι. ωστε εικοτως εμοιγε δοκει τουτοις μεγιστας ζημιας επιθειναι. επεθηκε δε και την ανυποστατον αναγκην ασκειν απασαν πολιτικην αρετην. τοις μεν γαρ τα νομιμα εκτελουσιν ομοιως απασι την πολιν οικειαν εποιησε, και ουδεν υπελογισατο ουτε σωματων ουτε χρηματων ασθενειαν: ει δε τις αποδειλιασειε του τα νομιμα διαπονεισθαι, τουτον εκεινος απεδειξε μηδε νομιζεσθαι ετι των ομοιων ειναι. αλλα γαρ οτι μεν παλαιοτατοι ουτοι οι νομοι εισι, σαφες: ο γαρ λυκουργος κατα τους ηρακλειδας λεγεται γενεσθαι: ουτω δε παλαιοι οντες ετι και νυν τοις αλλοις καινοτατοι εισι: και γαρ το παντων θαυμαστοτατον επαινουσι μεν παντες τα τοιαυτα επιτηδευματα, μιμεισθαι δε αυτα ουδεμια πολις εθελει. και ταυτα μεν δη κοινα αγαθα και εν ειρηνηι και εν πολεμωι: ει δε τις βουλεται καταμαθειν ο τι και εις τας στρατειας βελτιον των αλλων εμηχανησατο, εξεστι και τουτων ακουειν. πρωτον μεν τοινυν οι εφοροι προκηρυττουσι τα ετη εις α δει στρατευεσθαι και ιππευσι και οπλιταις, επειτα δε και τοις χειροτεχναις: ωστε οσοισπερ επι πολεως χρωνται ανθρωποι, παντων τουτων και επι στρατιας οι λακεδαιμονιοι ευπορουσι: και οσων δε οργανων η στρατια κοινηι δεηθειη αν, απαντα τα μεν αμαξηι προστετακται παρεχειν, τα δε υποζυγιωι: ουτω γαρ ηκιστ' αν το ελλειπον διαλαθοι. εις γε μην τον εν τοις οπλοις αγωνα τοιαδ' εμηχανησατο, στολην μεν εχειν φοινικιδα, ταυτην νομιζων ηκιστα μεν γυναικειαι κοινωνειν, πολεμικωτατην δ' ειναι, και χαλκην ασπιδα: και γαρ ταχιστα λαμπρυνεται και σχολαιοτοτα ρυπαινεται. εφηκε δε και κομαν τοις υπερ την ηβητικην ηλικιαν, νομιζων ουτω και μειζους αν και ελευθεριωτερους και γοργοτερους φαινεσθαι. ουτω γε μην κατεσκευασμενων μορας μεν διειλεν εξ και ιππεων και οπλιτων. εκαστη δε των οπλιτικων μορων εχει πολεμαρχον ενα, λοχαγους τετταρας, πεντηκοντηρας οκτω, ενωμοταρχους εκκαιδεκα. εκ δε τουτων των μορων δια παρεγγυησεως καθιστανται τοτε μεν εις . . . ενωμοτιας, τοτε δε εις τρεις, τοτε δε εις εξ. ο δε οι πλειστοι οιονται, πολυπλοκωτατην ειναι την εν οπλοις λακωνικην ταξιν, το εναντιωτατον υπειληφασι του οντος: εισι μεν γαρ εν τηι λακωνικηι ταξει οι πρωτοσταται αρχοντες, και ο στιχος εκαστος παντ' εχων οσα δει παρεχεσθαι. ουτω δε ραιδιον ταυτην την ταξιν μαθειν ως οστις τους ανθρωπους δυναται γιγνωσκειν ουδεις αν αμαρτοι: τοις μεν γαρ ηγεισθαι δεδοται, τοις δε επεσθαι τετακται. αι δε παραγωγαι ωσπερ υπο κηρυκος υπο του ενωμοταρχου λογωι δηλουνται <και> αραιαι τε και βαθυτεραι αι φαλαγγες γιγνονται: ων ουδεν ουδ' οπωστιουν χαλεπον μαθειν. το μεντοι καν ταραχθωσι μετα του παρατυχοντος ομοιως μαχεσθαι, ταυτην την ταξιν ουκετι ραιδιον εστι μαθειν πλην τοις υπο των του λυκουργου νομων πεπαιδευμενοις. ευπορωτατα δε και εκεινα λακεδαιμονιοι ποιουσι τα τοις οπλομαχοις πανυ δοκουντα χαλεπα ειναι: οταν μεν γαρ επι κερως πορευωνται, κατ' ουραν δηπου ενωμοτια <ενωμοτιαι> επεται: εαν δ' εν τωι τοιουτωι εκ του εναντιου πολεμια φαλαγξ επιφανηι, τωι ενωμοταρχωι παρεγγυαται εις μετωπον παρ' ασπιδα καθιστασθαι, και δια παντος ουτως, εστ' αν η φαλαγξ εναντια καταστηι. ην γε μην ουτως εχοντων εκ του οπισθεν οι πολεμιοι επιφανωσιν, εξελιττεται εκαστος ο στιχος, ινα οι κρατιστοι εναντιοι αει τοις πολεμιοις ωσιν. οτι δε ο αρχων ευωνυμος γιγνεται, ουδ' εν τουτωι μειονεκτειν ηγουνται, αλλ' εστιν οτε και πλεονεκτειν. ει γαρ τινες κυκλουσθαι επιχειροιεν, ουκ αν κατα τα γυμνα, αλλα κατα τα ωπλισμενα περιβαλλοιεν αν. ην δε ποτε ενεκα τινος δοκηι συμφερειν τον ηγεμονα δεξιον κερας εχειν, στρεψαντες το αγημα επι κερας εξελιττουσι την φαλαγγα, εστ' αν ο μεν ηγεμων δεξιος ηι, η δε ουρα ευωνυμος γενηται. ην δ' αυ εκ των δεξιων πολεμιων ταξις επιφαινηται επι κερως πορευομενων, ουδεν αλλο πραγματευονται η τον λοχον εκαστον ωσπερ τριηρη αντιπρωιρον τοις εναντιοις στρεφουσι, και ουτως αυ γιγνεται ο κατ' ουραν λοχος παρα δορυ. ην γε μην κατα τα ευωνυμα πολεμιοι προσιωσιν, ουδε τουτ' εωσιν, αλλα προθεουσιν η [εναντιους] αντιπαλους τους λοχους στρεφουσι: και ουτως αυ ο κατ' ουραν λοχος παρ' ασπιδα καθισταται. ερω δε και ηι στρατοπεδευεσθαι ενομισε χρηναι λυκουργος. δια μεν γαρ το τας γωνιας του τετραγωνου αχρηστους ειναι κυκλον εστρατοπεδευσατο, ει μη ορος ασφαλες ειη η τειχος η ποταμον οπισθεν εχοιεν. φυλακας γε μην εποιησε μεθημερινας τας μεν παρα τα οπλα εισω βλεπουσας: ου γαρ πολεμιων ενεκα αλλα φιλων αυται καθιστανται: τους γε μην πολεμιους ιππεις φυλαττουσιν απο χωριων ων αν εκ πλειστου προορωιεν ει [δε] τις προσιοι. νυκτωρ <δε> εξω της φαλαγγος ενομισεν υπο σκιριτων προφυλαττεσθαι: (νυν δ' ηδη και υπο ξενων ... αυτων τινες συμπαροντες.) το δε εχοντας τα δορατα αει περιιεναι, ευ και τουτο δει ειδεναι, οτι του αυτου ενεκα εστιν ουπερ και τους δουλους ειργουσιν απο των οπλων, και τους επι τα αναγκαια απιοντας ου δει θαυμαζειν οτι ουτε αλληλων ουτε των οπλων πλεον η οσον μη λυπειν αλληλους απερχονται: και γαρ ταυτα ασφαλειας ενεκα ποιουσιν. μεταστρατοπεδευονται γε μην πυκνα και του σινεσθαι τους πολεμιους ενεκα και του ωφελειν τους φιλους. και γυμναζεσθαι δε προαγορευεται υπο του νομου απασι λακεδαιμονιοις, εωσπερ αν στρατευωνται. ωστε μεγαλο πρεπεστερους μεν αυτους εφ' εαυτοις γιγνεσθαι, ελευθεριωτερους δε των αλλων φαινεσθαι. δει δε ουτε περιπατον ουτε δρομον μασσω ποιεισθαι η οσον αν η μορα εφηκηι, οπως μηδεις των αυτου οπλων πορρω γιγνηται. μετα δε τα γυμνασια καθιζειν μεν ο πρωτος πολεμαρχος κηρυττει: εστι δε τουτο ωσπερ εξετασις: εκ τουτου δε αριστοποιεισθαι και ταχυ τον προσκοπον απολυεσθαι: εκ τουτου δ' αυ διατριβαι και αναπαυσεις προ των εσπερινων γυμνασιων. μετα γε μην ταυτα δειπνοποιεισθαι κηρυττεται, και επειδαν αισωσιν εις τους θεους οις αν κεκαλλιερηκοτες ωσιν, επι των οπλων αναπαυεσθαι. οτι δε πολλα γραφω ου δει θαυμαζειν: ηκιστα γαρ λακεδαιμονιοις ευροι αν τις παραλελειμμενα εν τοις στρατιωτικοις οσα δειται επιμελειας. διηγησομαι δε και ην επι στρατιας ο λυκουργος βασιλει δυναμιν και τιμην κατεσκευασε. πρωτον μεν γαρ επι φρουρας τρεφει η πολις βασιλεα και τους συν αυτωι: συσκηνουσι δε αυτωι οι πολεμαρχοι, οπως αει συνοντες μαλλον και κοινοβουλωσιν, ην τι δεωνται: συσκηνουσι δε και αλλοι τρεις ανδρες των ομοιων: ουτοι τουτοις επιμελουνται παντων των επιτηδειων, ως μηδεμια ασχολια ηι αυτοις των πολεμικων επιμελεισθαι. επαναληψομαι δε ως εξορμαται συν στρατιαι ο βασιλευς. θυει μεν γαρ πρωτον οικοι ων διι αγητορι και τοις σιοιν [αυτωι]: ην δε ενταυθα καλλιερησηι, λαβων ο πυρφορος πυρ απο του βωμου προηγειται επι τα ορια της χωρας: ο δε βασιλευς εκει αυ θυεται διι και αθηναι. οταν δε αμφοιν τουτοιν τοιν θεοιν καλλιερηθηι, τοτε διαβαινει τα ορια της χωρας: και το πυρ μεν απο τουτων των ιερων προηγειται ουποτε αποσβεννυμενον, σφαγια δε παντοια επεται. αει δε οταν θυηται, αρχεται μεν τουτου του εργου ετι κνεφαιος, προλαμβανειν βουλομενος την του θεου ευνοιαν. παρεισι δε περι την θυσιαν πολεμαρχοι, λοχαγοι, πεντηκοντηρες, ξενων στρατιαρχοι, στρατου σκευοφορικου αρχοντες, και των απο των πολεων δε στρατηγων ο βουλομενος: παρεισι δε και των εφορων δυο, οι πολυπραγμονουσι μεν ουδεν, ην μη ο βασιλευς προσκαληι: ορωντες δε ο τι ποιει εκαστος παντας σωφρονιζουσιν, ως το εικος. οταν δε τελεσθηι τα ιερα, ο βασιλευς προσκαλεσας παντας παραγγελλει τα ποιητεα. ωστε ορων ταυτα ηγησαιο αν τους μεν αλλους αυτοσχεδιαστας ειναι των στρατιωτικων, λακεδαιμονιους δε μονους τωι οντι τεχνιτας των πολεμικων. επειδαν γε μην ηγηται βασιλευς, ην μεν μηδεις εναντιος φαινηται, ουδεις αυτου προσθεν πορευεται, πλην σκιριται και οι προερευνωμενοι ιππεις: ην δε ποτε μαχην οιωνται εσεσθαι, λαβων το αγημα της πρωτης μορας ο βασιλευς αγει στρεψας επι δορυ, εστ' αν γενηται εν μεσωι δυοιν μοραιν και δυοιν πολεμαρχοιν. ους δε δει επι τουτοις τεταχθαι, ο πρεσβυτατος των περι δαμοσιαν συνταττει: εισι δε ουτοι οσοι αν συσκηνοι ωσι των ομοιων, και μαντεις και ιατροι και αυληται <και> οι του στρατου αρχοντες, και εθελουσιοι ην τινες παρωσιν. ωστε των δεομενων γιγνεσθαι ουδεν απορειται: ουδεν γαρ απροσκεπτον εστι. μαλα δε και ταδε ωφελιμα, ως εμοι δοκει, εμηχανησατο λυκουργος εις τον εν οπλοις αγωνα. οταν γαρ ορωντων ηδη των πολεμιων χιμαιρα σφαγιαζηται, αυλειν τε παντας τους παροντας αυλητας νομος και μηδενα λακεδαιμονιων αστεφανωτον ειναι: και οπλα δε λαμπρυνεσθαι προαγορευεται. εξεστι δε τωι νεωι και κεχριμενωι εις μαχην συνιεναι και φαιδρον ειναι και ευδοκιμον. και παρακελευονται δε τωι ενωμοταρχωι: ουδ' ακουεται γαρ εις εκαστην πασαν την ενωμοτιαν αφ' εκαστου ενωμοταρχου εξω: οπως δε καλως γιγνηται πολεμαρχωι δει μελειν. οταν γε μην καιρος δοκηι ειναι στρατοπεδευεσθαι, τουτου μεν δη κυριος βασιλευς και του δειξαι γε οπου δει: το μεντοι πρεσβειας αποπεμπεσθαι και φιλιας και πολεμιας, τουτ' ου βασιλεως. και αρχονται μεν παντες απο βασιλεως, οταν βουλωνται πραξαι τι. ην δ' ουν δικης δεομενος τις ελθηι, προς ελλανοδικας τουτον ο βασιλευς αποπεμπει, ην δε χρηματων, προς ταμιας, ην δε ληιδα αγων, προς λαφυροπωλας. ουτω δε πραττομενων βασιλει ουδεν αλλο εργον καταλειπεται επι φρουρας η ιερει μεν τα προς τους θεους ειναι, στρατηγωι δε τα προς τους ανθρωπους. ει δε τις με εροιτο ει και νυν ετι μοι δοκουσιν οι λυκουργου νομοι ακινητοι διαμενειν, τουτο μα δια ουκ αν ετι θρασεως ειποιμι. οιδα γαρ προτερον μεν λακεδαιμονιους αιρουμενους οικοι τα μετρια εχοντας αλληλοις συνειναι μαλλον η αρμοζοντας εν ταις πολεσι και κολακευομενους διαφθειρεσθαι. και προσθεν μεν οιδα αυτους φοβουμενους χρυσιον εχοντας φαινεσθαι: νυν δ' εστιν ους και καλλωπιζομενους επι τωι κεκτησθαι. επισταμαι δε και προσθεν τουτου ενεκα ξενηλασιας γιγνομενας και αποδημειν ουκ εξον, οπως μη ραιδιουργιας οι πολιται απο των ξενων εμπιμπλαιντο: νυν δ' επισταμαι τους δοκουντας πρωτους ειναι εσπουδακοτας ως μηδεποτε παυωνται αρμοζοντες επι ξενης. και ην μεν οτε επεμελουντο οπως αξιοι ειεν ηγεισθαι: νυν δε πολυ μαλλον πραγματευονται οπως αρξουσιν η οπως αξιοι τουτων εσονται. τοιγαρουν οι ελληνες προτερον μεν ιοντες εις λακεδαιμονα εδεοντο αυτων ηγεισθαι επι τους δοκουντας αδικειν: νυν δε πολλοι παρακαλουσιν αλληλους επι το διακωλυειν αρξαι παλιν αυτους. ουδεν μεντοι δει θαυμαζειν τουτων των επιψογων αυτοις γιγνομενων, επειδη φανεροι εισιν ουτε τωι θεωι πειθομενοι ουτε τοις λυκουργου νομοις. βουλομαι δε και ας βασιλει προς την πολιν συνθηκας ο λυκουργος εποιησε διηγησασθαι: μονη γαρ δη αυτη αρχη διατελει οιαπερ εξ αρχης κατεσταθη: τας δε αλλας πολιτειας ευροι αν τις μετακεκινημενας και ετι και νυν μετακινουμενας. εθηκε γαρ θυειν μεν βασιλεα προ της πολεως τα δημοσια απαντα, ως απο [του] θεου οντα, και στρατιαν οποι αν η πολις εκπεμπηι ηγεισθαι. εδωκε δε και γερα απο των θυομενων λαμβανειν, και γην δε εν πολλαις των περιοικων πολεων απεδειξεν εξαιρετον τοσαυτην ωστε μητ' ενδεισθαι των μετριων μητε πλουτωι υπερφερειν. οπως δε και οι βασιλεις εξω σκηνοιεν, σκηνην αυτοις δημοσιαν απεδειξε, και διμοιριαι γε επι τωι δειπνωι ετιμησεν, ουχ ινα διπλασια καταφαγοιεν, αλλ' ινα και απο τουδε τιμησαι εχοιεν ει τινα βουλοιντο. εδωκε δ' αυ και συσκηνους δυο εκατερωι προσελεσθαι, οι δη και πυθιοι καλουνται. εδωκε δε και πασων των συων απο τοκου χοιρον λαμβανειν, ως μηποτε απορησαι βασιλευς ιερων, ην τι δεηθηι θεοις συμβουλευσασθαι. και προς τηι οικιαι δε λιμνη υδατος <αφθονιαν> παρεχει: οτι δε και τουτο προς πολλα χρησιμον, οι μη εχοντες αυτο μαλλον γιγνωσκουσι. και εδρας δε παντες υπανιστανται βασιλει, πλην ουκ εφοροι απο των εφορικων διφρων. και ορκους δε αλληλοις κατα μηνα ποιουνται, εφοροι μεν υπερ της πολεως, βασιλευς δε υπερ εαυτου. ο δε ορκος εστι τωι μεν βασιλει κατα τους της πολεως κειμενους νομους βασιλευσειν, τηι δε πολει εμπεδορκουντος εκεινου αστυφελικτον την βασιλειαν παρεξειν. αυται μεν ουν αι τιμαι οικοι ζωντι βασιλει δεδονται, ουδεν τι πολυ υπερφερουσαι των ιδιωτικων: ου γαρ εβουληθη ουτε τοις βασιλευσι τυραννικον φρονημα παραστησαι ουτε τοις πολιταις φθονον εμποιησαι της δυναμεως. αι δε τελευτησαντι τιμαι βασιλει δεδονται, τηιδε βουλονται δηλουν οι λυκουργου νομοι οτι ουχ ως ανθρωπους αλλ' ως ηρωας τους λακεδαιμονιων βασιλεις προτετιμηκασι. [11] {Work} {ποροι [η περι προσοδων]} εγω μεν τουτο αει ποτε νομιζω, οποιοι τινες αν οι προσταται ωσι, τοιαυτας και τας πολιτειας γιγνεσθαι. επει δε των αθηνησι προεστηκοτων ελεγον τινες ως γιγνωσκουσι μεν το δικαιον ουδενος ηττον των αλλων ανθρωπων, δια δε την του πληθους πενιαν αναγκαζεσθαι εφασαν αδικωτεροι ειναι περι τας πολεις, εκ τουτου επεχειρησα σκοπειν ει πηι δυναιντ' αν οι πολιται διατρεφεσθαι εκ της εαυτων, οθενπερ και δικαιοτατον, νομιζων, ει τουτο γενοιτο, αμα τηι τε πενιαι αυτων επικεκουρησθαι αν και τωι υποπτους τοις ελλησιν ειναι. σκοπουντι δη μοι α επενοησα τουτο μεν ευθυς ανεφαινετο, οτι η χωρα πεφυκεν οια πλειστας προσοδους παρεχεσθαι. οπως δε γνωσθηι οτι αληθες τουτο λεγω, πρωτον διηγησομαι την φυσιν της αττικης. ουκουν το μεν τας ωρας ενθαδε πραιοτατας ειναι και αυτα τα γιγνομενα μαρτυρει: α γουν πολλαχου ουδε βλαστανειν δυναιτ' αν ενθαδε καρποφορει. ωσπερ δε η γη, ουτω και η περι την χωραν θαλαττα παμφορωτατη εστιν. και μην οσαπερ οι θεοι εν ταις ωραις αγαθα παρεχουσι, και ταυτα παντα ενταυθα πρωιαιτατα μεν αρχεται, οψιαιτατα δε ληγει. ου μονον δε κρατει τοις επ' ενιαυτον θαλλουσι τε και γηρασκουσιν, αλλα και αιδια αγαθα εχει η χωρα. πεφυκε μεν γαρ λιθος εν αυτηι αφθονος, εξ ου καλλιστοι μεν ναοι, καλλιστοι δε βωμοι γιγνονται, ευπρεπεστατα δε θεοις αγαλματα: πολλοι δ' αυτου και ελληνες και βαρβαροι προσδεονται. εστι δε και γη η σπειρομενη μεν ου φερει καρπον, ορυττομενη δε πολλαπλασιους τρεφει η ει σιτον εφερε. και μην υπαργυρος εστι σαφως θειαι μοιραι: πολλων γουν πολεων παροικουσων και κατα γην και κατα θαλατταν εις ουδεμιαν τουτων ουδε μικρα φλεψ αργυριτιδος διηκει. ουκ αν αλογως δε τις οιηθειη της ελλαδος και πασης δε της οικουμενης αμφι τα μεσα οικεισθαι την πολιν. οσωι γαρ αν τινες πλεον απεχωσιν αυτης, τοσουτωι χαλεπωτεροις η ψυχεσιν η θαλπεσιν εντυγχανουσιν: οποσοι τ' αν αυ βουληθωσιν απ' εσχατων της ελλαδος επ' εσχατα αφικεσθαι, παντες ουτοι ωσπερ κυκλου τορνον τας αθηνας η παραπλεουσιν η παρερχονται. και μην ου περιρρυτος γε ουσα ομως ωσπερ νησος πασιν ανεμοις προσαγεται τε ων δειται και αποπεμπεται α βουλεται: αμφιθαλαττος γαρ εστι. και κατα γην δε πολλα δεχεται εμποριαι: ηπειρος γαρ εστιν. ετι δε ταις μεν πλεισταις πολεσι βαρβαροι προσοικουντες πραγματα παρεχουσιν: αθηναις δε γειτονευουσιν αι και αυται πλειστον απεχουσι των βαρβαρων. τουτων μεν ουν απαντων, ωσπερ ειπον, νομιζω αυτην την χωραν αιτιαν ειναι. ει δε προς τοις αυτοφυεσιν αγαθοις πρωτον μεν των μετοικων επιμελεια γενοιτο: αυτη γαρ η προσοδος των καλλιστων εμοιγε δοκει ειναι, επειπερ <αυτοι> αυτους τρεφοντες και πολλα ωφελουντες τας πολεις ου λαμβανουσι μισθον, αλλα μετοικιον προσφερουσιν_επιμελεια γε μην ηδ' αν αρκειν μοι δοκει, ει αφελοιμεν μεν οσα μηδεν ωφελουντα την πολιν ατιμιας δοκει τοις μετοικοις παρεχειν, αφελοιμεν δε και το συστρατευεσθαι οπλιτας μετοικους τοις αστοις. μεγας μεν γαρ ο κινδυνος αποντι: μεγα δε και το απο των τεκνων και των οικιων απιεναι. αλλα μην και η πολις γ' αν ωφεληθειη, ει οι πολιται μετ' αλληλων στρατευοιντο μαλλον η ει συνταττοιντο αυτοις, ωσπερ νυν, λυδοι και φρυγες και συροι και αλλοι παντοδαποι βαρβαροι: πολλοι γαρ τοιουτοι των μετοικων. προς δε τωι αγαθωι τωι τουτους [εκ] του συνταττεσθαι αφεθηναι και κοσμος αν τηι πολει ειη, ει δοκοιεν αθηναιοι εις τας μαχας αυτοις μαλλον πιστευειν η αλλοδαποις. και μεταδιδοντες δ' αν μοι δοκουμεν τοις μετοικοις των <τ'> αλλων ων καλον μεταδιδοναι και του ιππικου ευνουστερους αν ποιεισθαι και αμα ισχυροτεραν αν και μειζω την πολιν αποδεικνυναι. ειτα επειδη και πολλα οικιων ερημα εστιν εντος των τειχων και οικοπεδα, ει η πολις διδοιη οικοδομησομενοις εγκεκτησθαι οι αν αιτουμενοι αξιοι δοκωσιν ειναι, πολυ αν οιομαι και δια ταυτα πλειους τε και βελτιους ορεγεσθαι της αθηνησιν οικησεως. και ει μετοικοφυλακας γε ωσπερ ορφανοφυλακας αρχην καθισταιμεν, και τουτοις τιμη τις επειη οιτινες πλειστους μετοικους αποδειξειαν, και τουτο ευνουστερους αν τους μετοικους ποιοιη και, ως το εικος, παντες αν οι απολιδες της αθηνησι μετοικιας ορεγοιντο και τας προσοδους αν αυξοιεν. ως γε μην και εμπορευεσθαι ηδιστη τε και κερδαλεωτατη η πολις, νυν ταυτα λεξω. πρωτον μεν γαρ δηπου ναυσι καλλιστας και ασφαλεστατας υποδοχας εχει, οπου γ' εστιν εισορμισθεντας αδεως ενεκα χειμωνος αναπαυεσθαι. αλλα μην και τοις εμποροις εν μεν ταις πλεισταις των πολεων αντιφορτιζεσθαι τι αναγκη: νομισμασι γαρ ου χρησιμοις εξω χρωνται: εν δε ταις αθηναις πλειστα μεν εστιν αντεξαγειν ων αν δεωνται ανθρωποι, ην δε μη βουλωνται αντιφορτιζεσθαι, και [οι] αργυριον εξαγοντες καλην εμποριαν εξαγουσιν. οπου γαρ αν πωλωσιν αυτο, πανταχου πλεον του αρχαιου λαμβανουσιν. ει δε και τηι του εμποριου αρχηι αθλα προτιθειη τις οστις δικαιοτατα και ταχιστα διαιροιη τα αμφιλογα, ως μη [απο]κωλυεσθαι αποπλειν τον βουλομενον, πολυ αν και δια ταυτα πλειους τε και ηδιον εμπορευοιντο. αγαθον δε και καλον και προεδριαις τιμασθαι εμπορους και ναυκληρους, και επι ξενια γ' εστιν οτε καλεισθαι, οι αν δοκωσιν αξιολογοις και πλοιοις και εμπορευμασιν ωφελειν την πολιν. ταυτα γαρ τιμωμενοι ου μονον του κερδους αλλα και της τιμης ενεκεν ως προς φιλους επισπευδοιεν αν. οσωι γε μην πλειους εισοικιζοιντο τε και αφικνοιντο, δηλον οτι τοσουτωι αν πλεον και εισαγοιτο και εξαγοιτο και εκπεμποιτο και πωλοιτο και μισθοφοροιτο και τελεσφοροιη. εις μεν ουν τας τοιαυτας αυξησεις των προσοδων ουδε προδαπανησαι δει ουδεν αλλ' η ψηφισματα τε φιλανθρωπα και επιμελειας. οσαι δ' αν αλλαι δοκουσι μοι προσοδοι γιγνεσθαι, γιγνωσκω οτι αφορμης δεησει εις αυτας. ου μεντοι δυσελπις ειμι το μη ουχι προθυμως αν τους πολιτας εις τα τοιαυτα εισφερειν, ενθυμουμενος ως πολλα μεν εισηνεγκεν η πολις, οτε αρκασιν εβοηθει επι λυσιστρατου ηγουμενου, πολλα δε επι ηγησιλεω. επισταμαι δε και τριηρεις πολλακις εκπεμπομενας συν πολληι δαπανηι, και †ταυτας γενομενας†, τουτου μεν αδηλου οντος ειτε βελτιον ειτε κακιον εσται, εκεινου δε δηλου οτι ουδεποτε αποληψονται α αν εισενεγκωσιν ουδε μεθεξουσιν ων αν †εισενεγκωσι†. κτησιν δε απ' ουδενος αν ουτω καλην κτησαιντο ωσπερ αφ' ου αν προτελεσωσιν εις την αφορμην: ωι μεν γαρ αν δεκα μναι εισφορα γενηται, ωσπερ ναυτικον, σχεδον επιπεμπτον αυτωι γιγνεται, τριωβολον της ημερας λαμβανοντι: ωι δε γ' αν πεντε μναι, πλεον η επιτριτον. οι δε γε πλειστοι αθηναιων πλειονα ληψονται κατ' ενιαυτον η οσα αν εισενεγκωσιν. οι γαρ μναν προτελεσαντες εγγυς δυοιν μναιν προσοδον εξουσι, και ταυτα εν πολει, ο δοκει των ανθρωπινων ασφαλεστατον τε και πολυχρονιωτατον ειναι. οιμαι δε εγωγε, ει μελλοιεν αναγραφησεσθαι ευεργεται εις τον απαντα χρονον, και ξενους αν πολλους εισενεγκειν, εστι δ' ας αν και πολεις της αναγραφης ορεγομενας. ελπιζω δε και βασιλεας αν τινας και τυραννους και σατραπας επιθυμησαι μετασχειν ταυτης της χαριτος. οποτε γε μην αφορμη υπαρχοι, καλον μεν και αγαθον ναυκληροις οικοδομειν καταγωγια περι λιμενας προς τοις υπαρχουσι, καλον δε και εμποροις [επι] προσηκοντας τοπους <επ'> ωνηι τε και πρασει, και τοις εισαφικνουμενοις δε δημοσια καταγωγια. ει δε και τοις αγοραιοις οικησεις τε και πωλητηρια κατασκευασθειη και εν πειραιει και εν τωι αστει, αμα τ' αν κοσμος ειη τηι πολει και πολλαι αν απο τουτων προσοδοι γιγνοιντο. αγαθον δε μοι δοκει ειναι πειραθηναι, ει και ωσπερ τριηρεις δημοσιας η πολις κεκτηται, ουτω και ολκαδας δημοσιας δυνατον αν γενοιτο κτησασθαι και ταυτας εκμισθουν επ' εγγυητων ωσπερ και ταλλα δημοσια. ει γαρ και τουτο οιον τε ον φανειη, πολλη αν και απο τουτων προσοδος γιγνοιτο. τα γε μην αργυρεια ει κατασκευασθειη ως δει, παμπολλα αν νομιζω χρηματα εξ αυτων και ανευ των αλλων προσοδων προσιεναι. βουλομαι δε και τοις μη ειδοσι την τουτων δυναμιν δηλωσαι. ταυτην γαρ γνοντες και οπως χρησθαι δει αυτοις αμεινον αν βουλευοισθε. ουκουν οτι μεν πανυ παλαι ενεργα εστι, πασι σαφες: ουδεις γουν ουδε πειραται λεγειν απο ποιου χρονου επεχειρηθη: ουτω δε παλαι ορυττομενης τε και εκφορουμενης της αργυριτιδος κατανοησατε τι μερος οι εκβεβλημενοι σωροι των αυτοφυων τε και υπαργυρων λοφων. ουδε μην ο αργυρωδης τοπος εις μειον τι συστελλομενος, αλλ' αει επι πλεον εκτεινομενος φανερος εστιν. εν ωι γε μην χρονωι οι πλειστοι ανθρωποι εγενοντο εν αυτοις, ουδεις πωποτε εργου ηπορησεν, αλλ' αει τα εργα των εργαζομενων περιην. και νυν δε οι κεκτημενοι εν τοις μεταλλοις ανδραποδα ουδεις του πληθους αφαιρει, αλλ' αει προσκταται οποσα αν πλειστα δυνηται. και γαρ δη οταν μεν ολιγοι ορυττωσι και ζητωσιν, ολιγα οιμαι και τα χρη ματα ευρισκεται: οταν δε πολλοι, πολλαπλασια η αργυριτις αναφαινεται. ωστε εν μονωι τουτωι ων εγω οιδα εργων ουδε φθονει ουδεις τοις επικατασκευαζομενοις. ετι δε οι μεν αγρους κεκτημενοι παντες εχοιεν αν ειπειν οποσα ζευγη αρκει εις το χωριον και οποσοι εργαται: ην δ' επι πλεον των ικανων εμβαλληι τις, ζημιαν λογιζονται: εν δε τοις αργυρειοις εργοις παντες δη φασιν ενδεισθαι εργατων. και γαρ ουδ' ωσπερ οταν πολλοι χαλκοτυποι γενωνται, αξιων γενομενων των χαλκευτικων εργων, καταλυονται οι χαλκοτυποι, και οι σιδηρεις γε ωσαυτως: και οταν γε πολυς σιτος και οινος γενηται, αξιων οντων των καρπων, αλυσιτελεις αι γεωργιαι γιγνονται, ωστε πολλοι αφεμενοι του την γην εργαζεσθαι επ' εμποριας και καπηλειας και τοκισμους τρεπονται: αργυριτις δε οσωι αν πλειων φαινηται και αργυριον πλεον γιγνηται, τοσουτωι πλειονες επι το εργον τουτο ερχονται. και γαρ δη επιπλα μεν, επειδαν ικανα τις κτησηται τηι οικιαι, ου μαλα ετι προσωνουνται: αργυριον δε ουδεις πω ουτω πολυ εκτησατο ωστε μηκετι προσδεισθαι: αλλ' ην τισι γενηται παμπληθες, το περιττευον κατορυττοντες ουδεν ηττον ηδονται η χρωμενοι αυτωι. και μην οταν γε ευ πραττωσιν αι πολεις, ισχυρως οι ανθρωποι αργυριου δεονται. οι μεν γαρ ανδρες αμφι οπλα τε καλα και ιππους αγαθους [τε] και οικιας και κατασκευας μεγαλοπρεπεις βουλονται δαπαναν, αι δε γυναικες εις εσθητα πολυτελη και χρυσουν κοσμον τρεπονται. οταν τε αυ νοσησωσιν <αι> πολεις η αφοριαις καρπων η πολεμωι, ετι και πολυ μαλλον, αργου της γης γιγνομενης, και εις επιτηδεια και εις επικουρους νομισματος δεονται. ει δε τις φησειε και χρυσιον μηδεν ηττον χρησιμον ειναι η αργυριον, τουτωι μεν ουκ αντιλεγω, εκεινο μεντοι οιδα, οτι και χρυσιον οταν πολυ παραφανηι, αυτο μεν ατιμοτερον γιγνεται, το δε αργυριον τιμιωτερον ποιει. ταυτα μεν ουν εδηλωσα τουτου ενεκα, οπως θαρρουντες μεν οτι πλειστους ανθρωπους επι τα αργυρεια αγωμεν, θαρρουντες δε κατασκευαζωμεθα εν αυτοις, ως ουτε επιλειψουσης ποτε <της> αργυριτιδος ουτε του αργυριου ατιμου ποτε εσομενου. δοκει δε μοι και η πολις προτερα εμου ταυτ' εγνωκεναι: παρεχει γουν επι ισοτελειαι και των ξενων τωι βουλομενωι εργαζεσθαι εν τοις μεταλλοις. ινα δε και σαφεστερον περι της τροφης ειπω, νυν διηγησομαι ως κατασκευασθεντα τα αργυρεια ωφελιμωτατ' αν ειη τηι πολει. απ' αυτων μεν ουν εγωγε [αφ'] ων μελλω λεγειν ουδεν τι αξιω θαυμαζεσθαι ως δυσευρετον τι εξηυρηκως: τα μεν γαρ ων λεξω και νυν ετι παντες ορωμεν, τα δε παροιχομενα παντες κατα ταυτα αυ ακουομεν. της μεντοι πολεως πανυ αξιον θαυμασαι το αισθανομενην πολλους πλουτιζομενους εξ αυτης ιδιωτας μη μιμεισθαι τουτους. παλαι μεν γαρ δηπου οις μεμεληκεν ακηκοαμεν οτι νικιας ποτε ο νικηρατου εκτησατο εν τοις αργυρειοις χιλιους ανθρωπους, ους εκεινος σωσιαι τωι θραικι εξεμισθωσεν, εφ' ωι οβολον μεν ατελη εκαστου της ημερας αποδιδοναι, τον δ' αριθμον ισους αει παρεχειν. εγενετο δε και ιππονικωι εξακοσια ανδραποδα κατα τον αυτον τροπον τουτον εκδεδομενα, α προσεφερε μναν ατελη της ημερας, φιλημονιδηι δε τριακοσια <α> ημιμναιον, αλλοις δε γε ως, οιομαι, δυναμις εκαστοις υπηρχεν. αταρ τι τα παλαια δει λεγειν; και γαρ νυν πολλοι εισιν εν τοις αργυρειοις ανθρωποι ουτως εκδεδομενοι. περαινομενων γε μην ων λεγω τουτ' αν μονον καινον γενοιτο, ει ωσπερ οι ιδιωται κτησαμενοι ανδραποδα προσοδον αεναον κατεσκευασμενοι εισιν, ουτω και η πολις κτωιτο δημοσια ανδραποδα, εως γιγνοιτο τρια εκαστωι αθηναιων. ει δε δυνατα λεγομεν καθ' εν εκαστον αυτων σκοπων ο βουλομενος κρινετω. ουκουν τιμην μεν ανθρωπων ευδηλον οτι μαλλον αν το δημοσιον δυναιτο η οι ιδιωται παρασκευασασθαι. τηι γε μην βουληι ραιδιον και κηρυξαι αγειν τον βουλομενον ανδραποδα και τα προσαχθεντα πριασθαι. επειδαν δε ωνηθηι, τι αν ηττον μισθοιτο τις παρα του δημοσιου η παρα των ιδιωτων, επι τοις αυτοις μελλων εξειν; μισθουνται γουν και τεμενη [και ιερα] και οικιας και τελη ωνουνται παρα της πολεως. οπως γε μην τα ωνηθεντα σωιζηται, τωι δημοσιωι εστι λαμβανειν εγγυους παρα των μισθουμενων, ωσπερ και παρα των ωνουμενων τα τελη. αλλα μην και αδικησαι γε ραιον τωι τελος πριαμενωι η τωι ανδραποδα μισθουμενωι. αργυριον μεν γαρ πως και φωρασειεν αν τις το δημοσιον εξαγομενον, ομοιου του ιδιου οντος αυτωι; ανδραποδα δε σεσημασμενα τωι δημοσιωι σημαντρωι και προκειμενης ζημιας τωι τε πωλουντι και τωι εξαγοντι, πως αν τις ταυτα κλεψειεν; ουκουν μεχρι μεν τουτου δυνατον φαινεται τηι πολει ειναι το ανθρωπους και κτησασθαι και φυλαξαι. ει δ' αυ τις τουτ' ενθυμειται, πως επειδαν πολλοι εργαται γενωνται, πολλοι φανουνται και οι μισθωσομενοι, εκεινο κατανοησας θαρρειτω, οτι πολλοι μεν των κατεσκευασμενων προσμισθωσονται τους δημοσιους (πολλα γαρ εστι τα υπαρχοντα), πολλοι δ' εισι και αυτων των εν τοις εργοις γηρασκοντες, πολλοι δε και αλλοι και αθηναιοι και ξενοι οι τωι σωματι μεν ουτε βουλοιντ' αν ουτε δυναιντ' αν εργαζεσθαι, τηι δε γνωμηι επιμελομενοι ηδεως αν τα επιτηδεια ποριζοιντο. ην γε μεντοι το πρωτον συστηι διακοσια και χιλια ανδραποδα, εικος ηδη απ' αυτης της προσοδου εν ετεσι πεντε η εξ μη μειον αν των εξακισχιλιων γενεσθαι. απο γε μην τουτου του αριθμου ην οβολον εκαστος ατελη της ημερας προσφερηι, η μεν προσοδος εξηκοντα ταλαντα του ενιαυτου. απο δε τουτων ην εις αλλα ανδραποδα τιθηται εικοσι, τοις τετταρακοντα ηδη εξεσται τηι πολει χρησθαι εις αλλο ο τι αν δεηι. οταν δε γε μυρια αναπληρωθηι, εκατον ταλαντα η προσοδος εσται. οτι δε δεξεται πολλαπλασια τουτων μαρτυρησαιεν αν μοι ει τινες ετι εισι των μεμνημενων οσον το τελος ηυρισκε των ανδραποδων προ των εν δεκελειαι. μαρτυρει δε κακεινο, οτι ειργασμενων ανθρωπων εν τοις αργυρειοις εν τωι παντι χρονωι αναριθμητων νυν ουδεν διαφερει τα αργυρεια η οια οι προγονοι ημων οντα εμνημονευον αυτα. και τα νυν δε γιγνομενα παντα μαρτυρει οτι ουκ αν ποτε πλειω ανδραποδα εκει γενοιτο η οσων [αν] τα εργα δειται. ουτε γαρ βαθους περας ουτε υπονομων οι ορυττοντες ευρισκουσι. και μην καινοτομειν γε ουδεν ηττον εξεστι νυν η προτερον. ου τοινυν ουδ' ειπειν αν εχοι ειδως ουδεις ποτερον εν τοις κατατετμημενοις πλειων αργυριτις η εν τοις ατμητοις εστι. τι δητα, φαιη αν τις, ου και νυν, ωσπερ εμπροσθεν, πολλοι καινοτομουσιν; οτι πενεστεροι μεν νυν εισιν οι περι τα μεταλλα: νεωστι γαρ παλιν κατασκευαζονται: κινδυνος δε μεγας τωι καινοτομουντι: ο μεν γαρ ευρων αγαθην εργασιαν πλουσιος γιγνεται, ο δε μη ευρων παντα απολλυσιν οσα αν δαπανησηι. εις τουτον ουν τον κινδυνον ου μαλα πως εθελουσιν οι νυν ιεναι. εγω μεντοι εχειν μοι δοκω και περι τουτου συμβουλευσαι ως αν ασφαλεστατα καινοτομοιτο. εισι μεν γαρ δηπου αθηναιων δεκα φυλαι: ει δ' η πολις δοιη εκαστηι αυτων ισα ανδραποδα, αι δε κοινωσαμεναι την τυχην καινοτομοιεν, ουτως αν, ει μια ευροι, πασαις αν λυσιτελες αποδειξειεν, ει δε δυο η τρεις η τετταρες η αι ημισειαι ευροιεν, δηλον οτι <ετι> λυσιτελεστερα αν τα εργα ταυτα γιγνοιτο. το γε μην πασας αποτυχειν ουδενι των παρεληλυθοτων εοικος. οιον τε δη ουτως και ιδιωτας συνισταμενους και κοινουμενους την τυχην ασφαλεστερον κινδυνευειν. μηδε μεντοι τουτο φοβεισθε, ως η το δημοσιον ουτω κατασκευαζομενον παραλυπησει τους ιδιωτας η οι ιδιωται το δημοσιον: αλλ' ωσπερ συμμαχοι, οσωι αν πλειους συνιωσιν, ισχυροτερους αλληλους ποιουσιν, ουτω και εν τοις αργυρειοις οσωιπερ αν πλειους εργαζωνται, τοσωι πλειω ταγαθα ευρησουσι τε και εκφορησουσι. και εμοι μεν δη ειρηται ως αν ηγουμαι κατασκευασθεισης της πολεως ικανην αν πασιν αθηναιοις τροφην απο κοινου γενεσθαι. ει δε τινες λογιζομενοι παμπολλης αν δειν αφορμης εις ταυτα παντα ουχ ηγουνται ικανα αν ποτε χρηματα εισενεχθηναι, μηδε ουτως αθυμουντων. ου γαρ ουτως εχει, ως αναγκηι αμα ταυτα παντα γιγνεσθαι η μηδεν οφελος αυτων ειναι: αλλ' οποσα αν η οικοδομηθηι η ναυπηγηθηι η ανδραποδα ωνηθηι, ευθυς ταυτα εν ωφελειαι εσται. αλλα μην και τηιδε γε συμφορωτερον το κατα μερος η το αμα παντα πραττεσθαι. οικοδομουντες τε γαρ αθροοι πολυτελεστερον αν και κακιον η κατα μερος αποτελοιμεν, ανδραποδα δε παμπληθη ζητουντες αναγκαζοιμεθ' αν και χειρω και τιμιωτερα ωνεισθαι. κατα γε μην το δυνατον περαινοντες τα μεν καλως γνωσθεντα και αυθις αν †ημιν οιομεθα†: ει δε τι αμαρτηθειη, απεχοιμεθα αν αυτου. ετι δε παντων αμα γιγνομενων ημας αν απαντα δεοι εκποριζεσθαι: ει δε τα μεν περαινοιτο, τα δε μελλοι, η υπαρξασα προσοδος το επιτηδειον συγκατασκευαζοι αν. ο δε ισως φοβερωτατον δοκει πασιν ειναι, μη, ει αγαν πολλα κτησαιτο η πολις ανδραποδα, υπεργεμισθειη αν τα εργα, και τουτου του φοβου απηλλαγμενοι αν ειημεν, ει μη πλειονας ανθρωπους η οσους αυτα τα εργα προσαιτοιη κατ' ενιαυτον εμβαλοιμεν. ουτως εμοιγε δοκει, ηιπερ ραιστον, ταυτηι και αριστον ειναι ταυτα πραττειν. ει δ' αυ δια τας εν τωι νυν πολεμωι γεγενημενας εισφορας νομιζετ' αν μηδ' οτιουν δυνασθαι εισενεγκειν, υμεις δη οσα μεν προ της ειρηνης χρηματα ηυρισκε τα τελη, απο τοσουτων και το επιον ετος διοικειτε την πολιν, οσα δ' αν εφευρισκηι δια το ειρηνην τε ειναι και δια το θεραπευεσθαι μετοικους και εμπορους και δια το πλειονων ανθρωπων πλειω εισαγεσθαι και εξαγεσθαι και δια το <τα> ελλιμενια και τας αγορας αυξανεσθαι, ταυτα λαμβανοντες κατασκευαζεσθε ως αν πλεισται <αι> προσοδοι γιγνοιντο. ει δε τινες αυ φοβουνται μη ματαια αν γενοιτο αυτη η κατασκευη, ει πολεμος εγερθειη, εννοησατωσαν οτι τουτων γιγνομενων πολυ φοβερωτερος ο πολεμος τοις επιφερουσιν η τηι πολει. τι γαρ δη εις πολεμον κτημα χρησιμωτερον ανθρωπων; πολλας μεν γαρ ναυς πληρουν ικανοι αν ειεν δημοσιαι: πολλοι δ' αν και πεζοι [δημοσιαι] δυναιντ' αν βαρεις ειναι τοις πολεμιοις, ει τις αυτους θεραπευοι. λογιζομαι δ' εγωγε και πολεμου γιγνομενου οιον τ' ειναι μη εκλειπεσθαι τα αργυρεια. εστι μεν γαρ δηπου περι τα μεταλλα εν τηι προς μεσημβριαν [θαλαττηι] τειχος εν αναφλυστωι, εστι δ' εν τηι προς αρκτον τειχος εν θορικωι: απεχει δε ταυτα απ' αλληλων αμφι τα εξηκοντα σταδια. ει ουν και εν μεσωι τουτων γενοιτο επι τωι υψηλοτατωι βησης τριτον ερυμα, συνηκοι τ' αν τα εργα εις εν εξ απαντων των τειχων, και ει τι αισθανοιτο πολεμικον, βραχυ αν ειη εκαστωι εις το ασφαλες αποχωρησαι. ει δε και ελθοιεν πλειους οι πολεμιοι, δηλον οτι ει μεν σιτον η οινον η προβατα εξω ευροιεν, αφελοιντ' αν ταυτα: αργυριτιδος δε κρατησαντες τι αν μαλλον η λιθοις εχοιεν χρησθαι; πως δε και ορμησειαν <αν> ποτε πολεμιοι προς τα μεταλλα; απεχει μεν γαρ δηπου των αργυρειων <η> εγγυτατα πολις μεγαρα πολυ πλεον των πεντακοσιων σταδιων: απεχει δε η μετα ταυτα πλησιαιτατα θηβαι πολυ πλεον των εξακοσιων. ην ουν πορευωνται εντευθεν ποθεν επι τα αργυρεια, παριεναι αυτους δεησει την πολιν: καν μεν ωσιν ολιγοι, εικος αυτους απολλυσθαι και υπο ιππεων και υπο περιπολων. πολληι γε μην δυναμει πορευεσθαι εξερημουντας τα εαυτων χαλεπον: πολυ γαρ εγγυτερον αν ειη ταις πολεσιν αυτων το των αθηναιων αστυ η αυτοι [οι] προς τοις μεταλλοις οντες. ει δε και ελθοιεν, πως αν και δυναιντο μενειν μη εχοντες τα επιτηδεια; επισιτιζεσθαι γε μην μερει μεν κινδυνος και περι των μετιοντων και περι ων αγωνιζονται: παντες δε αει μετιοντες πολιορκοιντ' αν μαλλον η πολιορκοιεν. ου τοινυν μονον η απο των ανδραποδων αποφορα την διατροφην τηι πολει αυξοι αν, αλλα πολυανθρωπιας περι τα μεταλλα αθροιζομενης και απ' αγορας της εκει και απ' οικιων περι ταργυρεια δημοσιων και απο καμινων και απο των αλλων απαντων προσοδοι αν πολλαι γιγνοιντο. ισχυρως γαρ και αυτη πολυανθρωπος αν γενοιτο πολις, ει ουτως κατασκευασθειη: και οι γε χωροι ουδεν αν ειεν μειονος αξιοι τοις κεκτημενοις ενταυθα η τοις περι το αστυ. πραχθεντων γε μην ων ειρηκα [ξυμ]φημι εγω ου μονον αν χρημασιν ευπορωτεραν την πολιν ειναι, αλλα και ευπειθεστεραν και ευτακτοτεραν και ευπολεμωτεραν γενεσθαι. οι τε γαρ ταχθεντες γυμναζεσθαι πολυ αν επιμελεστερον τουτο πραττοιεν εν τοις γυμνασιοις την τροφην απολαμβανοντες [πλειω] η εν ταις λαμπασι γυμνασιαρχουμενοι: οι τε φρουρειν εν τοις φρουριοις οι τε πελταζειν και περιπολειν την χωραν παντα ταυτα μαλλον αν πραττοιεν, εφ' εκαστοις των εργων της τροφης αποδιδομενης. ει δε σαφες δοκει ειναι ως, ει μελλουσι πασαι αι προσοδοι εκπλεωι προσιεναι, οτι ειρηνην δει υπαρχειν, αρ' ουκ αξιον και ειρηνοφυλακας καθισταναι; πολυ γαρ αν και αυτη αιρεθεισα η αρχη προσφιλεστεραν και οικειοτεραν εισαφικνεισθαι πασιν ανθρωποις ποιησειε την πολιν. ει δε τινες ουτω γιγνωσκουσιν, ως εαν η πολις ειρηνην αγουσα διατεληι, αδυνατωτερα τε και αδοξοτερα και ηττον ονομαστη εν τηι ελλαδι εσται, και ουτοι γε †ως εμηι δοξηι παραγγελλω σκοπουσιν†. ευδαιμονεσταται μεν γαρ δηπου πολεις λεγονται, αι αν πλειστον χρονον εν ειρηνηι διατελωσι: πασων δε πολεων αθηναι μαλιστα πεφυκασιν εν ειρηνηι αυξεσθαι. τινες γαρ ησυχιαν αγουσης της πολεως ου προσδεοιντ αν αυτης αρξαμενοι απο ναυκληρων και εμπορων; ουχ οι πολυσιτοι, ουχ οι πολυοινοι [ουχ οι ηδυοινοι]; τι δε οι πολυελαιοι, τι δε οι πολυπροβατοι, οι δε γνωμηι και αργυριωι δυναμενοι χρηματιζεσθαι; και μην χειροτεχναι τε και σοφισται και φιλοσοφοι, οι δε ποιηται, οι δε τα τουτων μεταχειριζομενοι, οι δε αξιοθεατων η αξιακουστων ιερων η οσιων επιθυμουντες; αλλα μην και οι δεομενοι πολλα ταχυ αποδιδοσθαι η πριασθαι που τουτων μαλλον αν τυχοιεν η αθηνησιν; ει δε προς ταυτα μεν ουδεις αντιλεγει, την δε ηγεμονιαν βουλομενοι τινες αναλαβειν την πολιν, ταυτην δια πολεμου μαλλον η δι' ειρηνης ηγουνται αν καταπραχθηναι, εννοησατωσαν πρωτον μεν τα μηδικα, ποτερον βιαζομενοι η ευεργετουντες τους ελληνας ηγεμονιας τε του ναυτικου και ελληνοταμιειας ετυχομεν. ετι δε επει ωμως αγαν δοξασα προστατευειν η πολις εστερηθη της αρχης, ου και τοτε, επει του αδικειν απεσχομεθα, παλιν υπο των νησιωτων εκοντων προσταται του ναυτικου εγενομεθα; ουκουν και θηβαιοι ευεργετουμενοι ηγεμονευειν αυτων εδωκαν αθηναιοις; αλλα μην και λακεδαιμονιοι ου βιασθεντες υφ' ημων αλλ' ευ πασχοντες επετρεψαν αθηναιοις περι της ηγεμονιας θεσθαι οπως βουλοιντο. νυν δε γε δια την εν τηι ελλαδι ταραχην παραπεπτωκεναι μοι δοκει τηι πολει ωστε και ανευ πονων και ανευ κινδυνων και ανευ δαπανης ανακτασθαι τους ελληνας. εστι μεν γαρ πειρασθαι διαλλαττειν τας πολεμουσας προς αλληλας πολεις, εστι δε συναλλαττειν, ει τινες εν αυταις στασιαζουσιν. ει <δε> και οπως το εν δελφοις ιερον αυτονομον ωσπερ προσθεν γενοιτο φανεροι ειητ' επιμελουμενοι, μη συμπολεμουντες αλλα πρεσβευοντες ανα την ελλαδα, εγω μεν ουδεν αν οιμαι θαυμαστον ειναι, ει και παντας τους ελληνας ομογνωμονας τε και συνορκους και συμμαχους λαβοιτε επ' εκεινους, οιτινες εκλιποντων φωκεων το ιερον καταλαμβανειν πειρωιντο. ει δε και οπως ανα πασαν γην και θαλατταν ειρηνη εσται φανεροι ειητε επιμελομενοι, εγω μεν οιμαι παντας αν ευχεσθαι μετα τας εαυτων πατριδας αθηνας μαλιστα σωιζεσθαι. ει δε τις αυ εις χρηματα κερδαλεωτερον νομιζει ειναι τηι πολει πολεμον η ειρηνην, εγω μεν ουκ οιδα πως αν αμεινον ταυτα κριθειη η ει τις τα προγεγενημενα επανασκοποιη τηι πολει πως αποβεβηκεν. ευρησει γαρ το τε παλαιον εν ειρηνηι μεν πανυ πολλα χρηματα εις την πολιν ανενεχθεντα, εν πολεμωι δε παντα ταυτα καταδαπανηθεντα: γνωσεται δ', ην σκοπηι, και εν τωι νυν χρονωι δια μεν τον πολεμον και των προσοδων πολλας εκλιπουσας και τας εισελθουσας εις παντοδαπα [πολλα] καταδαπανηθεισας, επει δε ειρηνη κατα θαλατταν γεγενηται, ηυξημενας τε τας προσοδους, και ταυταις εξον τοις πολιταις χρησθαι ο τι βουλονται. ει δε τις με επερωτωιη: η και, αν τις αδικηι την πολιν, λεγεις ως χρη και προς τουτον ειρηνην αγειν; ουκ αν φαιην: αλλα μαλλον λεγω οτι πολυ θαττον αν τιμωροιμεθα αυτους, ει μηδενα υπαρχοιμεν αδικουντες: ουδενα γαρ αν εχοιεν συμμαχον. αλλ' ει γε μην των ειρημενων αδυνατον μεν μηδεν εστι μηδε χαλεπον, πραττομενων δε αυτων προσφιλεστεροι μεν τοις ελλησι γενησομεθα, ασφαλεστερον δε οικησομεν, ευκλεεστεροι δε εσομεθα, και ο μεν δημος τροφης ευπορησει, οι δε πλουσιοι της εις τον πολεμον δαπανης απαλλαγησονται, περιουσιας δε πολλης γενομενης μεγαλοπρεπεστερον μεν ετι η νυν εορτας αξομεν, ιερα δ' επισκευασομεν, τειχη δε και νεωρια ανορθωσομεν, ιερευσι δε και βουληι και αρχαις και ιππευσι τα πατρια αποδωσομεν, πως ουκ αξιον ως ταχιστα τουτοις εγχειρειν, ινα ετι εφ' ημων επιδωμεν την πολιν μετ' ασφαλειας ευδαιμονουσαν; ει γε μην ταυτα δοξειεν υμιν πραττειν, συμβουλευσαιμ' αν εγωγε πεμψαντας και εις δωδωνην και εις δελφους επερεσθαι τους θεους ει λωιον και αμεινον ειη αν τηι πολει ουτω κατασκευαζομενηι και αυτικα και εις τον επειτα χρονον. ει δε ταυτα συναινοιεν, τοτ' αν αυ φαιην χρηναι επερωταν τινας θεων προσποιουμενοι ταυτα καλλιστα και αριστα πραττοιμεν αν: ους δ' ανελοιεν θεους, τουτοις εικος καλλιερησαντας αρχεσθαι του εργου. συν γαρ θεωι πραττομενων εικος και τας πραξεις προιεναι επι το λωιον και αμεινον αει τηι πολει. [12] {Work} {ιππαρχικοσ} πρωτον μεν θυοντα χρη αιτεισθαι θεους ταυτα διδοναι και νοειν και λεγειν και πραττειν, αφ' ων θεοις μεν κεχαρισμενωτατα αρξαις αν, σαυτωι δε και φιλοις και τηι πολει προσφιλεστατα και ευκλεεστατα και πολυωφελεστατα. θεων δε ιλεων οντων αναβιβαστεον μεν σοι ιππεας, και οπως αναπληρωται ο κατα τον νομον αριθμος και οπως το ον ιππικον μη μειωται. ει δε μη προσαναβησονται ιππεις, μειονες αει εσονται. αναγκη γαρ τους μεν γηραι απαγορευειν, τους δε και αλλως εκλειπειν. πληρουμενου γε μην του ιππικου επιμελητεον μεν οπως τρεφωνται οι ιπποι ως αν δυνωνται πονους υποφερειν: οι γαρ ηττους των πονων ουτε αιρειν ουτε αποφευγειν δυναιντ' αν. επιμελητεον δε οπως ευχρηστοι ωσιν: οι γαρ αυ απειθεις τοις πολεμιοις μαλλον η τοις φιλοις συμμαχουσι. και οι λακτιζοντες δε αναβεβαμενοι ιπποι εκποδων ποιητεοι: οι γαρ τοιουτοι πολλακις πλειω κακα η οι πολεμιοι ποιουσι. δει δε και των ποδων επιμελεισθαι, οπως δυνωνται και εν τραχειαι χωραι ιππευειν, ειδοτα οτι οπου αν αλγωσιν ελαυνομενοι, ενταυθα ου χρησιμοι εισι. των γε μην ιππων υπαρχοντων οιων δει τους ιππεας αυ ασκητεον, πρωτον μεν οπως επι τους ιππους αναπηδαν δυνωνται: πολλοις γαρ ηδη η σωτηρια παρα τουτο εγενετο: δευτερον δε οπως εν παντοιοις χωριοις ιππαζεσθαι δυνησονται: και γαρ οι πολεμοι αλλοτε εν αλλοιοις τοποις γιγνονται. οταν δε ηδη εποχοι ωσι, δει αυ σκοπεισθαι οπως ακοντιουσι τε ως πλειστοι απο των ιππων και ταλλα δυνησονται ποιειν α δει τους ιππικους. μετα ταυτα οπλιστεον και ιππους και ιππεας ως αυτοι μεν ηκιστα τιτρωσκοιντ' αν, βλαπτειν δε τους πολεμιους μαλιστα δυναιντ' αν. εκ τουτων παρασκευαστεον οπως ευπειθεις οι ανδρες ωσιν: ανευ γαρ τουτου ουθ' ιππων αγαθων ουθ' ιππεων εποχων ουθ' οπλων καλων οφελος ουδεν. προστατευειν μεν ουν τουτων παντων οπως καλως γιγνηται τον ιππαρχον εικος εστιν. επει δε και η πολις χαλεπον ηγησαμενη παντα ταυτα τον ιππαρχον μονον οντα απεργαζεσθαι προσαιρειται μεν αυτωι συνεργους φυλαρχους, προσεταξε δε τηι βουληι συνεπιμελεισθαι του ιππικου, αγαθον μοι δοκει ειναι τους μεν φυλαρχους παρασκευαζειν συνεπιθυμειν σοι των καλων τωι ιππικωι, εν δε τηι βουληι εχειν ρητορας επιτηδειους, οπως λεγοντες φοβωσι τε τους ιππεας (βελτιονες γαρ αν ειεν φοβουμενοι), καταπραΰνωσι τε την βουλην, ην τι παρα καιρον χαλεπαινηι. ταυτα μεν ουν υπομνηματα ων δει σε επιμελεισθαι: ως δ' αν εκαστα τουτων βελτιστα περαινοιτο, τουτο δη πειρασομαι λεγειν. τους μεν τοινυν ιππεας δηλον οτι καθισταναι δει κατα τον νομον τους δυνατωτατους και χρημασι και σωμασιν η εισαγοντα εις δικαστηριον η πειθοντα. εγω δε οιμαι εις μεν το δικαστηριον τουτους εισακτεον ειναι ους μη εισαγων δια κερδος αν τις δοκοιη τουτο ποιειν: και γαρ τοις ηττον δυναμενοις ευθυς αν ειη αποστροφη, ει μη τους δυνατωτατους πρωτους αναγκαζοις. εστι δε και ους αν μοι δοκει τις νεους μεν τα εν ιππικηι λαμπρα λεγων εις επιθυμιαν καθισταναι του ιππευειν, τους δε κυριους αυτων ηττον αντι τεινοντας εχειν, ταδε διδασκων ως αναγκασθησονται μεν ιπποτροφειν, ην μη υπο σου, υπ' αλλου <γε> δια τα χρηματα: ην δ' επι σου αναβωσιν, ως αποτρεψεις μεν τους παιδας αυτων των πολυτελων τε και μανικων ιππωνιων, επιμελησηι δε ως αν ταχυ ιππικοι γιγνοιντο: λεγοντα δε ουτω και ποιειν ταυτα πειρατεον. τους γε μην οντας ιππεας η βουλη αν μοι δοκει προειπουσα ως το λοιπον δεησει διπλασια ιππαζεσθαι <και> ως τον μη δυναμενον ιππον ακολουθειν αποδοκιμασει επιτειναι αν τρεφειν τε αμεινον και επιμελεισθαι μαλλον των ιππων. και τους βιαιους δε ιππους αγαθον μοι δοκει ειναι προρρηθηναι οτι αποδοκιμασθησονται. αυτη γαρ η απειλη πωλευειν αν τους τοιουτους μαλλον παρορμησειε και ιππωνειν σωφρονεστερον. αγαθον δε και τους εν ταις ιππασιαις λακτιζοντας ιππους προρρηθηναι οτι αποδοκιμασθησονται: ουδε γαρ συνταττειν τους τοιουτους δυνατον, αλλ' αναγκη, αν ποι επι πολεμιους δεηι ελαυνειν, υστατους [αν] αυτους επεσθαι, ωστε δια την του ιππου κακουργιαν αχρηστος και ο ιππευς καθισταται. ως δ' αν και οι ποδες ειεν τωι ιππωι κρατιστοι, ει μεν τις αλλην εχει ραιω και ευτελεστεραν ασκησιν, εκεινη εστω: ει δε μη, εγω φημι χρηναι πειραν εχων χυδην καταβαλοντα λιθους των εκ της οδου οσον μνααιους και πλεον και μειον εν τουτοις τον ιππον και ψηχειν και ενισταναι οταν απο της φατνης αποβηι: βαδιζων γαρ εν τοις λιθοις ουποτε ο ιππος παυσεται ουθ' οταν ψηχηται ουθ' οταν μυωπιζηται. ο δε πειραθεις τα τε αλλα α λεγω πιστευσει και στρογγυλους τους ποδας του ιππου οψεται. οποτε γε μην οι ιπποι εισιν οιους δει, ως αν αυτοι οι ιππεις αριστοι γιγνοιντο, τουτο διηγησομαι. το μεν τοινυν τους νεους αυτων αναπηδαν επι τους ιππους πειθοιμεν αν αυτους μανθανειν: τον διδαξοντα δε παρασχων επαινου δικαιως αν τυγχανοις. τους γε μην πρεσβυτερους τον περσικον τροπον αναβαλλεσθαι υπ' αλλων προσεθισας και τουτους ωφελησαις αν. οπως γε μην εν παντοδαποις χωριοις εποχοι οι ιππεις δυνησονται ειναι, το μεν πυκνα εξαγειν μη πολεμου οντος ισως οχληρον: συγκαλεσαντα δε χρη τους ιππεας συμβουλευσαι αυτοις μελεταν, και οταν εις χωραν ελαυνωσι και οταν αλλοσε ποι, εκβιβαζοντας των οδων και ταχυ ελαυνοντας εν τοποις παντοδαποις. τουτο γαρ ωφελει μεν παραπλησιως τωι εξαγειν, οχλον δ' ουχ ομοιως παρεχει. επιτηδειον δε υπομιμνηισκειν οτι και η πολις ανεχεται δαπανωσα εις το ιππικον εγγυς τετταρακοντα ταλαντα του ενιαυτου, ως ην πολεμος γιγνηται, μη ζητειν δεηι ιππικον, αλλ' εξ ετοιμου εχηι παρεσκευασμενωι χρησθαι. ταυτα γαρ ενθυμουμενους εικος και τους ιππεας μαλλον <αν> ασκειν την ιππικην, οπως, ην πολεμος εγειρηται, μη αμελετητους οντας αγωνιζεσθαι δεηι περι τε της πολεως και περι ευκλειας και περι της ψυχης. αγαθον δε και τουτο προειπειν τοις ιππευσιν, οτι εξαξεις ποτε και συ αυτους και δια παντοιων χωριων ηγησηι. και εν ταις μελεταις δε ταις προ της ανθιππασιας καλον εξαγειν αλλοτ' εις αλλοιον τοπον: και γαρ τοις ιππευσι και τοις ιπποις βελτιον. ακοντιζειν γε μην απο των ιππων ωδ' αν πλειστοι μοι δοκουσι μελεταν, ει τουτ' αυ προειποις τοις φυλαρχοις, οτι αυτους δεησει ηγουμενους τοις της φυλης ακοντισταις ελαυνειν επι το ακοντιον. φιλοτιμοιντο γαρ αν, ηι το εικος, ως πλειστους εκαστος αποδειξαι ακοντιστας τηι πολει. αλλα μην <και> του καλως γε οπλισθηναι τους ιππεας οι φυλαρχοι αν μοι δοκουσι μεγιστον συλλαμβανειν, ει πεισθειησαν οτι πολυ εστι προς της πολεως ευδοξοτερον τηι της φυλης λαμπροτητι κεκοσμησθαι η μονον τηι εαυτων στοληι. εικος δε μη δυσπειστους ειναι αυτους τα τοιαυτα, οι γε φυλαρχειν επεθυμησαν δοξης και τιμης ορεγομενοι, δυνατοι δ' εισι [και] τα εν τωι νομωι πορισαι και ανευ του αυτοι δαπαναν τωι μισθωι επαναγκαζοντες κατα τον νομον οπλιζεσθαι. εις γε μην το ευπειθεις ειναι τους αρχομενους μεγα μεν το [και] λογωι διδασκειν οσα αγαθα ενι εν τωι πειθαρχειν, μεγα δε και το εργωι [κατα τον νομον] πλεονεκτειν μεν ποιειν τους ευτακτους, μειονεκτειν δε εν πασι τους ατακτουντας. ισχυροτατη δε μοι δοκει ειναι παρορμησις των φυλαρχων εις το φιλοτιμεισθαι αυτους καλως παρεσκευασμενης εκαστον της φυλης ηγεισθαι, <ει> τους αμφι σε προδρομους κοσμησαις μεν οπλοις ως καλλιστα, ακοντιζειν δε μελεταν εξαναγκασαις ως μαλιστα, ηγοιο δε αυτοις επι το ακοντιον αυτος ευ μαλα μεμελετηκως. ει δε και αθλα τις δυναιτο προτιθεναι ταις φυλαις παντων οποσα αγαθα νομιζουσιν ασκεισθαι εν ταις θεαις υπο του ιππικου, τουτο παντας οιμαι αθηναιους γε μαλιστ' αν προτρεπειν εις φιλονικιαν. δηλον δε τουτο και εν τοις χοροις, ως μικρων αθλων ενεκεν πολλοι μεν πονοι, μεγαλαι δε δαπαναι τελουνται. τους μεντοι κριτας τοιουτους δει ευρισκειν παρ' οις νικωντες μαλιστ' αν αγαλλοιντο. ην δε δη σοι ταυτα παντα εξησκημενοι ωσιν οι ιππεις, δει δηπου και ταξιν τινα επιστασθαι αυτους εξ ης καλλιστας μεν θεοις πομπας πεμψουσι, καλλιστα δε ιππασονται, αριστα δε μαχουνται, ην δεηι, ραιστα δε και αταρακτοτατα οδους πορευσονται και διαβασεις περασουσιν. ηι τοινυν χρωμενοι ταξει δοκουσιν αν μοι ταυτα καλλιστα διαπραττεσθαι, ταυτην νυν ηδη πειρασομαι δηλουν. ουκουν υπο μεν της πολεως υπαρχουσι διηιρημεναι φυλαι <δεκα>. τουτων δ' εγω φημι χρηναι πρωτον μεν δεκαδαρχους συν τηι των φυλαρχων εκαστου γνωμηι καταστησαι εκ των ακμαζοντων τε και φιλοτιμοτατων καλον τι ποιειν και ακουειν: και τουτους μεν πρωτοστατας δει ειναι. μετα δε τουτους ισους χρη τουτοις αριθμον εκ των πρεσβυτατων τε και φρονιμωτατων ελεσθαι οιτινες τελευταιοι των δεκαδων εσονται. ει γαρ δει και απεικασαι, ουτω και σιδηρος μαλιστα διατεμνει σιδηρον, οταν το τε ηγουμενον του τομεως ερρωμενον ηι και το επελαυνομενον ικανον. τους γε μην εν μεσωι των πρωτων και των τελευταιων, ει οι δεκαδαρχοι επιστατας ελοιντο και οι αλλοι εφελοιντο, ουτως εικος εκαστωι πιστοτατον τον επιστατην ειναι. τον μεντοι αφηγουμενον εκ παντος τροπου δει ικανον ανδρα καθισταναι. αγαθος γαρ ων, ειτε ποτε δεοι επι πολεμιους ελαυνειν, εγκελευων ρωμην αν εμβαλλοι τοις εμπροσθεν, ειτ' αυ και αποχωρειν καιρος συμβαινοι, φρονιμως αφηγουμενος μαλλον αν, ως το εικος, σωιζοι τους φυλετας. οι μεντοι δεκαδαρχοι αρτιοι οντες πλειω ισα μερη παρεχοιεν αν διαιρειν η ει περιττοι ειεν. αυτη δε μοι η ταξις αρεσκει δια ταδε, οτι πρωτον μεν οι πρωτοσταται παντες αρχοντες γιγνονται: οι δ' αυτοι ανδρες οταν αρχωσι, μαλλον πως οιονται εαυτοις προσηκειν καλον τι ποιειν η οταν ιδιωται ωσιν: επειτα δε και οταν πρακτεον τι ηι, το παραγγελλειν μη ιδιωταις αλλ' αρχουσι πολυ ανυτικωτερον. τεταγμενων γε μην ουτω χρη, ωσπερ και τοις φυλαρχοις προαγορευεται η χωρα υπο του ιππαρχου εν ηι εκαστωι ελατεον, ουτω και τοις δεκαδαρχοις παρηγγελθαι υπο των φυλαρχων οπηι πορευτεον εκαστωι. ουτω γαρ προειρημενων πολυ ευτακτοτερως αν εχοι η ει ωσπερ εκ θεατρου ως αν τυχωσιν απιοντες λυπουσιν αλληλους. και μαχεσθαι δε μαλλον εθελουσιν οι τε πρωτοι, ην τι εκ του προσθεν προσπιπτηι, οταν ειδωσιν οτι αυτη η χωρα αυτων, και οι τελευταιοι, ην τι οπισθεν επιφαινηται, επισταμενοι οτι αισχρον λιπειν την ταξιν. ατακτοι δ' οντες αλληλους μεν ταραττουσι και εν στεναις οδοις και εν διαβασεσι, τοις δε πολεμιοις ουδεις εκων εαυτον ταττει μαχεσθαι. και ταυτα μεν δη παντα υπαρχειν δει εκπεπονημενα πασι τοις ιππευσιν, ει μελλουσιν απροφασιστοι εσεσθαι συνεργοι τωι ηγουμενωι. τωνδε γε μην αυτωι ηδη μελειν δει τωι ιππαρχωι: πρωτον μεν οπως καλλιερησει τοις θεοις υπερ του ιππικου, επειτα οπως τας πομπας εν ταις εορταις αξιοθεατους ποιησει, ετι δε και ταλλα οσα επιδεικνυναι δει τηι πολει οπως ηι δυνατον καλλιστα επιδειξει, τα τε εν ακαδημειαι και τα εν λυκειωι και τα φαληροι και τα εν τωι ιπποδρομωι. και ταυτα μεν αλλα υπομνηματα: ως δε τουτων εκαστα καλλιστ' αν πραττοιτο, νυν αυτα ταυτα λεξω. τας μεν ουν πομπας οιομαι αν και τοις θεοις κεχαρισμενωτατας και τοις θεαταις ειναι ει, οσων ιερα και αγαλματα εν τηι αγοραι εστι, ταυτα αρξαμενοι απο των ερμων κυκλωι [περι την αγοραν και τα ιερα] περιελαυνοιεν τιμωντες τους θεους. και εν τοις διονυσιοις δε οι χοροι προσεπιχαριζονται αλλοις τε θεοις και τοις δωδεκα χορευοντες. επειδαν δε παλιν προς τοις ερμαις γενωνται περιεληλακοτες, εντευθεν καλον μοι δοκει ειναι κατα φυλας εις ταχος ανιεναι τους ιππους μεχρι του ελευσινιου. ουδε δορατα μην παραλειψω ως ηκιστα αν αλληλοις επαλλαττοιτο. δει γαρ μεταξυ τοιν ωτοιν του ιππου εκαστον σχειν, ει μελλει φοβερα τε και ευκρινη εσεσθαι και αμα πολλα φανεισθαι. επειδαν δε της εις ταχος διελασεως ληξωσι, την αλλην καλον ηδη σχεδην εις τα ιερα, ηιπερ και προσθεν, διελαυνειν. και ουτως οσα εστιν ηδεα ιδειν εν ιππωι αναβεβαμενωι παντα επιδεδειγμενα εσται και τοις θεοις και τοις ανθρωποις. και οτι μεν ταυτα ουκ ειθισμενοι ποιειν οι ιππεις εισιν οιδα: γιγνωσκω δε οτι αγαθα και καλα και τοις θεαταις ηδεα εσται. αισθανομαι δε και αλλα αγωνισματα τους ιππεας κεκαινουργηκοτας, επειδη οι ιππαρχοι ικανοι εγενοντο πεισαι α εβουληθησαν. οταν γε μην προ του ακοντισμου διελαυνωσιν εν λυκειωι, καλον εκατερας τας πεντε φυλας επι [του] μετωπου ελαυνειν, ωσπερ εις μαχην ηγουμενου του ιππαρχου και των φυλαρχων εν τοιαυτηι ταξει αφ' ης πληρωσεται του δρομου το πλατος. επειδαν δ' υπερβαλωσι το κεφαλαιον του αντιπροσωπου θεατρου, χρησιμον αν οιομαι φανηναι και ει καθ' οποσους μετριον εις το καταντες δυναμενους ταχυ ελαυνειν επιδειξαις τους ιππεας. ου μεντοι αγνοω οτι, ην μεν πιστευωσι δυνησεσθαι ταχυ ελαυνειν, πανυ αν ηδεως επιδειξαιντο: ην δε αμελετητοι ωσιν, οραν χρη οπως μη οι πολεμιοι αυτους τουτο δραν αναγκασουσιν. εν γε μην ταις δοκιμασιαις η μεν ταξις ειρηται μεθ' ης αν καλλιστα ιππαζοιντο. ην δε ο ηγουμενος, ηνπερ εχηι δυνατον ιππον, εν τωι εξωθεν αει στιχωι περιφερηται, ουτως αυτος μεν αει ταχυ ελαι και οι συν αυτωι εξωθεν γιγνομενοι παλιν αυ ταχυ ελωσιν: ωστε η μεν βουλη αει το ταχυ ελαυνομενον θεασεται, οι δε ιπποι ουκ απερουσιν εν μερει αναπαυομενοι. οταν γε μην εν τωι ιπποδρομωι η επιδειξις ηι, καλον μεν ουτω πρωτον ταξασθαι ως αν επι μετωπου εμπλησαντες ιππων τον ιπποδρομον εξελασειαν τους εκ του μεσου ανθρωπους: καλον δ', επει αι φυλαι εν τηι ανθιππασιαι φευγουσι τε αλληλας και διωκουσι ταχεως, οταν οι ιππαρχοι ηγωνται ταις πεντε φυλαις, εκατερας διελαυνειν τας φυλας δι' αλληλων. ταυτης γαρ της θεας το τε αντιμετωπους προσελαυνειν αλληλοις γοργον, το τε διελασαντας τον ιπποδρομον αντιους παλιν στηναι αλληλοις σεμνον, και το υπο σαλπιγγος αυ το δευτερον θαττον επελαυνειν καλον. σταντας δε ηδη το τριτον αυ υπο της σαλπιγγος χρη ταχιστα αλληλοις επελαυνειν, και διελασαντας εις καταλυσιν ηδη επι φαλαγγος απαντας κατασταντας, ωσπερ ειωθατε, προς την βουλην προσελαυνειν. ταυτα μοι δοκει πολεμικωτερα τε φαινεσθαι αν και καινοτερα. το δε βραδυτερον μεν των φυλαρχων ελαυνειν, τον δ' αυτον τροπον εκεινοις ιππευειν, ουκ αξιον ιππαρχιας. οταν γε μην εν τωι επικροτωι εν ακαδημεαι ιππευειν δεηι, εχω ταδε παραινεσαι: εις μεν το μη αποκρουεσθαι απο των ιππων, υπτιους αναπεπτωκοτας ελαυνειν, εις δε το μη πιπτειν, τους ιππους υπολαμβανειν εν ταις αναστροφαις. τα μεντοι ορθα ταχυ ελαυνειν χρη: ουτω γαρ το ασφαλες και το καλον θεασεται η βουλη. εν γε μην ταις πορειαις αει δει τον ιππαρχον προνοειν οπως αναπαυηι μεν των ιππων τας εδρας, αναπαυηι δε τους ιππεας τωι βαδιζειν, μετριον μεν οχουντα, μετριον δε πεζοπορουντα. του δε μετριου εννοων ουκ αν αμαρτανοις: αυτος γαρ μετρον εκαστος του μη λαθειν υπερπονουντας. οταν μεντοι αδηλου οντος ει πολεμιοις εντευξηι πορευηι ποι, κατα μερος χρη τας φυλας αναπαυειν. χαλεπον γαρ ει πασι καταβεβηκοσι πλησιασειαν οι πολεμιοι. και ην μεν γε δια στενων οδων ελαυνηις, απο παραγγελσεως εις κερας ηγητεον: ην δε πλατειαις επιτυγχανηις οδοις, απο παραγγελσεως αυ πλατυντεον της φυλης εκαστης το μετωπον: οταν γε μην εις πεδιον αφικνησθε, επι φαλαγγος πασας τας φυλας ... αγαθον γαρ και μελετης ενεκα ταυτα ποιειν και του ηδιον διαπεραν τας οδους ποικιλλοντας ιππικαις ταξεσι τας πορειας. οταν μεντοι εξω των οδων δια δυσχωριων ελαυνητε, μαλα χρησιμον και εν πολεμιαι και εν φιλιαι προελαυνειν της φυλης εκαστης των υπηρετων οιτινες, ην αποροις ναπαις εντυγχανωσι, παριοντες επι τα ευπορα δηλωσουσι τοις ιππευσιν ηι χρη την ελασιν ποιεισθαι, ως μη ολαι αι ταξεις πλανωνται. ην δε δι' επικινδυνων ελαυνητε που, φρονιμου ιππαρχου το των προοδων αλλους προοδους διερευνωμενους προηγεισθαι (το γαρ ως εκ πλειστου προαισθανεσθαι πολεμιων χρησιμον και προς το επιθεσθαι και προς το φυλαξασθαι), και το αναμενειν δε επι ταις διαβασεσιν, ως μη κατακοπτωσι τους ιππους οι τελευταιοι τον ηγεμονα διωκοντες. ισασι μεν ουν ταυτα σχεδον απαντες, καρτερειν δ' επιμελουμενοι ου πολλοι εθελουσι. προσηκει δε ιππαρχωι ετι εν ειρηνηι επιμελεισθαι οπως εμπειρως εξει της τε πολεμιας και της φιλιας χωρας: ην δ' αρα αυτος απειρως εχηι, των αλλων γε δη τους επιστημονεστατους εκαστων τοπων παραλαμβανειν. πολυ γαρ διαφερει ηγουμενος ο ειδως τας οδους του μη ειδοτος, και επιβουλευων δε πολεμιοις ο ειδως τους τοπους του μη ειδοτος πολυ διαφερει. και κατασκοπων δε πριν πολεμον ειναι δει μεμεληκεναι, οπως εσονται και εκ πολεων αμφοτεροις φιλιων και εξ εμπορων: πασαι γαρ αι πολεις τους εισαγοντας τι αει ως ευμενεις δεχονται: και ψευδαυτομολοι δ' εστιν οτε χρησιμον. ου μεντοι τοις γε κατασκοποις δει ποτε πιστευοντα φυλακης αμελειν, αλλ' αει ουτως κατεσκευασθαι χρη, ωσπερ ην ηξοντες εισηγγελμενοι ωσιν οι πολεμιοι. και γαρ ην πανυ πιστοι ωσιν οι κατασκοποι, χαλεπον εν καιρωι απαγγελλειν: πολλα γαρ εν πολεμωι τα εμποδια συμπιπτει. τας γε μην εξαγωγας του ιππικου ηττον αν οι πολεμιοι αισθανοιντο, ει απο παραγγελσεως γιγνοιντο μαλλον η ει υπο κηρυκος η ει απο προγραφης. αγαθον ουν και [το] προς το δια παραγγελσεως εξαγειν το δεκαδαρχους καθισταναι, και <επι> τοις δεκαδαρχοις πεμπαδαρχους, ινα ως ελαχιστοις εκαστος παραγγελληι: και το μετωπον δε ουτως μηκυνοιεν αν της ταξεως αταρακτως οι πεμπαδαρχοι παραγοντες, οποτε τουτου καιρος ειη. οταν γε μην προφυλαττειν δεηι, εγω μεν αει επαινω τας κρυπτας σκοπας τε και φυλακας: ουτω γαρ αμα μεν των φιλων φυλακαι γιγνονται, αμα δε τοις πολεμιοις ενεδραι κατασκευαζονται. και αυτοι μεν δυσεπιβουλευτοτεροι εισιν αφανεις οντες, τοις δε πολεμιοις φοβερωτεροι. το γαρ ειδεναι μεν οτι εισι που φυλακαι, οπου δ' εισι και οποσαι μη ειδεναι, τουτο θαρσειν μεν κωλυει τους πολεμιους, υποπτευειν δε αναγκαζει παντα τα χωρια: αι δε φανεραι φυλακαι δηλα παρεχουσι και τα δεινα και τα ευθαρση. ετι δε τωι [μεν] κρυπτας εχοντι φυλακας εξεσται μεν φανεροις ολιγοις εμπροσθεν των κρυπτων φυλαττοντα πειρασθαι τους πολεμιους εις ενεδρας υπαγειν: αγρευτικον δε και οπισθεν των κρυπτων αλλοις φανεροις εστιν οτε φυλαττειν: και τουτο γαρ εξαπατητικον των πολεμιων ομοιως τωι προσθεν ειρημενωι. αλλα μην φρονιμου γε αρχοντος και το μηποτε κινδυνευειν εκοντα, πλην οπου αν προδηλον ηι οτι πλεον εξει των πολεμιων: το δε υπηρετειν τα ηδιστα τοις πολεμιοις προδοσια των ξυμμαχων δικαιως αν μαλλον η ανδρεια κρινοιτο. σωφρον δε και το εκεισε ορμαν οπου αν ασθενη τα των πολεμιων ηι, καν προσω οντα τυγχανηι. το γαρ σφοδρα πονησαι ακινδυνοτερον η προς τους κρειττους αγωνιζεσθαι. ην δε πηι εις μεσον φιλιων τειχεων εισιωσιν οι πολεμιοι, καν πολυ κρειττους οντες, καλον μεν εντευθεν επιχειρειν οποτερωθι αν λεληθηις παρων, καλον δε και αμα αμφοτερωθεν. οταν γαρ οι ετεροι αποχωρωσιν, οι εκ του επι θατερα ελαυνοντες ταραττοιεν μεν αν τους πολεμιους, σωιζοιεν δ' αν τους φιλους. και το μεν δια κατασκοπων πειρασθαι ειδεναι τα των πολεμιων παλαι ειρηται ως αγαθον εστιν: εγω δε παντων αριστον νομιζω ειναι το αυτον πειρασθαι, ην ηι ποθεν εξ ασφαλους, θεωμενον τους πολεμιους αθρειν ην τι αμαρτανωσι. και το μεν κλαπηναι δυνατον πεμπειν χρη τους επιτηδειους κλεψοντας, το δ' αρπασθηναι εγχωρουν εφιεναι τους αρπασοντας. ην δε πορευομενων ποι των πολεμιων απαρταται τι ασθενεστερον της αυτου δυναμεως η θαρρουν αποσκεδαννυηται, ουδε τουτο χρη λανθανειν: αει μεντοι <τωι> ισχυροτερωι το ασθενεστερον θηραν. δυνατον δε προσεχοντι τον νουν ταυτα καταμανθανειν, επει και τα βραχυγνωμονεστερα ανθρωπου θηρια, οι τε ικτινοι δυνανται ο αν αφυλακτον ηι αφαρπασαντες εις το ασφαλες αποχωρειν πριν ληφθηναι, και οι λυκοι δε τα τε ερημουμενα φυλακης αγρευουσι και τα εν τοις δυσορατοις κλεπτουσι, καν μεταθεων γε τις επιγιγνηται κυων, ην μεν ηττων ηι, τουτωι επιτιθεται, ην δε κρειττων, αποσπασας ο τι αν εχηι αποχωρει. οταν δε γε φυλακης καταφρονησωσι λυκοι, ταξαντες εαυτων τους μεν απελασαι την φυλακην, τους δε αρπαζειν, ουτω τα επιτηδεια ποριζονται. θηριων γε μην δυναμενων τα τοιαυτα φρονιμως ληιζεσθαι, πως ουκ ανθρωπον γε οντα εικος σοφωτερον τουτων φαινεσθαι α και αυτα τεχνηι υπ' ανθρωπου αλισκεται; κακεινο γε μην ειδεναι ιππικου ανδρος, εκ ποσου αν ιππος πεζον ελοι και εξ οποσου βραδεις ιπποι ταχεις αν αποφυγοιεν. ιππαρχικον δε και χωρια γιγνωσκειν ενθα πεζοι κρειττους ιππεων και ενθα πεζων κρειττους ιππης. χρη δε μηχανητικον ειναι και του πολλους μεν φαινεσθαι τους ολιγους ιππεας, παλιν δ' ολιγους τους πολλους, και του δοκειν παροντα μεν απειναι, αποντα δε παρειναι, και του μη τα των πολεμιων μονον κλεπτειν επιστασθαι, αλλα και τους εαυτου ιππεας αμα κλεπτοντα εξ απροσδοκητου τοις πολεμιοις επιτιθεσθαι. αγαθον δε μηχανημα και το δυνασθαι, οταν μεν τα εαυτου ασθενως εχηι, φοβον παρασκευαζειν τοις πολεμιοις ως μη επιθωνται, οταν δ' ερρωμενως, θαρσος αυτοις εμποιειν ως εγχειρωσιν. ουτω γαρ αυτος μεν αν ηκιστα κακως πασχοις, τους δε πολεμιους μαλιστ' αν αμαρτανοντας λαμβανοις. οπως δε μη προσταττειν δοκω αδυνατα, γραψω και ως αν γιγνοιτο τα δοκουντα αυτων χαλεπωτατα ειναι. το μεν τοινυν μη σφαλλεσθαι εγχειρουντα διωκειν η αποχωρειν εμπειρια ποιει ιππων δυναμεως. πως δ' αν εμπειρως εχοις; ει προσεχοις τον νουν εν ταις μετα φιλιας ανθιππασιαις οιοι αποβαινουσιν εκ των διωξεων τε και φυγων. οταν μεντοι βουληι τους ιππεας πολλους φαινεσθαι, εν μεν πρωτον υπαρχετω, ηνπερ εγχωρηι, μη εγγυς των πολεμιων εγχειρειν εξαπαταν: και γαρ ασφαλεστερον το προσω και απατητικωτερον. επειτα δε χρη ειδεναι οτι αθροοι μεν ιπποι πολλοι φαινονται δια το μεγεθος του ζωιου, διασπειρομενοι δ' ευαριθμητοι γιγνονται. ετι δ' αν πλεον σοι το ιππικον του οντος φαινοιτο, ει τους ιπποκομους εις τους ιππεας ενισταιης μαλιστα μεν δορατα, ει δε μη, ομοια δορασιν εχοντας, ην τε εστηκος επιδεικνυηις το ιππικον ην τε παραγηις: αναγκη γαρ τον ογκον της ταξεως ουτω μειζω τε και πυκνοτερον φαινεσθαι. ην δ' αυ τους πολλους ολιγους βουληι δοκειν ειναι, ην μεν σοι χωρια υπαρχηι οια συγκρυπτειν, δηλον οτι τους μεν εν τωι φανερωι εχων, τους δ' εις το αδηλον αποκρυπτων κλεπτοις αν τους ιππεας: ην δε παν καταφανες ηι το χωριον, δεκαδας χρη στοιχουσας ποιησαντα διαλειπουσας παραγειν, και τους μεν προς των πολεμιων ιππεας εκαστης δεκαδος ορθα τα δορατα εχειν, τους δ' αλλους ταπεινα και μη υπερφανη. φοβειν γε μην τους πολεμιους και ψευδενεδρας οιον τε και ψευδοβοηθειας και ψευδαγγελιας ποιουντα. θαρσουσι δε μαλιστα πολεμιοι, οταν <οντα> τοις εναντιοις πραγματα και ασχολιας πυνθανωνται. τουτων δε γεγραμμενων μηχανασθαι αυτον χρη προς το παρον αει απαταν: οντως γαρ ουδεν κερδαλεωτερον απατης εν πολεμωι. οποτε γαρ και οι παιδες, οταν παιζωσι ποσινδα, δυνανται απαταν προισχοντες ωστε ολιγους τ' εχοντες πολλους δοκειν εχειν και πολλους προεχοντες ολιγους φαινεσθαι εχειν, πως ουκ ανδρες γε τωι εξαπαταν προσεχοντες τον νουν δυναιντ' αν τοιαυτα μηχανασθαι; και ενθυμουμενος δ' αν τα εν τοις πολεμοις πλεονεκτηματα ευροι αν τις τα πλειστα και μεγιστα συν απατηι γεγενημενα. ων ενεκα η ουκ εγχειρητεον αρχειν η τουτο συν τηι αλληι παρασκευηι και παρα θεων αιτητεον δυνασθαι ποιειν και αυτωι μηχανητεον. οις δε θαλαττα προσεστιν, απατητικον και το πλοια παρασκευαζομενον πεζηι τι πραξαι και το πεζηι προσποιουμενον επιβουλευειν κατα θαλατταν επιχειρησαι. ιππαρχικον δε και το διδασκειν την πολιν ως ασθενες το πεζων ερημον ιππικον προς το αμιππους πεζους εχον. ιππαρχικον δε και το λαβοντα πεζους αυτοις χρησθαι: εστι δε πεζους ου μονον εντος αλλα και οπισθεν ιππεων αποκρυψασθαι: πολυ γαρ μειζων ο ιππευς του πεζου. ταυτα δε παντα εγω και οσα προς τουτοις τις μηχανησεται η βιαι η τεχνηι αιρειν τους εναντιους βουλομενος συν τωι θεωι πρατ τειν συμβουλευω, ινα και η τυχη συνεπαινηι θεων ιλεων οντων. εστι δ' οτε πανυ απατητικον και το λιαν φυλακτικον προσποιησασθαι ειναι και μηδαμως φιλοκινδυνον: τουτο γαρ τους πολεμιους πολλακις προαγεται αφυλακτουντας μαλλον αμαρτανειν. ην δ' απαξ δοξηι τις φιλοκινδυνος ειναι, εξεστι και ησυχιαν εχοντα, προσποιουμενον δε πραξειν τι, πραγματα παρεχειν τοις πολεμιοις. αλλα γαρ ουδεν αν τις δυναιτο πλασαι οιον βουλεται, ει μη εξ ων γε πλαττοιτο παρεσκευασμενα ειη ως πειθεσθαι τηι του χειροτεχνου γνωμηι: ουδε γ' αν εξ ανδρων, ει μη συν θεωι ουτω παρεσκευασμενοι εσονται ως φιλικως τε εχειν προς τον αρχοντα και φρονιμωτερον σφων αυτον ηγεισθαι περι των προς τους πολεμιους αγωνων. ευνοικως μεν ουν εχειν [και] εκ τωνδε εικος τους αρχομενους, οταν φιλοφρονως τε εχηι προς αυτους και προνοων φαινηται οπως τε σιτον εξουσι και οπως ασφαλως μεν αποχωρησουσι, πεφυλαγμενως δε αναπαυσονται. εν δε ταις φρουραις χρη και χιλου και σκηνων και υδατος και φρυγανων και των αλλων επιτηδειων φανερον ειναι επιμελομενον και προνοουντα τε και αγρυπνουντα ενεκα των αρχομενων. και οταν γε πλεον εχηι τι, το μεταδουναι κερδαλεον τωι προεστηκοτι. ηκιστα δ' αν καταφρονοιεν αρχοντος, ως μεν συνελοντι ειπειν, ει οποσα εκεινοις παραινοιη, αυτος ταυτα βελτιον εκεινων φαινοιτο ποιων. αρξαμενον ουν δει απο του αναβαινειν επι τους ιππους παντα τα εν ιππικηι μελεταν, οπως ορωσι τον αρχοντα δυναμενον επι του ιππου και ταφρους ασφαλως περαν και τειχια υπερακριζειν και απ' οχθων κατο ρουειν και ακοντιζειν ικανως: παντα γαρ ταυτα προκοπτει τι εις το μη καταφρονεισθαι. ην δε δη και ταττειν γνωσιν επισταμενον τε και δυναμενον παρασκευαζειν ως αν πλεον εχοιεν των πολεμιων, προς δε τουτοις κακεινο λαβωσιν εις την γνωμην, ως ουτ' αν εικηι ουτ' ανευ θεων ουτε παρα τα ιερα ηγησαιτ' αν επι πολεμιους, παντα ταυτα πιθανωτερους τωι αρχοντι τους αρχομενους ποιει. παντι μεν ουν προσηκει αρχοντι φρονιμωι ειναι: πολυ μεντοι τον αθηναιων ιππαρχον διαφερειν δει και τωι τους θεους θεραπευειν και τωι πολεμικον ειναι, ωι γε υπαρχουσι μεν ομοροι αντιπαλοι ιππεις τε παραπλησιοι το πληθος και οπλιται πολλοι. καν μεν εις την πολεμιαν εμβαλλειν επιχειρηι ανευ της αλλης πολεως, προς αμφοτερους τουτους μονοις αν τοις ιππευσι διακινδυνευοι. ην δ' οι πολεμιοι εις την αθηναιων χωραν εμβαλωσι, πρωτον μεν ουκ αν αλλως ελθοιεν ει μη συν αλλοις τε ιππευσι προς τοις εαυτων και προς τουτοις οπλιταις οποσοις αν οιωνται παντας αθηναιους μη ικανους ειναι μαχεσθαι. προς ουν τοσουτους πολεμιους ην μεν η πολις πασα επεξιηι αρηξουσα τηι χωραι, ελπιδες καλαι. ιππεις τε γαρ συν θεωι αμεινους, ην τις αυτων επιμεληται ως δει, οπλιται τε ου μειους εσονται και τα σωματα τοινυν ου χειρω εχοντες και τας ψυχας φιλοτιμοτεροι, ην ορθως ασκηθωσι συν θεωι. και μην επι γε τοις προγονοις ου μειον αθηναιοι η βοιωτοι φρονουσιν. ην δε η μεν πολις τρεπηται επι τα ναυτικα και αρκηι αυτηι τα τειχη διασωιζειν, ωσπερ και οποτε λακεδαιμονιοι συν απασι τοις ελλησιν ενεβαλον, τους δε ιππεας αξιωσηι τα τε εκτος του τειχους διασωιζειν και αυτους μονους διακινδυ νευειν προς παντας τους εναντιους, ενταυθα δη θεων μεν οιμαι πρωτον συμμαχων ισχυρων δει, επειτα δε και τον ιππαρχον προσηκει αποτετελεσμενον ανδρα ειναι. και γαρ φρονησεως δει πολλης προς τους πολυ πλειους και τολμης, οποτε καιρος παραπεσοι: δει δε, ως εμοι δοκει, και αυτον προνοειν ικανον ειναι. προς μεν γαρ το παρον στρατευμα διακινδυνευων, ωι μηδε ολη η πολις θελοι αντικαθιστασθαι, δηλον οτι πασχοι αν ο τι οι κρειττους βουλοιντο, ποιειν δε ουδεν αν ικανος ειη, ει δε φυλαττοι μεν τα εξω τειχους τοσουτοις οσοι σκοπευειν τε τους πολεμιους ικανοι εσονται και αναχωριζειν εις το ασφαλες τα δεομενα ως εκ πλειστου_ ικανοι δε και προοραν ουδεν ηττον οι ολιγοι των πολλων, και φυλαττειν τοινυν και αναχωριζειν τα φιλια ουκ ακαιροτεροι οι μητε αυτοις μητε τοις ιπποις πιστευοντες: ο γαρ φοβος δεινος δοκει συμφυλαξ ειναι_τους μεν <ουν> φυλακας εκ τουτων αν τις ποιων ισως ορθως βουλευοιτο: τους δε περιττους της φυλακης ει μεν τις στρατιαν εχειν ηγησεται, ολιγη αυτωι φανειται: του παντος γαρ ενδεησεται ωστε εκ του εμφανους διακινδυνευειν: ην δε ως ληισταις αυτοις χρηται, πανυ αν ως το εικος ικανην τουτο πραττειν εχοι δυναμιν. δει δε, ως εμοι δοκει, τουτους παρεσκευασμενους αει εχοντα ως ποιειν τι μη καταφανη οντα φυλαττειν, ην τι αμαρτανηι το των πολεμιων στρατευμα. φιλουσι δε πως στρατιωται, οσωι αν πλειους ωσι, τοσουτωι πλειω αμαρτανειν. η γαρ επι τα επιτηδεια επιμελειαι σκεδαννυνται η πορευομενων αταξιαι οι μεν προερχονται, οι δ' υπολειπονται πλεον του καιρου. τα ουν τοιαυτα αμαρτηματα ου χρη παριεναι ακολαστα (ει δε μη, ολη η χωρα στρατοπεδον εσται) εκεινο καλως προνοουντα, και ποιησαντα τι φθασαι αποχωρησαντα πριν το πολυ βοηθουν επιγενεσθαι. πολλακις δε πορευομενον στρατευμα και εις οδους ερχεται εν αις ουδεν πλεον οι πολλοι των ολιγων δυνανται. και εν διαβασεσι γε εστι τωι προσεχοντι τον νουν ασφαλως εφεπομενωι ταμιευσασθαι ωστε οποσοις αν βουληται των πολεμιων επιτιθεσθαι. εστι δ' οτε καλον και στρατοπεδευομενοις και αριστωσι και δειπνοποιουμενοις επιχειρειν, και εκ κοιτης γε ανισταμενοις. εν πασι γαρ τουτοις αοπλοι στρατιωται γιγνονται, μειονα μεν χρονον οι οπλιται, πλειονα δε οι ιππεις. σκοποις μεντοι και προφυλακαις ουδεποτε δει παυεσθαι επιβουλευοντα. ουτοι γαρ αυ ολιγοι μεν αει καθιστανται, πολυ δε του ισχυρου ενιοτε αποστατουσιν. οταν δε τα τοιαυτα ηδη καλως φυλαττωνται οι πολεμιοι, καλον εστι συν θεωι λαθοντα ελθειν εις την πολεμιαν μεμελετηκοτα ως ... <ποσ>οι τε εκασταχου και που της χωρας προφυλαττουσιν. ουδεμια γαρ ουτω καλη λεια ως αι φυλακαι, ην κρατηθωσι. και ευεξαπατητοι δ' εισιν οι φυλακες: διωκουσι γαρ ο τι αν ολιγον ιδωσι, νομιζοντες σφισι τουτο προστεταχθαι. τας μεντοι αποχωρησεις σκοπειν δει οπως μη εναντιαι τοις βοηθουσιν εσονται. τους μεντοι μελλοντας δυνησεσθαι ασφαλως το πολυ κρειττον στρατευμα κακουργειν σαφως δει τοσουτον διαφερειν ωστε αυτους μεν ασκητας φαινεσθαι των πολεμικων εν ιππικηι εργων, τους δε πολεμιους ιδιωτας. τουτο δ' αν ειη πρωτον μεν <ει οι> ληιζεσθαι μελλοντες εκπεπονημενοι ειεν τηι ελασει, ωστε δυνασθαι στρατιωτικους πονους υπο φερειν: οι γαρ προς ταυτα αμελως εχοντες και ιπποι και ανδρες εικοτως αν ωσπερ γυναικες προς ανδρας αγωνιζοιντο. οι δε γε δεδιδαγμενοι τε και ειθισμενοι ταφρους διαπηδαν και τειχια υπεραιρειν και επ' οχθους αναλλεσθαι και αφ' υψηλων ασφαλως κατιεναι και τα καταντη ταχυ ελαυνεσθαι, ουτοι δ' αυ τοσουτον διαφεροιεν αν των αμελετητων ταυτα οσονπερ πτηνοι πεζων: οι δε γε αυ τους ποδας εκπεπονημενοι των ατριβων προς τραχεα οσονπερ υγιεις χωλων: και οι γε των τοπων εμπειροι προς τους απειρους τοσουτον εν ταις προελασεσι και αποχωρησεσι διαφεροιεν αν οσονπερ οι ορωντες των τυφλων. και τουτο δε χρη ειδεναι, οτι [οι] ευωχουμενοι <μεν οι> ιπποι, [μη] εκπεπονημενοι δε ωστε <μη> αποπνιγεσθαι εν τοις πονοις, ευ παρεσκευασμενοι εισι. χρη δε, επειπερ χαλινοι και εφιππια εξ ιμαντων ηρτημενα εστι [χρησιμα], μηποτε τον ιππαρχον τουτων ερημον ειναι: μικραι γαρ δαπανηι τους απορουντας χρησιμους αν παρεχοιτο. ει δε τις νομιζοι πολλα εχειν αν πραγματα, ει ουτω δεησει ασκειν την ιππικην, ενθυμηθητω οτι οι εις τους γυμνικους αγωνας ασκουντες πολυ πλειω πραγματα και χαλεπωτερα εχουσιν η οι την ιππικην τα μαλιστα μελετωντες. και γαρ των μεν γυμνικων ασκηματων τα πολλα συν ιδρωτι εκπονουνται, της δε ιππικης τα πλειστα μεθ' ηδονης. οπερ γαρ ευξαιτ' αν τις πτηνος γενεσθαι, ουκ εστιν ο τι μαλλον των ανθρωπινων εργων εοικεν αυτωι. και μην το γ' εν πολεμωι νικαν πολλωι ενδοξοτερον η πυγμηι: μετεχει μεν γαρ τι και η πολις ταυτης της δοξης: ως δε τα πολλα επι τηι του πολεμου νικηι και ευδαιμονιαι οι θεοι τας πολεις στεφανουσιν, ωστ' ουκ οιδ' εγωγε τι προσηκει αλλ' αττα μαλλον ασκεισθαι η τα πολεμικα. εννοειν δε χρη οτι και οι κατα θαλατταν ληισται δια το πονειν ησκηκεναι δυνανται ζην και απο των πολυ κρειττονων. προσηκει γε μην και κατα γην ου τοις καρπουμενοις τα εαυτων αλλα τοις στερισκομενοις της τροφης ληιζεσθαι: η γαρ εργαστεον η απο των ειργασμενων θρεπτεον: αλλως δ' ου ραιδιον ουτε βιοτευειν ουτε ειρηνης τυχειν. μεμνησθαι δε κακεινο χρη, μηποτε επι τους κρειττους ελαυνειν οπισθεν ιπποις δυσβατα ποιουμενον: ου γαρ ομοιον φευγοντι και διωκοντι σφαληναι. ετι δε βουλομαι υπομνησαι και τοδε φυλαττεσθαι. εισι γαρ τινες οι, οταν μεν ιωσιν επι τουτους ων αν οιωνται κρειττους ειναι, πανταπασιν ασθενει δυναμει ερχονται, ωστε πολλακις επαθον α ωιοντο ποιησειν: οταν δ' επι τουτους ων αν σαφως επιστωνται ηττους οντες, πασαν οσην αν εχωσι δυναμιν αγουσιν. εγω δε φημι χρηναι ταναντια τουτων ποιειν: οταν μεν κρατησειν οιομενος αγηι, μη φειδεσθαι της δυναμεως οσην αν εχηι: το γαρ πολυ νικαν ουδενι πωποτε μεταμελειαν παρεσχεν: οταν δε τοις πολυ κρειττοσιν επιχειρηι και προγιγνωσκηι οτι ποιησαντα ο τι αν δυνηται φευκτεον εστιν, εις τα τοιαυτα φημι πολυ κρειττον ειναι ολιγους η παντας προσαγειν, τους μεντοι απειλεγμενους και ιππους και ανδρας τους κρατιστους. τοιουτοι γαρ οντες και ποιησαι αν τι και αποχωρησαι ασφαλεστερον αν δυναιντο. οταν δε προς τους κρειττους παντας προσαγαγων αποχωρειν βουληται, αναγκη τους μεν επι των βραδυτατων ιππων αλισκεσθαι, τους δε και δι' αφιππιαν πιπτειν, τους δε δια δυσχωριας απολαμβανεσθαι: και γαρ πολυν τοπον χαλεπον ευρειν οιον αν τις ευξαιτο. υπο γε μην του πληθους και συμπιπτοιεν αν και εμποδιζοντες πολλα αν αλληλους κακουργοιεν. οι δ' αγαθοι ιπποι και ιππεις δυνατοι και εξ† αυτων διαφευγειν αλλως τε αν και μηχαναται τις τοις διωκουσι φοβον απο των περιττων ιππεων. συμφορον δ' εις τουτο και αι ψευδενεδραι: χρησιμον δε κακεινο, το ευρισκειν ποθεν αν οι φιλοι εξ ασφαλους επιφαινομενοι βραδυτερους τους διωκοντας παρεχοιεν. αλλα μην και τοδε δηλον, ως πονοις και ταχει οι ολιγοι των πολλων πολυ μαλλον η οι πολλοι των ολιγων περιγιγνοιντ' αν. και ου λεγω ως δια το ολιγοι ειναι και πονειν μαλλον δυνησονται και θαττους εσονται, αλλ' οτι ραιον ευρειν ολιγους η πολλους τους και των ιππων επιμελησομενους ως δει και αυτους φρονιμως μελετησοντας την ιππικην. ην δε ποτε συμβαινηι αγωνιζεσθαι προς παραπλησιους ιππεας, εγω μεν οιμαι ουκ αν χειρον ειναι ει τις δυο ταξεις εκ της φυλης ποιησειεν, και της μεν ο φυλαρχος ηγοιτο, της δε αλλης οστις αριστος δοκοιη ειναι, ουτος δε τεως μεν εποιτο κατ' ουραν της μετα του φυλαρχου ταξεως, επει δ' εγγυς ηδη ειεν οι αντιπαλοι, απο παραγγελσεως παρελαυνοι επι τους πολεμιους. ουτω γαρ οιμαι και εκπληκτικωτερους τοις εχθροις αν ειναι και δυσμαχωτερους. ει δε και πεζους εχοιεν εκατεροι, και ουτοι αποκεκρυμμενοι οπισθεν των ιππεων, εξαπινης δε παραφαινομενοι και ομοσε ιοντες δοκουσιν αν μοι την νικην πολυ μαλλον κατεργαζεσθαι. ορω γαρ τα παραδοξα ην μεν αγαθα ηι, μαλλον ευφραινοντα τους ανθρωπους, ην δε δεινα, μαλλον εκπληττοντα. ταυτα δε γνοιη αν τις μαλιστα ενθυμουμενος ως οι τε ενεδραις εμπιπτοντες εκπληττονται, και εαν πολυ πλειους ωσι, και οταν πολεμιοι αλληλοις αντικαθωνται, ως πολυ ταις πρωταις ημεραις φοβερωτατα εχουσιν. αλλα το μεν διαταξαι ταυτα ου χαλεπον: το δ' ευρειν τους φρονιμως και πιστως και προθυμως και ευψυχως παρελωντας επι τους πολεμιους, τουτο ηδη αγαθου ιππαρχου. δει γαρ και λεγειν αυτον ικανον ειναι και ποιειν τοιαυτα αφ' ων οι αρχομενοι γνωσονται αγαθον ειναι το τε πειθεσθαι και το επεσθαι και το ομοσε ελαυνειν τοις πολεμιοις και επιθυμησουσι του καλον τι ακουειν και δυνησονται α αν γνωσιν εγκαρτερειν. εαν δε ποτε αυ η φαλαγγων αντιτεταγμενων η χωριων εκατεροις υπαρχοντων εν τωι μεσωι τοις ιππευσιν αναστροφαι τε και διωξεις και αποχωρησεις γιγνωνται, ειωθασι μεν ως τα πολλα εκ των τοιουτων ορμαν μεν [εκ των αναστροφων] βραδεως αμφοτεροι, το δ' εν μεσωι ταχιστα ελαυνειν. ην δε τις ουτω προδειξας επειτα [δ'] εκ των αναστροφων ταχεως τε διωκηι και ταχεως αποχωρηι, βλαπτειν τ' αν μαλιστα τους πολεμιους δυναιτο και ως το εικος ασφαλεστατ' αν διαγοι, ταχυ μεν διωκων εν ωι αν εγγυς ηι του εαυτου ισχυρου, ταχυ δε αποχωρων απο των τοις πολεμιοις ισχυρων. ει δε και λαθειν δυναιτο απο της ταξεως εκαστης καταλιπων η τετταρας η πεντε των κρατιστων ιππων τε και ανδρων, πολυ αν προεχοιεν εις το επαναστρεφομενοις τοις πολεμιοις εμπιπτειν. ταυτα δε αναγιγνωσκειν μεν και ολιγακις αρκει, εννοειν δε το παρατυγχανον αυτωι αει δει, και προς το παρισταμενον σκοπουντα το συμφερον εκπονειν. γραψαι δε παντα οποσα δει ποιειν ουδεν μαλλον οιον τε εστιν η τα μελλοντα παντα ειδεναι. παντων δε των υπομνηματων εμοιγε δοκει κρατιστον ειναι το οσα αν γνωι αγαθα ειναι επιμελεισθαι ως αν πραχθηι. ορθως δε γιγνωσκομενα ου φερει καρπον ουτ' εν γεωργιαι ουτ' εν ναυκληριαι ουτ' εν αρχηι, ην μη τις επιμεληται ως αν ταυτα συν τοις θεοις εκπεραινηται. φημι δ' εγω [ταυτα] και το παν ιππικον ωδ' αν πολυ θαττον εκπληρωθηναι εις τους χιλιους ιππεις και πολυ ραιον τοις πολιταις, ει διακοσιους ιππεας ξενους καταστησαιντο: δοκουσι γαρ αν μοι ουτοι προσγενομενοι και ευπειστοτερον αν παν το ιππικον ποιησαι και φιλοτιμοτερον προς αλληλους περι ανδραγαθιας. οιδα δ' εγωγε και λακεδαιμονιοις ιππικον αρξαμενον ευδοκιμειν, επει ξενους ιππεας προσελαβον. και εν ταις αλλαις δε πολεσι πανταχου τα ξενικα ορω ευδοκιμουντα: η γαρ χρεια μεγαλην προθυμιαν συμβαλλεται. εις δε τιμην των ιππων νομιζω αν αυτοις χρηματα υπαρξαι και παρα των σφοδρα απεχομενων μη ιππευειν, οτι και †οις καθιστησι† το ιππικον εθελουσι τελειν αργυριον ως μη ιππευειν, <και> παρα πλουσιων μεν, αδυνατων δε τοις σωμασιν, οιομαι δε και παρ' ορφανων των δυνατους οικους εχοντων. νομιζω δε και μετοικων φιλοτιμεισθαι αν τινας εις ιππικον καθισταμενους: ορω γαρ και των αλλων οποσων αν καλων οντων μεταδιδωσιν αυτοις οι πολιται, φιλοτιμως ενιους εθελοντας το προσταχθεν διαπραττεσθαι. δοκει δ' αν μοι και πεζον συν τοις ιπποις ενεργοτατον ειναι, ει συσταθειη εξ ανδρων των εναντιωτατων τοις πολεμιοις. ταυτα δε παντα θεων συνεθελοντων γενοιτ' αν. ει δε τις τουτο θαυμαζει, οτι πολλακις γεγραπται το συν θεωι πραττειν, ευ ιστω οτι ην πολλακις κινδυνευηι, ηττον τουτο θαυμασεται, και ην γε κατανοηι οτι, οταν πολεμος ηι, επιβουλευουσι μεν αλληλοις οι εναντιοι, ολιγακις δε ισασι πως εχει τα επιβουλευομενα. τα ουν τοιαυτα ουδ' οτωι συμβουλευσεται τις οιον τε ευρειν πλην θεων: ουτοι δε παντα ισασι και προσημαινουσιν ωι αν εθελωσι και εν ιεροις και εν οιωνοις και εν φημαις και εν ονειρασιν. εικος δε μαλλον εθελειν αυτους συμβουλευειν τουτοις, οι αν μη μονον οταν δεωνται επερωτωσι τι χρη ποιειν, αλλα και εν ταις ευτυχιαις θεραπευωσιν ο τι αν δυνωνται τους θεους. [13] {Work} {περι ιππικησ} επειδη δια το συμβηναι ημιν πολυν χρονον ιππευειν οιομεθα εμπειροι ιππικης γεγενησθαι, βουλομεθα και τοις νεωτεροις των φιλων δηλωσαι ηι αν νομιζομεν αυτους ορθοτατα ιπποις προσφερεσθαι. συνεγραψε μεν ουν και σιμων περι ιππικης, ος και τον κατα το ελευσινιον αθηνησιν ιππον χαλκουν ανεθηκε και εν τωι βαθρωι τα εαυτου εργα εξετυπωσεν: ημεις γε μεντοι οσοις συνετυχομεν ταυτα γνοντες εκεινωι, ουκ εξαλειφομεν εκ των ημετερων, αλλα πολυ ηδιον παραδωσομεν αυτα τοις φιλοις, νομιζοντες αξιοπιστοτερα ειναι οτι κακεινος κατα ταυτα ημιν εγνω ιππικος ων: και οσα δη παρελιπεν ημεις πειρασομεθα δηλωσαι. πρωτον δε γραψομεν ως αν τις ηκιστα εξαπατωιτο εν ιππωνιαι. του μεν τοινυν ετι αδαμαστου πωλου δηλον οτι το σωμα δει δοκιμαζειν: της γαρ ψυχης ου πανυ σαφη τεκμηρια παρεχεται ο μηπω αναβαινομενος. του γε μην σωματος πρωτον φαμεν χρηναι τους ποδας σκοπειν. ωσπερ γαρ οικιας ουδεν οφελος αν ειη, ει τα ανω πανυ καλα εχοι μη υποκειμενων οιων δει θεμελιων, ουτω και ιππου πολεμιστηριου ουδεν αν οφελος ειη, ουδ' ει ταλλα παντα αγαθα εχοι, κακοπους δ' ειη: ουδενι γαρ αν δυναιτο των αγαθων χρησθαι. ποδας δ' αν τις δοκιμαζοι πρωτον μεν τους ονυχας σκοπων: οι γαρ παχεις πολυ των λεπτων διαφερουσιν εις ευποδιαν: επειτα ουδε τουτο δει λανθανειν, ποτερον αι οπλαι εισιν υψηλαι [η ταπειναι] και εμπροσθεν και οπισθεν η χαμηλαι. αι μεν γαρ υψηλαι πορρω απο του δαπεδου εχουσι την χελιδονα καλουμενην, αι δε ταπειναι ομοιως βαινουσι τωι τε ισχυροτατωι και τωι μαλακωτατωι του ποδος, ωσπερ οι βλαισοι των ανθρωπων: και τωι ψοφωι δε εφη σιμων δηλους ειναι τους ευποδας, καλως λεγων: ωσπερ γαρ κυμβαλον ψοφει προς το δαπεδον η κοιλη οπλη. επει δε ηρξαμεθα εντευθεν, ταυτηι και αναβησομεθα προς το αλλο σωμα. δει τοινυν και τα ανωτερω μεν των οπλων, κατωτερω δε των κυνηποδων οστα μητε αγαν ορθα ειναι ωσπερ αιγος: αντιτυπωτερα γαρ οντα κοπτει τε τον αναβατην και παραπιμπραται μαλλον τα τοιαυτα σκελη: ουδε μην αγαν ταπεινα τα οστα δει ειναι: ψιλοιντο γαρ αν και ελκοιντο οι κυνηποδες ειτ' εν βωλοις ειτ' εν λιθοις ελαυνοιτο ο ιππος. των γε μην κνημων τα οστα παχεα χρη ειναι: ταυτα γαρ εστι στηριγγες του σωματος: ου μεντοι φλεψι γε ουδε σαρξι παχεα: ει δε μη, οταν εν σκληροις ελαυνηται, αναγκη αιματος ταυτα πληρουσθαι και κρισσους γιγνεσθαι, και παχυνεσθαι μεν τα σκελη, αφιστασθαι δε το δερμα. χαλωντος δε τουτου πολλακις και η περονη αποστασα χωλον απεδειξε τον ιππον. τα γε μην γονατα ην βαδιζων ο πωλος υγρως καμπτηι, εικαζοις αν και ιππευοντα υγρα εξειν τα σκελη: παντες γαρ προιοντος του χρονου υγροτερως καμπτουσιν εν τοις γονασι. τα δε υγρα δικαιως ευδοκιμει: απταιστοτερον γαρ και ακοπωτερον τον ιππον των σκληρων σκελων παρεχει. μηροι γε μεντοι οι υπο ταις ωμοπλαταις ην παχεις ωσιν, ισχυροτεροι τε και ευπρεπεστεροι ωσπερ ανδρος φαινονται. και μην στερνα πλατυτερα οντα και προς καλλος και προς ισχυν και προς το μη επαλλαξ αλλα δια πολλου τα σκελη φερειν ευφυεστερα. απο γε μην του στερνου ο μεν αυχην αυτου μη ωσπερ καπρου προπετης πεφυκοι, αλλ' ωσπερ αλεκτρυονος ορθος προς την κορυφην ηκοι, λαγαρος δε ειη τα κατα την συγκαμπην, η δε κεφαλη οστωδης ουσα μικραν σιαγονα εχοι. ουτως ο μεν τραχηλος προ του αναβατου αν ειη, το δε ομμα <τα> προ των ποδων ορωιη. και βιαζεσθαι δε ηκιστ' αν δυναιτο ο τοιουτον σχημα εχων και ει πανυ θυμοειδης ειη: ου γαρ εγκαμπτοντες αλλ' εκτεινοντες τον τραχηλον και την κεφαλην βιαζεσθαι οι ιπποι επιχειρουσι. σκοπειν δε χρη και ει αμφοτεραι μαλακαι αι γναθοι η σκληρα η ετερα. ετερογναθοι γαρ ως τα πολλα οι μη ομοιας τας γναθους εχοντες γιγνονται. και μην το εξοφθαλμον ειναι εγρηγορος μαλλον φαινεται του κοιλοφθαλμου, και επι πλεον δ' αν ο τοιουτος ορωιη. και μυκτηρες γε οι αναπεπταμενοι των συμπεπτωκοτων ευπνοωτεροι τε αμα εισι και γοργοτερον τον ιππον αποδεικνυουσι. και γαρ οταν οργιζηται ιππος ιππωι η εν ιππασιαι θυμωται, ευρυνει μαλλον τους μυκτηρας. και μην κορυφη μεν μειζων, ωτα δε μικροτερα ιππωδεστεραν την κεφαλην αποφαινει. η δ' αυ υψηλη ακρωμια τωι τε αναβατηι ασφαλεστεραν την εδραν και τοις ωμοις [και τωι σωματι] ισχυροτεραν την προσφυσιν παρεχεται. <ραχις γε μην> η διπλη της απλης και εγκαθησθαι μαλακωτερα και ιδειν ηδιων. και πλευρα δε η βαθυτερα και προς την γαστερα ογκωδεστερα αμα ευεδροτερον τε και ισχυροτερον και ευχιλοτερον ως επι πολυ τον ιππον παρεχεται. οσφυς γε μην οσωι αν πλατυτερα τε και βραχυτερα ηι, τοσουτωι ραιον μεν ο ιππος τα προσθεν αιρεται, ραιον δε τα οπισθεν προσαγεται: και ο κενεων δε ουτω μικροτατος φαινεται, οσπερ μεγας ων μερος μεν τι και αισχυνει, μερος δε τι και ασθενεστερον και δυσφορωτερον αυ τον ιππον παρεχεται. τα γε μην ισχια πλατεα μεν ειναι χρη και ευσαρκα, ινα ακολουθα ηι ταις πλευραις και τοις στερνοις: ην δε παντα στερεα ηι, κουφοτερα αν τα προς τον δρομον ειη και οξυτερον μαλλον αν τον ιππον παρεχοιτο. μηρους γε μην τους υπο τηι ουραι ην αμα πλατειαι τηι γραμμηι διωρισμενους εχηι, ουτω και τα οπισθεν σκελη δια πολλου υποθησει. τουτο δε ποιων αμα γοργοτεραν τε και ισχυροτεραν εξει την υποβασιν τε και ιππασιαν και απαντα βελτιων εσται εαυτου. τεκμηραιο δ' αν και απ' ανθρωπων: οταν γαρ τι απο της γης αρασθαι βουλωνται, διαβαινοντες παντες μαλλον η συμβεβηκοτες επιχειρουσιν αιρεσθαι. τους γε μην ορχεις δει μη μεγαλους τον ιππον εχειν, ο ουκ εστι πωλου κατιδειν. περι γε μην των κατωθεν, αστραγαλων η κνημων και κυνηποδων και οπλων, ταυτα λεγομεν απερ περι των εμπροσθεν. γραψαι δε βουλομαι και εξ ων αν περι μεγεθους ηκιστα αποτυγχανοι τις. οτου γαρ αν ωσιν αι κνημαι ευθυς γιγνομενου υψηλοταται, ουτος μεγιστος γιγνεται. προιοντος γαρ του χρονου παντων των τετραποδων αι μεν κνημαι εις μεγεθος ου μαλα αυξονται, προς δε ταυτας ως αν συμμετρως εχηι συναυξεται και το αλλο σωμα. ειδος μεν δη πωλου ουτω δοκιμαζοντες μαλιστ' αν ημιν δοκουσι τυγχανειν ευποδος και ισχυρου και ευσαρκου και ευσχημονος και ευμεγεθους. ει δε τινες αυξανομενοι μεταβαλλουσιν, ομως ουτω θαρρων τις δοκιμαζοι αν: πολυ γαρ πλειονες ευχρηστοι εξ αισχρων η εκ τοιουτων αισχροι γιγνονται. οπως γε μην δει πωλευειν <ου> δοκει ημιν γραπτεον ειναι: ταττονται μεν γαρ δη εν ταις πολεσιν ιππευειν οι τοις χρημασι τε ικανωτατοι και της πολεως ουκ ελαχιστον μετεχοντες: πολυ δε κρειττον του πωλοδαμνειν [ειναι] τωι μεν νεωι ευεξιας τε επιμελεισθαι της εαυτου και ιππικην [εν η] επισταμενωι ηδη ιππαζεσθαι μελεταν, τωι δε πρεσβυτερωι του τε οικου και των φιλων και των πολιτικων και των πολεμικων μαλλον η αμφι πωλευσιν διατριβειν. ο μεν δη ωσπερ εγω γιγνωσκων περι πωλειας δηλον οτι εκδωσει τον πωλον. χρη μεντοι, ωσπερ τον παιδα οταν επι τεχνην εκδωι, συγγραψαμενον α δεησει επισταμενον αποδουναι ουτως εκδιδοναι. ταυτα γαρ υπομνηματα εσται τωι πωλοδαμνηι ων δει επιμεληθηναι, ει μελλει τον μισθον αποληψεσθαι. οπως μεντοι πραιος τε και χειροηθης και φιλανθρωπος ο πωλος εκδιδωται τωι πωλοδαμνηι επιμελητεον. το γαρ τοιουτον οικοι τε τα πλειστα και δια του ιπποκομου απο τελειται, ην επιστηται το μεν πεινην και διψην και μυωπιζεσθαι παρασκευαζειν μετ' ερημιας γιγνεσθαι τωι πωλωι, το δε φαγειν και πιειν και το των λυπουντων απαλλαττεσθαι δι' ανθρωπων. τουτων γαρ γιγνομενων αναγκη μη μονον φιλεισθαι αλλα και ποθεισθαι υπο πωλων ανθρωπους. και απτεσθαι δε χρη ων ψηλαφωμενων ο ιππος μαλιστα ηδεται. ταυτα δ' εστι τα τε λασιωτατα και οις αυτος ηκιστ' αν δυναιτο ο ιππος, ην τι λυπηι αυτον, επικουρειν. προστεταχθω δε τωι ιπποκομωι και το δι' οχλου διαγειν και παντοδαπαις μεν οψεσι παντοδαποις δε ψοφοις πλησιαζειν. τουτων δε, οσα αν ο πωλος φοβηται, ου χαλεπαινοντα δει αλλα πραΰνοντα διδασκειν οτι ου δεινα εστι. και περι μεν πωλειας αρκειν μοι δοκει τωι ιδιωτηι ειπειν τοσαυτα πραττειν. οταν γε μην ιππαζομενον ωνηται τις, υπομνηματα γραψομεν α δει καταμανθανειν τον μελλοντα μη εξαπατασθαι εν ιππωνιαι. πρωτον μεν τοινυν μη λαθετω αυτον τις <η> ηλικια: ο γαρ μηκετι εχων γνωμονας ουτ' ελπισιν ευφραινει ουτε ομοιως ευαπαλλακτος γιγνεται. οποτε δε η νεοτης σαφης, δει αυ μη λαθειν πως μεν εις το στομα δεχεται τον χαλινον, πως δε περι τα ωτα την κορυφαιαν. ταυτα δ' ηκιστ' αν λανθανοι, ει ορωντος μεν του ωνουμενου εμβαλλοιτο ο χαλινος, ορωντος δ' εξαιροιτο. επειτα δε προσεχειν δει τον νουν πως επι τον νωτον δεχεται τον αναβατην. πολλοι γαρ ιπποι χαλεπως προσιενται α προδηλα αυτοις εστιν οτι προσεμενοι πονειν αναγκασθησονται. σκεπτεον δε και τοδε, ει αναβαθεις εθελει αφ' ιππων αποχωρειν η ει παρ' εστηκοτας ιππευων μη εκφερει προς τουτους. εισι δε οι δια κακην αγωγην και προς τας οικαδε αφοδους φευγουσιν εκ των ιππασιων. τους γε μην ετερογναθους μηνυει μεν και η πεδη καλουμενη ιππασια, πολυ δε μαλλον και το μεταβαλλεσθαι την ιππασιαν. πολλοι γαρ ουκ εγχειρουσιν εκφερειν, ην μη αμα συμβηι η τε αδικος γναθος και η προς οικον εκφορα. δει γε μην ειδεναι και ει αφεθεις εις ταχος αναλαμβανεται εν βραχει και ει αποστρεφεσθαι εθελει. αγαθον δε μη απειρον ειναι ει και πληγηι εγερθεις εθελει ομοιως πειθεσθαι. αχρηστον μεν γαρ δηπου και οικετης και στρατευμα απειθες: ιππος δε απειθης ου μονον αχρηστος, αλλα πολλακις και οσαπερ προδοτης διαπραττεται. επει δε πολεμιστηριον ιππον υπεθεμεθα ωνεισθαι, ληπτεον πειραν απαντων οσωνπερ και ο πολεμος πειραν λαμβανει. εστι δε ταυτα, ταφρους διαπηδαν, τειχια υπερβαινειν, επ' οχθους ανορουειν, απ' οχθων καθαλλεσθαι: και προς αναντες δε και κατα πρανους και πλαγια ελαυνοντα πειραν λαμβανειν: παντα γαρ ταυτα και την ψυχην ει καρτερα και το σωμα ει υγιες δοκιμαζει. ου μεντοι τον μη καλως πανυ ταυτα ποιουντα αποδοκιμαστεον. πολλοι γαρ ου δια το μη δυνασθαι, αλλα δια το απειροι ειναι τουτων ελλειπονται. μαθοντες δε και εθισθεντες και μελετησαντες καλως αν ταυτα παντα ποιοιεν, ει γ' αλλως υγιεις και μη κακοι ειεν. τους γε μεντοι υποπτας φυσει φυλακτεον. οι γαρ υπερφοβοι βλαπτειν μεν τους πολεμιους αφ' εαυτων ουκ εωσι, τον δε αναβατην εσφηλαν τε πολλακις και εις τα χαλεπωτατα ενεβαλον. δει δε και ει τινα χαλεποτητα εχοι ο ιππος καταμανθανειν, ειτε προς ιππους ειτε προς ανθρωπους, και ει δυσγαργαλις γε ειη: παντα γαρ ταυτα χαλεπα τοις κεκτημενοις γιγνεται. τας δε γε των χαλι νωσεων και αναβασεων αποκωλυσεις και ταλλα δη νευματα πολυ αν ετι μαλλον καταμαθοι τις, ει πεπονηκοτος ηδη του ιππου παλιν πειρωιτο ποιειν ταυτα οσαπερ πριν αρξασθαι ιππευειν. οσοι δ' αν πεπονηκοτες εθελωσι παλιν υποδυεσθαι πονους ικανα τεκμηρια παρεχονται ταυτα ψυχης καρτερας. ως δε συνελοντι ειπειν, οστις ευπους μεν ειη, πραιος δε, αρκουντως δε ποδωκης, εθελοι δε και δυναιτο πονους υποφερειν, πειθοιτο δε μαλιστα, ουτος αν εικοτως αλυποτατος τ' ειη και σωτηριωτατος τωι αναβατηι εν τοις πολεμικοις. οι δε η δια βλακειαν ελασεως πολλης δεομενοι η δια το υπερθυμοι ειναι πολλης θωπειας τε και πραγματειας ασχολιαν μεν ταις χερσι του αναβατου παρεχουσιν, αθυμιαν δ' εν τοις κινδυνοις. οταν γε μην αγασθεις ιππον πριηται τις και οικαδε αγαγηται, καλον μεν εν τοιουτωι της οικιας τον σταθμον ειναι οπου πλειστακις ο δεσποτης οψεται τον ιππον: αγαθον δε ουτω κατεσκευασθαι τον ιππωνα, ωστε μηδεν μαλλον οιον τ' ειναι τον του ιππου σιτον κλαπηναι εκ της φατνης η τον του δεσποτου εκ του ταμιειου. ο δε τουτου αμελων εμοι μεν εαυτου δοκει αμελειν: δηλον γαρ οτι εν τοις κινδυνοις το αυτου σωμα τωι ιππωι ο δεσποτης παρακατατιθεται. εστι δε ου μονον του μη κλεπτεσθαι ενεκα τον σιτον αγαθος ο εχυρος ιππων, αλλ' οτι και οταν [μη] εκκομιζηι τον σιτον ο ιππος φανερον γιγνεται. τουτου δ' αν τις αισθανομενος γιγνωσκοι οτι η το σωμα υπεραιμουν δειται θεραπειας η κοπου ενοντος δειται αναπαυσεως, η κριθιασις η αλλη τις αρρωστια υποδυεται. εστι δε ωσπερ ανθρωπωι, ουτω και ιππωι αρχομενα παντα ευιατο τερα η επειδαν ενσκιρωθηι τε και εξαμαρτηθηι τα νοσηματα. ωσπερ δε του ιππου σιτου τε και γυμνασιων επιμελητεον, οπως αν το σωμα ισχυηι, ουτω και τους ποδας ασκητεον. τα μεν τοινυν υγρα τε και λεια των σταθμων λυμαινεται και ταις ευφυεσιν οπλαις: τα δε, ως μεν μη υγρα ειναι, απορρυτα, ως δε μη λεια, λιθους εχοντα κατορωρυγμενους, προσαλληλους, παραπλησιους οπλαις το μεγεθος ... τα γαρ τοιαυτα σταθμα ... και εφεστηκοτων αμα στερεοι τους ποδας. επειτα γε μην τωι ιπποκομωι εξακτεον μεν τον ιππον οπου ψηξει, μεταδετεον δε μετα το αριστον απο της φατνης, ιν' ηδιον επι το δειπνον ιηι. ωδε δ' αν αυ ο εξω σταθμος βελτιστος ειη και τους ποδας καρτερυνοι, ει λιθων στρογγυλων αμφιδοχμων οσον μνααιων αμαξας τετταρας και πεντε χυδην καταβαλοι, περιχειλωσας σιδηρωι, ως αν μη σκεδαννυωνται: επι γαρ τουτων εστηκως ωσπερ εν οδωι λιθωδει αει μερος <τι> της ημερας πορευοιτο <αν>: αναγκη δε και ψηχομενον και μυωπιζομωνον χρησθαι ταις οπλαις καθαπερ οταν βαδιζηι. και τας χελιδονας δε των ποδων οι ουτω κεχυμενοι λιθοι στερεουσιν. ως δε περι των οπλων οπως στερεαι εσονται επιμελητεον, ουτω και τα περι το στομα αυ οπως μαλακα εσται επιμελεισθαι δει. τα δ' αυτα ανθρωπου τε σαρκα και ιππου στομα απαλυνει. ιππικου δε ανδρος ημιν δοκει ειναι και τον ιπποκομον πεπαιδευκεναι α δει περι τον ιππον πραττειν. πρωτον μεν τοινυν της επιφατνιδιας φορβειας επιστασθαι αυτον δει μηποτε το αμμα ποιεισθαι ενθαπερ η κορυφαια περιτιθεται. πολλακις γαρ κνων ο ιππος επι τηι φατνηι την κεφαλην, ει μη ασινης η φορβεια περι τα ωτα εσται, πολλακις αν ελκη ποιοιη. ελκουμενων γε μην τουτων αναγκη τον ιππον και περι το χαλινουσθαι και περι το ψηχεσθαι δυσκολωτερον ειναι. αγαθον δε και το τεταχθαι τωι ιπποκομωι καθ' ημεραν την κοπρον και τα υποστρωματα του ιππου εκφερειν εις εν χωριον. τουτο γαρ ποιων αυτος τ' αν ραιστα απαλλαττοι και αμα τον ιππον ωφελοιη. ειδεναι δε χρη τον ιπποκομον και τον κημον περιτιθεναι τωι ιππωι, και οταν επι ψηξιν και οταν επι καλιστραν εξαγηι. και αει δε οποι αν αχαλινωτον αγηι κημουν δει. ο γαρ κημος αναπνειν μεν ου κωλυει, δακνειν δε ουκ εαι: και το επιβουλευειν δε περικειμενος μαλλον εξαιρει των ιππων: και μην δεσμευειν τον ιππον ανωθεν της κεφαλης δει: παντα γαρ οποσα αν δυσκολ' ηι περι το προσωπον ο ιππος εκνευειν πεφυκεν ανω: εκνευων γε μην ουτω δεδεμενος χαλαι μαλλον η διασπαι τα δεσμα. επειδαν δε ψηχηι, αρχεσθαι μεν απο της κεφαλης και της χαιτης: μη γαρ καθαρων των ανω οντων ματαιον τα κατω καθαιρειν. επειτα δε κατα μεν το αλλο σωμα πασι τοις της καθαρσεως οργανοις ανισταντα δει την τριχα σοβειν την κονιν κατα φυσιν της τριχος: των δ' εν τηι ραχει τριχων αλλωι μεν οργανωι ουδενι δει απτεσθαι, ταις δε χερσι τριβειν και απαλυνειν ηιπερ φυσει κεκλινται: ηκιστα γαρ αν βλαπτοι την εδραν του ιππου. υδατι δε καταπλυνειν την κεφαλην χρη: οστωδης γαρ ουσα, ει σιδηρωι η ξυλωι καθαιροιτο, λυποι αν τον ιππον. και το προκομιον δε χρη βρεχειν: και γαρ αυται ευμηκεις ουσαι αι τριχες οραν μεν ου κωλυουσι τον ιππον, αποσοβουσι δε απο των οφθαλμων τα λυπουντα. και τους θεους δε οιεσθαι χρη δεδωκεναι ταυτας τας τριχας ιππωι αντι των μεγαλων ωτων α ονοις τε και ημιονοις εδοσαν αλεξητηρια προ των ομματων. και ουραν δε και χαιτην πλυνειν χρη, επειπερ αυξειν δει τας τριχας, τας μεν εν τηι ουραι, οπως επι πλειστον εξικνουμενος αποσοβηται ο ιππος τα λυπουντα, τας δε εν τωι τραχηλωι, οπως τωι αναβατηι ως αφθονωτατη αντιληψις ηι. δεδοται δε παρα θεων και αγλαιας ενεκεν ιππωι χαιτη, και προκομιον δε και ουρα. τεκμηριον δε: αι γαρ αγελαιαι των ιππων ουχ ομοιως υπομενουσι τους ονους επι τηι οχειαι εως αν κομωσιν: ου ενεκα και αποκειρουσι προς την οχειαν τας ιππους απαντες οι ονοβατουντες. την γε μην των σκελων καταπλυσιν αφαιρουμεν: ωφελει μεν γαρ ουδεν, βλαπτει δε τας οπλας η καθ' εκαστην ημεραν βρεξις. και την υπο γαστερα δε αγαν καθαρσιν μειουν χρη: αυτη γαρ λυπει μεν μαλιστα τον ιππον, οσωι δ' αν καθαρωτερα ταυτα γενηται, τοσουτωι πλειω τα λυπουντα αθροιζει υπο την γαστερα: ην δε και πανυ διαπονησηται τις ταυτα, ου φθανει [τ'] εξαγομενος ο ιππος και ευθυς ομοιος εστι τοις ακαθαρτοις. ταυτα μεν ουν εαν χρη: αρκει δε και η των σκελων ψηξις αυταις ταις χερσι γιγνομενη. δηλωσομεν δε και τουτο, ως αν αβλαβεστατα μεν τις εαυτωι, τωι δ' ιππωι ωφελιμωτατα <τα προσθεν> ψηχοι. ην μεν γαρ ες το αυτο βλεπων τωι ιππωι καθαιρηι, κινδυνος και τωι γονατι και τηι οπληι εις το προσωπον πληγηναι: ην δε αντια τωι ιππωι ορων και εξω του σκελους, οταν καθαιρηι, κατα την ωμοπλατην καθιζων αποτριβηι, ουτω παθοι μεν αν ουδεν, δυναιτο δ' αν και την χελιδονα του ιππου θεραπευειν αναπτυσσων την οπλην. ως δ' αυτως και τα οπισθεν σκελη καθαιρετω. ειδεναι δε χρη τον περι τον ιππον οτι και ταυτα και ταλλα παντα οσα πραττειν δει ως ηκιστα χρη κατα [το] προσωπον τε και ουραν αντιον εαυτον ποιησαντα προσιεναι: ην γαρ επιχειρηι αδικειν, κατ' αμφοτερα ταυτα κρειττων ο ιππος ανθρωπου. εκ πλαγιου δ' αν τις προσιων αβλαβεστατα μεν εαυτωι, πλειστα δ' αν ιππωι δυναιτο χρησθαι. επειδαν δε αγειν δεηι τον ιππον, την μεν οπισθεν αγωγην δια ταδε ουκ επαινουμεν, οτι τωι μεν αγοντι ουτως ηκιστα εστι φυλαξασθαι, τωι δε ιππωι ουτως μαλιστα εξεστι ποιησαι ο τι αν βουληται. το δ' αυ εμπροσθεν μακρωι τωι αγωγει προιοντα διδασκειν υφηγεισθαι τον ιππον δια ταδε αυ ψεγομεν: εξεστι μεν γαρ τωι ιππωι καθ' οποτερ' αν βουληται των πλαγιων κακουργειν, εξεστι δε αναστρεφομενον αντιον γιγνεσθαι τωι αγοντι. αθροοι δε δη ιπποι πως αν ποτε αλληλων δυναιντο απεχεσθαι ουτως αγομενοι; εκ πλαγιου δε ιππος εθισθεις παραγεσθαι ηκιστα μεν αν και ιππους και ανθρωπους δυναιτ' αν κακουργειν, καλλιστα δ' αν παρεσκευασμενος τωι αναβατηι ειη και ει ποτε εν ταχει αναβηναι δεησειεν. ινα δε ο ιπποκομος και τον χαλινον ορθως εμβαληι, πρωτον μεν προσιτω κατα τα αριστερα του ιππου: επειτα τας μεν ηνιας περιβαλων περι την κεφαλην καθετω επι τηι ακρωμιαι, την δε κορυφαιαν τηι δεξιαι αιρετω, το δε στομιον τηι αριστεραι προσφερετω. καν μεν δεχηται, δηλον οτι περιτιθεναι δει τον κεκρυφαλον: εαν δε μη υποχασκηι, εχοντα δει προς τοις οδουσι τον χαλινον τον μεγαν δακτυλον της αριστερας χειρος εισω της γναθου τωι ιππωι ποιησαι. οι γαρ πολλοι τουτου γιγνομενου χαλωσι το στομα. ην δε μηδ' ουτω δεχηται, πιεσατω το χειλος περι τωι κυνοδοντι: και πανυ τινες ολιγοι ου δεχονται τουτο πασχοντες. δεδιδαχθω δε και ταδε ο ιπποκομος, πρωτον μεν μηποτε αγειν της ηνιας τον ιππον: τουτο γαρ ετερογναθους ποιει: επειτα δε οσον δει απεχειν τον χαλινον των γναθων. ο μεν γαρ αγαν προς αυταις τυλοι το στομα, ωστε μη ευαισθητον ειναι, ο δε αγαν εις ακρον το στομα καθιεμενος εξουσιαν παρεχει συνδακνοντι το στομιον μη πειθεσθαι. χρη δε τον ιπποκομον και τα τοιαδε παρατηρειν, ει μη ραιδιως τον χαλινον ο ιππος δεχεται, αισθανομενος οτι δει πονειν. ουτω γαρ δη μεγα εστι το λαμβανειν εθελειν τον ιππον τον χαλινον ως ο μη δεχομενος πανταπασιν αχρηστος. ην δε μη μονον οταν πονειν μελληι χαλινωται, αλλα και οταν επι τον σιτον και οταν εξ ιππασιας εις οικον απαγηται, ουδεν αν ειη θαυμαστον ει αρπαζοι τον χαλινον αυτοματος προτεινομενον. αγαθον δε τον ιπποκομον και αναβαλλειν επιστασθαι τον περσικον τροπον, οπως αυτος τε ο δεσποτης, ην ποτε αρρωστησηι η πρεσβυτερος γενηται, εχηι τον ευπετως αναβιβασοντα και αλλωι ην τινι βουληται τον αναβαλουντα επιχαρισηται. το δε μηποτε συν οργηι ιππωι προσφερεσθαι, εν τουτο και διδαγμα και εθισμα προς ιππον αριστον. απρονοητον γαρ η οργη, ωστε πολλακις εξεργαζεται ων μεταμελειν αναγκη. και οταν δε υποπτευσας τι ο ιππος μη θεληι προς τουτο προσιεναι, διδασκειν δει οτι ου δεινον εστι μαλιστα μεν ουν ιππωι ευκαρδιωι, ει δε μη, απτομενον αυτον του δεινου δοκουντος ειναι και τον ιππον πραιως προσαγοντα. οι δε πληγαις αναγκαζοντες ετι πλειω φοβον παρεχουσιν: οιονται γαρ οι ιπποι, οταν τι χαλεπον πασχωσιν εν τωι τοιουτωι, και τουτου τα υποπτευομενα αιτια ειναι. επειδαν γε μην ο ιπποκομος τον ιππον παραδωι τωι αναβατηι, το μεν επιστασθαι υποβιβαζεσθαι τον ιππον, ωστε ευπετες ειναι αναβηναι, ου μεμφομεθα: τον γε μεντοι ιππεα νομιζομεν χρηναι μελεταν και μη παρεχοντος ιππου δυνασθαι αναβαινειν. αλλοτε μεν γαρ αλλοιος ιππος παραπιπτει, αλλοτε δ' αλλως ο αυτος υπηρετει. οταν γε μην παραδεξηται τον ιππον ως αναβησομενος, νυν αυ γραψομεν οσα ποιων ο ιππευς και εαυτωι και τωι ιππωι ωφελιμωτατος αν εν τηι ιππικηι ειη. πρωτον μεν τοινυν τον ρυταγωγεα χρη εκ της υποχαλινιδιας η εκ του ψαλιου ηρτημενον ευτρεπη εις την αριστεραν χειρα λαβειν, και ουτω χαλαρον ως μητ' αν [ανιων] των τριχων παρα τα ωτα λαβομενος μελληι αναβησεσθαι μητ' αν απο δορατος αναπηδαι, σπαν τον ιππον. τηι δεξιαι δε τας ηνιας παρα την ακρωμιαν λαμβανετω ομου τηι χαιτηι, οπως μηδε καθ' ενα τροπον αναβαινων σπασηι τωι χαλινωι το στομα του ιππου. επειδαν δε ανακουφισηι εαυτον εις την αναβασιν, τηι μεν αριστεραι ανιματω το σωμα, την δε δεξιαν εκτεινων συνεπαιρετω εαυτον (ουτω γαρ αναβαινων ουδε οπισθεν αισχραν θεαν παρεξει συγκεκαμμενωι τωι σκελει), και μηδε το γονυ επι την ραχιν του τιθετω ιππου, αλλ' υπερβησατω επι τας δεξιας πλευρας την κνημην. οταν δε περιενεγκηι τον ποδα, τοτε και τω γλουτω καθετω επι τον ιππον. ην δε τυχηι ο ιππευς τηι μεν αριστεραι αγων τον ιππον, τηι δε δεξιαι το δορυ εχων, αγαθον μεν ημιν δοκει ειναι το και εκ των δεξιων μελετησαι αναπηδαν. μαθειν δ' ουδεν δει αλλο η α μεν τοτε τοις δεξιοις του σωματος εποιει τοις αριστεροις ποιειν, α δε τοτε τοις αριστεροις τοις δεξιοις. τουτου δ' ενεκεν και ταυτην επαινουμεν την αναβασιν, οτι αμα τε αναβεβηκως αν ειη και κατεσκευασμενος παντα, ει τι δεοι εξαιφνης προς πολεμιους αγωνιζεσθαι. επειδαν γε μην καθεζηται εαν τε επι ψιλου εαν τε επι του εφιππιου, ου την ωσπερ επι [του] διφρου εδραν επαινουμεν, αλλα την ωσπερ ει ορθος αν διαβεβηκως ειη τοιν σκελοιν. τοιν τε γαρ μηροιν ουτως αν εχοιτο μαλλον του ιππου, και ορθος ων ερρωμενεστερως αν δυναιτο και ακοντισαι και παταξαι απο του ιππου, ει δεοι. χρη δε και χαλαραν απο του γονατος αφεισθαι την κνημην συν τωι ποδι. σκληρον μεν γαρ εχων το σκελος ει προσκοψειε τωι, προσκεκλασμενος αν ειη: υγρα δε ουσα η κνημη, ει τι και προσπιπτοι αυτηι, υπεικοι αν και τον μηρον ουδεν μετακινοιη. δει δε τον ιππεα και το ανωθεν των εαυτου ισχιων σωμα ως υγροτατον εθιζειν ειναι. ουτω γαρ αν πονειν τε ετι μαλλον δυναιτο και ει ελκοι τις αυτον η ωθοιη ηττον αν σφαλλοιτο. επειδαν γε μην καθεζηται, πρωτον μεν ηρεμειν δει διδασκειν τον ιππον, εως αν και υποσπασηται, ην τι δεηται, και ηνιας ισωσηται και δορυ λαβηι ως αν ευφορωτατον ειη: επειτα δε εχετω τον αριστερον βραχιονα προς ταις πλευραις: ουτω γαρ ευσταλεστατος τε ο ιππευς εσται και η χειρ εγκρατεστατη. ηνιας γε μην επαινουμεν οποιαι ισαι τε εισι και μη ασθενεις μηδε ολισθηραι μηδε παχειαι, ινα και το δορυ οταν δεηι δεχεσθαι η χειρ δυνηται. οταν δε προχωρειν σημηνηι τωι ιππωι, βαδην μεν αρχεσθω: τουτο γαρ αταρακτοτατον. ηνιοχειτω δε, ην μεν κυφαγωγοτερος ηι ο ιππος, ανωτερω ταις χερσιν, ην δε μαλλον ανακεκυφως, κατωτερω: ουτω γαρ αν μαλιστα κοσμοιη το σχημα. μετα δε ταυτα τον αυτοφυα διατροχαζων διαχαλωιη τ' αν αλυποτατα το σωμα και εις το επιρραβδοφορειν ηδιστ' αν αφικνοιτο. επειπερ δε και απο των αριστερων αρχεσθαι ευδοκιμωτερον, ωδ' αν μαλιστα απο τουτων αρχοιτο, ει διατροχαζοντος μεν, οποτε εμβαινοι τωι δεξιωι, τοτε σημαινοι τωι ιππωι το επιρραβδοφορειν. το γαρ αριστερον μελλων αιρειν εκ τουτου αν αρχοιτο, και οποτε επι τα ευωνυμα αναστρεφοι, τοτε και της επισκελισεως αρχοιτο. και γαρ πεφυκεν ο ιππος εις μεν τα δεξια στρεφομενος τοις δεξιοις αφηγεισθαι, εις ευωνυμα δε τοις αριστεροις. ιππασιαν δ' επαινουμεν την πεδην καλουμενην: επ' αμφοτερας γαρ τας γναθους στρεφεσθαι εθιζει. και το μεταβαλλεσθαι δε την ιππασιαν αγαθον, ινα αμφοτεραι αι γναθοι καθ' εκατερον της ιππασιας ισαζωνται. επαινουμεν δε και την ετερομηκη πεδην μαλλον της κυκλοτερους. ηδιον μεν γαρ ουτως αν στρεφοιτο ο ιππος ηδη πληρης ων του ευθεος, και το τε ορθοδρομειν και το αποκαμπτειν αμα μελετωιη αν. δει δε και υπολαμβανειν εν ταις στροφαις: ου γαρ ραιδιον τωι ιππωι ουδ' ασφαλες εν τωι ταχει οντα καμπτειν εν μικρωι, αλλως τε καν αποκροτον η ολισθηρον ηι το χωριον. οταν γε μην υπολαμβανηι, ως ηκιστα μεν χρη τον ιππον πλαγιουν τωι χαλινωι, ως ηκιστα δ' αυτον πλαγιουσθαι: ει δε μη, ευ χρη ειδεναι οτι μικρα προφασις αρκεσει κεισθαι και αυτον και τον ιππον. επειδαν γε μην εκ της στροφης εις το ευθυ βλεπηι ο ιππος, εν τουτωι προς το θαττον αυτον ορματω. δηλον γαρ οτι και εν τοις πολεμοις αι στροφαι εισι του διωκειν η του αποχωρειν ενεκα. αγαθον ουν το στραφεντα ταχυνειν μελεταν. οταν δε ικανως ηδη δοκηι το γυμνασιον τωι ιππωι εχειν, αγαθον και διαναπαυσαντα ορμησαι αυθις εξαιφνης εις το ταχιστον, και αφ' ιππων μεντοι, μη προς ιππους: και εκ του ταχεος αυ ως εγγυτατω ηρεμιζειν, και εκ του εσταναι δε στρεψαντα [δει] παλιν ορμαν: προδηλον γαρ οτι εσται ποτε οτε εκατερου τουτων δεησει: οταν γε μην καταβαινειν ηδη καιρος ηι, μητε εν ιπποις ποτε καταβαινειν μητε παρα συστασιν ανθρωπων μητ' εξω της ιππασιας, αλλ' οπουπερ και πονειν αναγκαζεται ο ιππος, ενταυθα και της ραιστωνης τυγχανετω. επειπερ δε εστιν οπου τρεχειν δεησει τον ιππον και πρανη και ορθια και πλαγια, εστι δ' οπου διαπηδαν, εστι δ' οπου και εκπηδαν, ενθα δε καθαλλεσθαι, και ταυτα παντα διδασκειν τε δει και μελεταν και αυτον και τον ιππον. ουτω γαρ αν σωτηριοι τε ειεν αλληλοις και καθολου χρησιμωτεροι αν δοκοιεν ειναι. ει δε τις διλογειν ημας οιεται, οτι περι των αυτων λεγομεν νυν τε και προσθεν, ου διλογια ταυτ' εστιν. οτε μεν γαρ εωνειτο, πειρασθαι εκελευομεν ει δυναιτο ο ιππος ταυτα ποιειν: νυν δε διδασκειν φαμεν χρηναι τον εαυτου και γραψομεν ως δει διδασκειν. τον μεν γαρ πανταπασιν απειρον του διαπηδαν λαβοντα δει του αγωγεως καταβεβλημενου προδιαβηναι αυτον την ταφρον, επειτα δε εντεινειν δει τωι αγωγει ως διαλληται. ην δε μη εθεληι, εχων τις μαστιγα η ραβδον εμβαλετω ως ισχυροτατα: και ουτως υπεραλειται ου το μετρον, αλλα πολυ πλεον του καιριου: και το λοιπον ουδεν δεησει παιειν, αλλ' ην μονον ιδηι οπισθεν τινα επελθοντα, αλειται. επειδαν δε ουτω διαπηδαν εθισθηι, και αναβεβηκως επαγετω το μεν πρωτον μικρας, επειτα δε και μειζους. οταν δε μελληι πηδαν, παισατω αυτον τωι μυωπι. ωσαυτως δε και το αναπηδαν και το καταπηδαν διδασκειν παισαντα τωι μυωπι. αθροωι γαρ τωι σωματι ταυτα παντα ποιων και εαυτωι ο ιππος και τωι αναβατηι ασφαλεστερον ποιησει μαλλον η αν εκλειπηι τα οπισθεν η διαπηδων η ανορουων η καθαλλομενος. εις γε μην το καταντες πρωτον χρη εν μαλακωι χωριωι διδασκειν, και τελευτων, επειδαν τουτο εθισθηι, πολυ ηδιον το πρανες του ορθιου δραμειται. α δε φοβουνται τινες μη απορρηγνυωνται τους ωμους κατα τα πρανη ελαυνομενοι, θαρρουντων μαθοντες οτι περσαι και οδρυσαι απαντες τα καταντη αμιλλωμενοι ουδεν ηττον των ελληνων υγιεις τους ιππους εχουσι. παρησομεν δε ουδε οπως τον αναβατην υπηρετειν δει προς εκαστα τουτων. χρη γαρ ορμωντος μεν εξαιφνης του ιππου προνευειν: ηττον γαρ αν και υποδυοι ο ιππος και αναβαλλοι τον αναβατην: εν μικρωι δε αναλαμβανομενου αναπιπτειν: ηττον γαρ αν αυτος κοπτοιτο. ταφρον δε διαλλομενου και προς ορθιον ιεμενου καλον χαιτης επιλαμβανεσθαι, ως μη ο ιππος τωι τε χωριωι αμα και τωι χαλινωι βαρυνηται. εις γε μην το πρανες και εαυτον υπτιωτερον ποιητεον και του ιππου αντιληπτεον τωι χαλινωι, ως μη προπετως εις το καταντες μητε αυτος μητε ο ιππος φερηται. ορθως δ' εχει και το αλλοτε μεν εν αλλοις τοποις, αλλοτε δε μακρας, αλλοτε δε βραχειας τας ιππασιας ποιεισθαι. αμισεστερα γαρ και ταυτα τωι ιππωι του αει εν τοις αυτοις τοποις και ομοιας τας ιππασιας ποιεισθαι. επει δε δει εν παντοιοις τε χωριοις τον ιππεα ανα κρατος ελαυνοντα εποχον ειναι και απο του ιππου τοις οπλοις καλως δυνασθαι χρησθαι, οπου μεν εστι χωρια επιτηδεια και θηρια, αμεμπτος η εν θηραις μελετη της ιππικης: οπου δε ταυτα μη υπαρχει, αγαθη ασκησις και ην δυο ιπποτα συνθεμενω ο μεν φευγηι επι του ιππου παντοια χωρια και το δορυ εις τουπισθεν μεταβαλομενος υποχωρηι, ο δε διωκηι εσφαιρωμενα τε εχων ακοντια και δορυ ωσαυτως πεπραγματευμενον, και οπου μεν αν εις ακοντιον αφικνηται, ακοντιζηι τον φευγοντα τοις σφαιρωτοις, οπου δ' αν εις δορατος πληγην, τωι δορατι παιηι τον αλισκομενον. αγαθον δε καν ποτε συμπεσωσιν, ελκυσαντα εφ' εαυτον τον πολεμιον εξαιφνης απωσαι: τουτο γαρ καταβλητικον. ορθως δε εχει και τωι ελκομενωι επελαυνειν τον ιππον: τουτο γαρ ποιων ο ελκομενος καταβαλοι αν μαλλον τον ελκοντα η καταπεσοι. ην δε ποτε και στρατοπεδου αντικαθημενου ανθιππευωσιν αλληλοις, και διωκωσι μεν μεχρι της πολεμιας φαλαγγος τους αντιους, φευγωσι δε μεχρι της φιλιας, αγαθον και ενταυθα επιστασθαι οτι εως μεν αν παρα τους φιλους τις ηι, καλον και ασφαλες το εν πρωτοις αναστρεψαντα ανα κρατος επικεισθαι, οταν δ' εγγυς των εναντιων γιγνηται, υποχειριον τον ιππον εχειν. ουτω γαρ αν ως το εικος μαλιστα δυναιτο βλαπτων τους εναντιους μη βλαπτεσθαι υπ' αυτων. ανθρωποις μεν ουν ανθρωπον εδοσαν οι θεοι λογωι διδασκειν α δει ποιειν, ιππον δε δηλον οτι λογωι μεν ουδεν αν διδαξαις: ην δε οταν μεν ποιησηι ως αν βουλοιο, αντιχαρισηι τι αυτωι, οταν δε απειθηι, κολαζηις, ουτω μαλιστ' αν μαθοι το δεον υπηρετειν. και εστι μεν τουτο εν βραχει ειπειν, δι' ολης δε της ιππικης παρακολουθει. και γαρ χαλινον μαλλον αν λαμβανοι, ει οποτε δεξαιτο αγαθον τι αυτωι αποβαινοι: και διαπηδωιη δ' αν και εξαλλοιτο και ταλλα παντα υπηρετοιη αν, ει προσδοκωιη, οποτε τα σημαινομενα πραξειε, ραιστωνην τινα. και τα μεν δη ειρημενα ταυτ' εστιν, ως αν ηκιστα μεν εξαπατωιτο και πωλον και ιππον ωνουμενος, ηκιστα δ' αν διαφθειροι χρωμενος, μαλιστα δ' αν ιππον αποδεικνυοι, ει δεοι, εχοντα ων ιππευς δειται εις πολεμον. καιρος δ' ισως γραψαι και, ει ποτε συμβαιη θυμοειδεστερωι ιππωι του καιριου χρησθαι η βλακωδεστερωι, ως αν ορθοτατα εκατερωι χρωιτο. πρωτον μεν τοινυν χρη τουτο γνωναι, οτι εστι θυμος ιππωι οπερ οργη ανθρωπωι. ωσπερ ουν ανθρωπον ηκιστ' αν οργιζοι τις [ο] μητε λεγων χαλεπον μηδεν μητε ποιων, ουτω και ιππον θυμοειδη ο μη ανιων ηκιστ' αν εξοργιζοι. ευθυς μεν ουν χρη εν τηι αναβασει επιμελεισθαι ως αν ηκιστ' αναβαινων λυποιη: επειδαν δε αναβηι, ηρεμησαντα πλειω χρονον η τον επιτυχοντα ουτω προκινειν αυτον ως πραιοτατοις σημειοις: επειτα δ' εκ του βραδυτατου αρχομενον ουτως αυ εις το θαττον προαγειν, ως αν μαλιστα λανθανοι αυτον ο ιππος εις το ταχυ αφικνουμενος. ο τι δ' αν εξαιφνης σημηνηι, θυμοειδη ιππον ωσπερ ανθρωπον ταραττει τα εξαπιναια και οραματα και ακουσματα και παθηματα. ειδεναι δε χρη οτι και εν ιππωι τα εξαπιναια ταραχον εξεργαζεται. ην δε και εις το θαττον ορμωμενον του καιρου υπολαμβανειν βουληι τον θυμοειδη, ου δει εξαπιναιως σπαν, αλλ' ηρεμαιως προσαγεσθαι τωι χαλινωι, πραΰνοντα, ου βιαζομενον ηρεμειν. και αι τε μακραι ελασεις μαλλον η αι πυκναι αποστροφαι πραΰνουσι τους ιππους, και αι ησυχαιαι μεν, πολυχρονιοι δε καθεψουσι και πραΰνουσι και ουκ ανεγειρουσι τον θυμοειδη. ει δε τις οιεται, ην ταχυ και πολλα ελαυνηται, απειπειν ποιησας τον ιππον πραυνειν, ταναντια γιγνωσκει του γιγνομενου. εν γαρ τοις τοιουτοις ο θυμοειδης και αγειν βιαι μαλιστα επιχειρει και συν τηι οργηι, ωσπερ ανθρωπος οργιλος, πολλακις και εαυτον και τον αναβατην πολλα ανηκεστα εποιησεν. επιλαμβανειν δε χρη ιππον θυμοειδη και τοτε του εις το ταχιστον ορμαν, του δε δη παραβαλλειν ιππωι και πανταπασιν απεχεσθαι: σχεδον γαρ οι θυμοειδεστατοι και φιλονι κοτατοι των ιππων γιγνονται. και χαλινοι δε οι λειοι επιτηδειοτεροι των τραχεων. εαν δε και τραχυς εμβληθηι, τηι χαλαροτητι λειωι δει αυτον αφομοιουν. αγαθον δε εθιζειν αυτον και το ηρεμειν, μαλιστα επι θυμοειδους ιππου, και το ως ηκιστα αλλωι τινι απτεσθαι η οις του καθησθαι ασφαλως ενεκα απτομεθα. ειδεναι δε χρη οτι διδαγμα τι εστι και το ποππυσμωι μεν πραΰνεσθαι, κλωσμωι δε εγειρεσθαι, και ει τις εξ αρχης επι μεν κλωσμωι τα πραεα, επι δε ποππυσμωι τα χαλεπα προσφεροι, μαθοι αν ο ιππος ποππυσμωι μεν εγειρεσθαι, κλωσμωι δε πραΰνεσθαι. ουτως ουν δει και παρα κραυγην και παρα σαλπιγγα μητ' αυτον φαινεσθαι τεθορυβημενον τωι ιππωι μητε μην εκεινωι θορυβωδες μηδεν προσφερειν, αλλ' εις το δυνατον και αναπαυειν εν τωι τοιουτωι και αριστα και δειπνα, ει εγχωροιη, προσφερειν. καλλιστον δε συμβουλευμα το αγαν θυμοειδη ιππον μη κτασθαι εις πολεμον. βλακα γε μην ιππον αρκειν μοι δοκει γραψαι παντα ταναντια ποιειν οσων τωι θυμοειδει χρησθαι συμβουλευομεν. ην δε τις ποτε βουληθηι χρησθαι τωι χρησιμωι εις πολεμον ιππωι ως μεγαλοπρεπεστερωι τε και περιβλεπτοτερωι ιππαζεσθαι, του μεν ελκειν τε το στομα τωι χαλινωι και μυωπιζειν τε και μαστιγουν τον ιππον, α οι πολλοι ποιουντες λαμπρυνειν οιονται, απεχεσθαι δει: παντα γαρ ταναντια ουτοι γε ποιουσιν ων βουλονται. τα τε γαρ στοματα ελκοντες ανω αντι του προοραν εκτυφλουσι τους ιππους και μυωπιζοντες και παιοντες εκπληττουσιν, ως τεταραχθαι και κινδυνευειν. ταυτα δ' εστιν ιππων εργα των μαλιστα αχθομενων ιππασιαι και αισχρα και ου καλα ποιουντων. εαν δε τις διδαξηι τον ιππον εν χαλαρωι μεν τωι χαλινωι ιππευειν, ανω δε τον αυχενα αιρειν, απο δε της κεφαλης κυρτουσθαι, ουτως αν απεργαζοιτο ποιειν τον ιππον οιοισπερ και αυτος ηδεται τε και αγαλλεται. τεκμηριον δε οτι τουτοις ηδεται: οταν γαρ αυτος σχηματοποιεισθαι θεληι παρ' ιππους, μαλιστα δε οταν παρα θηλειας, τοτε αιρει τε τον αυχενα ανω και κυρτοι μαλιστα την κεφαλην γοργουμενος, και τα μεν σκελη υγρα μετεωριζει, την δε ουραν ανω ανατεινει. οταν ουν τις αυτον εις ταυτα προαγηι απερ αυτος σχηματοποιειται, οταν μαλιστα καλλωπιζηται, ουτως ηδομενον τε τηι ιππασιαι και μεγαλοπρεπη και γοργον και περιβλεπτον αποφαινει τον ιππον. ως ουν ηγουμεθα ταυτ' αν απεργασθηναι νυν αυ πειρασομεθα διηγεισθαι. πρωτον μεν τοινυν χρη ου μειον δυοιν χαλινοιν κεκτησθαι. τουτων δε εστω ο μεν λειος, τους τροχους ευμεγεθεις εχων, ο δ' ετερος τους μεν τροχους και βαρεις και ταπεινους, τους δ' εχινους οξεις, ινα, οποταν μεν τουτον λαβηι, ασχαλλων τηι τραχυτητι δια τουτο αφιηι, οταν δε τον λειον μεταλαβηι, τηι μεν λειοτητι αυτου ησθηι, α δ' αν υπο του τραχεος παιδευθηι, ταυτα δε και εν τωι λειωι ποιηι. ην δ' αυ καταφρονησας της λειοτητος θαμινα απερειδηται εν αυτωι, τουτου ενεκα τους τροχους μεγαλους τωι λειωι προστιθεμεν, ινα χασκειν αναγκαζομενος υπ' αυτων αφιηι το στομιον. οιον τε δε και τον τραχυν παντοδαπον ποιειν και κατειλουντα και κατατεινοντα. οποιοι δ' αν ωσι χαλινοι, παντες υγροι εστωσαν. τον μεν γαρ σκληρον, οπηι αν ο ιππος λαβηι, ολον εχει προς ταις γναθοις, ωσπερ και οβελισκον, οποθεν αν τις λαβηι, ολον αιρει. ο δε ετερος ωσπερ η αλυσις ποιει: ο γαρ αν εχηι τις αυτου, τουτο μονον ακαμπτον μενει, το δε αλλο απηρτηται. το δε φευγον εν τωι στοματι αει θηρευων αφιησιν απο των γναθων το στομιον: τουτου ενεκα και οι κατα μεσον εκ των αξονων δακτυλιοι κρεμαννυνται, οπως τουτους διωκων τηι τε γλωττηι και τοις οδουσιν αμεληι του αναλαμβανειν προς τας γναθους τον χαλινον. ει δε τις αγνοει, τι το υγρον του χαλινου και τι το σκληρον, γραψομεν και τουτο. υγρον μεν γαρ εστιν οταν οι αξονες ευρειας και λειας εχωσι τας συμβολας, ωστε ραιδιως καμπτεσθαι: και παντα δε οποσα περιτιθεται περι τους αξονας ην ευρυστομα ηι και μη συμπυκνα, υγροτερα εστιν. ην δε χαλεπως εκαστα του χαλινου διατρεχηι και συνθεηι, τουτ' εστι το σκληρον ειναι. οποιος δ' αν τις ηι, τουτωι ταδε γε παντα ταυτα ποιητεον, ηνπερ γε βουληται αποδειξασθαι τον ιππον οιονπερ ειρηται: ανακρουστεον μεν το στομα του ιππου ουτε αγαν χαλεπως ωστ' εκνευειν, ουτε αγαν ησυχως ως μη αισθανεσθαι: επειδαν δε ανακρουομενος αιρηι τον αυχενα, δοτεον ευθυς τον χαλινον. και ταλλα δε δει, ωσπερ ου παυομεθα λεγοντες, εν ωι αν καλως υπηρετηι, χαριζεσθαι τωι ιππωι. και οταν δ' αισθηται ηδομενον τον ιππον τηι τε υψαυχενιαι και τηι χαλαροτητι, εν τουτωι ουδεν δει χαλεπον προσφερειν ως πονειν αναγκαζοντα, αλλα θωπευειν ως ιππασασθαι βουλομενον: ουτω γαρ μαλιστα θαρρων προεισιν εις την ταχειαν ιππασιαν. ως δε και τωι ταχυ θειν ιππος ηδεται τεκμηριον: εκφυγων γαρ ουδεις βαδην πορευεται, αλλα θει. τουτωι γαρ πεφυκεν ηδεσθαι, ην μη τις πλειω του καιρου θειν αναγκαζηι: υπερβαλλον δε τον καιρον ουδεν των παντων ηδυ ουτε ιππωι ουτε ανθρωπωι. οταν γε μην εις το ιππαζεσθαι μετα του κυδρου αφιγμενος ηι, ειθισμενος μεν δηπου ημιν ην εν τηι πρωτηι ιππασιαι εκ των στροφων εις το θαττον ορμασθαι. ην δε τις τουτο [μεν] μεμαθηκοτος αυτου αμα αντιλαμβανηται τε τωι χαλινωι και σημηνηι των ορμητηριων τι, ουτως υπο μεν του χαλινου πιεσθεις, υπο δε του ορμαν σημανθηναι εγερθεις, [και] προβαλλεται μεν τα στερνα, αιρει δε ανω τα σκελη οργιζομενος, ου μεντοι υγρα γε: ου γαρ μαλα οταν λυπωνται υγροις τοις σκελεσιν ιπποι χρωνται. ην δε τις ουτως ανεζωπυρημενωι αυτωι δωι τον χαλινον, ενταυθ' υφ' ηδονης τωι δια την χαλαροτητα του στομιου λελυσθαι νομιζειν, κυδρωι μεν τωι σχηματι, υγροιν δε τοιν σκελοιν γαυριωμενος φερεται, πανταπασιν εκμιμουμενος τον προς ιππους καλλωπισμον. και οι θεωμενοι τον ιππον τοιουτον επικαλουσιν ελευθεριον τε και εθελουργον και ιππαστην και θυμοειδη και σοβαρον και αμα ηδυν τε και γοργον ιδειν. και ταυτα μεν δη, ην τουτων τις επιθυμησηι, μεχρι τουτων ημιν γεγραφθω. ην δε τις αρα βουληθηι και πομπικωι και μετεωρωι και λαμπρωι ιππωι χρησασθαι, ου μαλα μεν τα τοιαυτα εκ παντος ιππου γιγνεται, αλλα δει υπαρξαι αυτωι και την ψυχην μεγαλοφρονα και το σωμα ευρωστον. ου μεντοι ο γε οιονται τινες τον τα σκελη υγρα εχοντα και το σωμα αιρειν δυνησεσθαι, ουτως εχει: αλλα μαλλον ος αν την οσφυν υγραν τε και βραχειαν και ισχυραν εχηι (και ου την κατ' ουραν λεγομεν, αλλ' η πεφυκε μεταξυ των πλευρων και των ισχιων κατα τον κενεωνα), ουτος δυνησεται πορρω υποτιθεναι τα οπισθια σκελη υπο τα εμπροσθια. ην ουν τις υποτιθεντος αυτου ανακρουηι τωι χαλινωι, οκλαζει μεν τα οπισθια εν τοις αστραγαλοις, αιρει δε το προσθεν σωμα, ωστε τοις εξ εναντιας φαινεσθαι την γαστερα και τα αιδοια. δει δε και οταν ταυτα ποιηι διδοναι αυτωι τον χαλινον, οπως τα καλλιστα ιππου εκοντα ποιησαι δοκηι τοις ορωσιν. εισι μεντοι οι και ταυτα διδασκουσιν οι μεν ραβδωι υπο τους αστραγαλους κρουοντες, οι δε και βακτηριαι παρατρεχοντα τινα κελευοντες υπο τας μηριαιας παιειν. ημεις γε μεντοι το κρατιστον των διδασκαλιων νομιζομεν, ωσπερ αει λεγομεν, ην εν παντι παρεπηται το εν ωι αν ποιησηι τωι αναβατηι κατα γνωμην τυγχανειν ραιστωνης παρ' αυτου. α μεν γαρ ο ιππος αναγκαζομενος ποιει, ωσπερ και σιμων λεγει, ουτ' επισταται ουτε καλα εστιν ουδεν μαλλον η ει τις ορχηστην μαστιγων και κεντριζων <ρυθμιζοι>: πολυ γαρ αν πλειω ασχημονοιη η καλα ποιοιη ο τοιαυτα πασχων και ιππος και ανθρωπος. αλλα δει απο σημειων εκοντα παντα τα καλλιστα και λαμπροτατα επιδεικνυσθαι. ην δε και, οταν μεν ιππαζηται μεχρι, πολλου ιδρωτος ελαυνηται, οταν δε καλως μετεωριζηι εαυτον, ταχυ τε καταβαινηται και αποχαλινωται, ευ χρη ειδεναι οτι εκων εισιν εις το μετεωριζειν εαυτον: επι των τοιουτων δη ιππαζομενοι ιππων και θεοι και ηρωες γραφονται, και ανδρες οι καλως χρωμενοι αυτοις μεγαλοπρεπεις φαινονται. ουτω δε και εστιν ο μετεωριζων εαυτον ιππος σφοδρα [η καλον η δεινον η] αγαστον [η θαυμαστον], ως παντων των ορωντων και νεων και γεραιτερων τα ομματα κατεχειν. ουδεις γουν ουτε απολειπει αυτον ουτε απαγορευει θεωμενος, εστ' αν περ επιδεικνυηται την λαμπροτητα. ην γε μην ποτε συμβηι τινι των τοιουτον ιππον κεκτημενων η φυλαρχησαι η ιππαρχησαι, ου δει αυτον τουτο σπουδαζειν, οπως αυτος μονος λαμπρος εσται, αλλα πολυ μαλλον οπως ολον το επομενον αξιοθεατον φανειται. ην μεν ουν ηγηται [ως μαλιστα επαινουσι τους τοιουτους ιππους,] ος αν ανωτατω αιρομενος και πυκνοτατα το σωμα βραχυτατον προβαινηι, δηλον οτι και βαδην εποιντ' αν οι αλλοι ιπποι αυτωι. εκ δε ταυτης της οψεως τι αν και λαμπρον γενοιτ' αν; ην δε εξεγειρας τον ιππον ηγηι μητε τωι αγαν ταχει μητε τωι αγαν βραδει, ως δ' ευθυμοτατοι ιπποι και γοργοτατοι και [πονειν] ευσχημονεστατοι γιγνονται, _εαν ηγηι αυτοις ουτως, αθροος μεν <αν> ο κτυπος, αθροον δε το φρυαγμα και το φυσημα των ιππων συμπαρεποιτο, ωστε ου μονον αυτος αλλα και παντες οι συμπαρεπομενοι αξιοθεατοι αν φαινοιντο. ην γε μην τις καλως μεν ιππωνησηι, τρεφηι δε ως πονους δυνασθαι υποφερειν, ορθως δε χρηται και εν τοις προς πολεμον μελετημασι και εν ταις προς επιδειξιν ιππασιαις και εν τοις πολεμικοις αγωνισμασι, τι ετι εμποδων τουτωι μη ουχι πλειονος τε αξιους ιππους ποιειν η οιους αν παραλαμβανηι, και ευδοκιμους μεν ιππους εχειν, ευδοκιμειν δε αυτον εν τηι ιππικηι, ην μη τι δαιμονιον κωλυηι; γραψαι δε βουλομεθα και ως δει ωπλισθαι τον μελλοντα εφ' ιππου κινδυνευειν. πρωτον μεν τοινυν φαμεν χρηναι προς το σωμα τον θωρακα πεποιησθαι. τον μεν γαρ καλως αρμοττοντα [εκεινον] φερει το σωμα, τον δε αγαν χαλαρον οι ωμοι μονοι φερουσιν. ο γε μην λιαν στενος δεσμος, ουχ οπλον εστιν. επει δε και ο αυχην εστι των καιριων, φαμεν χρηναι και τουτωι εξ αυτου του θωρακος ομοιον τωι αυχενι στεγασμα πεποιησθαι. τουτο γαρ αμα κοσμον τε παρεξει και, ην οιον δει ειργασμενον ηι, δεξεται οταν βουληται τωι αναβατηι το προσωπον μεχρι της ρινος. κρανος γε μην κρατιστον ειναι νομιζομεν το βοιωτιουργες: τουτο γαρ αυ στεγαζει μαλιστα παντα τα υπερεχοντα του θωρακος, οραν δε ου κωλυει. ο δ' αυ θωραξ ουτως ειργασθω ως μη κωλυειν μητε καθιζειν μητ' επικυπτειν. τα δε περι το ητρον και τα αιδοια [και τα] κυκλωι αι πτερυγες τοσαυται και τοιαυται εστωσαν ωστε στεγειν τα βελη. επει δε και η αριστερα χειρ ην τι παθηι, καταλυει τον ιππεα, και ταυτηι επαινουμεν το ηυρημενον οπλον την χειρα καλουμενην. τον τε γαρ ωμον σκεπαζει και τον βραχιονα και τον πηχυν και το εχομενον των ηνιων, και εκτεινεται δε και συγκαμπτεται: προς δε τουτοις και το διαλειπον του θωρακος υπο τηι μασχαληι καλυπτει. την γε μην δεξιαν επαιρειν δει, ην τε ακοντισαι ην τε παταξαι βουληθηι. του μεν δη θωρακος το κωλυον ταυτηι αφαιρετεον: αντι δε τουτου πτερυγας εν τοις γιγγλυμοις προσθετεον οπως, οταν μεν διαιρηται, ομοιως αναπτυσσωνται, οταν δε καταιρηται, επικλειωνται. τωι γε μην βραχιονι το ωσπερ κνημις παρατιθεμενον βελτιον ημιν δοκει ειναι η συνδεθεν <τωι> οπλωι. το γε μην ψιλουμενον αιρομενης της δεξιας στεγαστεον εγγυς του θωρακος η μοσχειωι η χαλκειωι: ει δε μη, εν τωι επικαιροτατωι αφυλακτον εσται. επει δ' ηνπερ τι πασχηι ο ιππος, εν παντι κινδυνου και ο αναβατης γιγνεται, οπλιζειν δει και τον ιππον προμετωπιδιωι και προστερνιδιωι και παραμηριδιοις: ταυτα γαρ αμα και τωι αναβατηι παραμηριδια γιγνεται. παντων δε μαλιστα του ιππου τον κενεωνα δει σκεπαζειν: καιριωτατον γαρ ον και αφαυροτατον εστι: δυνατον δε συν τωι εφιππιωι και αυτον σκεπασαι. χρη δε και το εποχον τοιουτον ερραφθαι ως ασφαλεστερον τε τον ιππεα καθησθαι και την εδραν του ιππου μη σινεσθαι. και τα μεν δη αλλα ουτω και ο ιππος και ο ιππευς ωπλισμενοι αν ειεν. κνημαι δε και ποδες υπερεχοιεν μεν αν εικοτως των παραμηριδιων, οπλισθειη δ' αν και ταυτα, ει εμβαδες γενοιντο σκυτους, εξ ουπερ αι κρηπιδες ποιουνται: ουτω γαρ αν αμα οπλον τε κνημαις και ποσιν υποδηματ' αν ειη. ως μεν δη μη βλαπτεσθαι θεων ιλεων οντων ταυτα οπλα. ως δε τους εναντιους βλαπτειν, μαχαιραν μεν μαλλον η ξιφος επαινουμεν: εφ' υψηλου γαρ οντι τωι ιππει κοπιδος μαλλον η πληγη η ξιφους αρκεσει. αντι γε μην δορατος καμακινου, επειδη και ασθενες και δυσφορον εστι, τα κρανεινα δυο παλτα μαλλον επαινουμεν. και γαρ εξαφειναι το ετερον δυνατον τωι επισταμενωι, και τωι λειπομενωι οιον τε χρησθαι και εις το αντιον και εις τα πλαγια και εις τουπισθεν: και αμα ισχυροτερα τε του δορατος και ευφορωτερα εστιν. ακοντισμα γε μην το μακροτατον επαινουμεν: και γαρ αποστρεψαι και μεταλαβειν παλτον ουτω μαλλον ο χρονος εγχωρει. γραψομεν δε εν βραχει και ως αν τις κρατιστα ακοντιζοι. ην γαρ προβαλλομενος μεν τα αριστερα, επαναγων δε τα δεξια, εξανισταμενος δε εκ των μηρων, μικρον επανακυπτουσαν την λογχην αφηι, ουτω σφοδροτατον τε και μακροτατον οισεται το ακοντιον, ευστοχωτατον μεντοι, εαν κατα τον σκοπον αφιεμενη αει οραι η λογχη. και ταυτα μεν δη ιδιωτηι και υπομνηματα και μαθηματα και μελετηματα γεγραφθω ημιν. α δε ιππαρχωι προσηκεν ειδεναι τε και πραττειν εν ετερωι λογωι δεδηλωται. [14] {Work} {κυνηγετικοσ} το μεν ευρημα θεων, απολλωνος και αρτεμιδος, αγραι και κυνες: εδοσαν δε και ετιμησαν τουτωι χειρωνα δια δικαιοτητα. ο δε λαβων εχαρη τωι δωρωι και εχρητο: και εγενοντο αυτωι μαθηται κυνηγεσιων τε και ετερων καλων κεφαλος, ασκληπιος, μειλανιων, μεστωρ, αμφιαραος, πηλευς, τελαμων, μελεαγρος, θησευς, ιππολυτος, παλαμηδης, μενεσθευς, οδυσσευς, διομηδης, καστωρ, πολυδευκης, μαχαων, ποδαλειριος, αντιλοχος, αινειας, αχιλλευς, ων κατα χρονον εκαστος υπο θεων ετιμηθη. θαυμαζετω δε μηδεις οτι οι πολλοι αυτων αρεσκοντες θεοις ομως ετελευτησαν: τουτο μεν γαρ η φυσις: αλλ' οι επαινοι αυτων μεγαλοι εγενοντο: μηδε οτι ουχ αι αυται ηλικιαι πασι τουτοις: ο γαρ χειρωνος βιος πασιν εξηρκει. ζευς γαρ και χειρων αδελφοι πατρος μεν του αυτου, μητρος δε ο μεν ρεας, ο δε ναιδος νυμφης: ωστε εγεγονει μεν χειρων προτερος τουτων, ετελευτησε δε υστερος, επει αχιλλεα επαιδευσεν. εκ δε της επιμελειας της [εκ] των κυνων και κυνηγεσιων και <εκ> της αλλης παιδειας πολυ διενεγκοντες τα κατα την αρετην εθαυμασθησαν. κεφαλος μεν [και] υπο θεας ηρπασθη, ασκληπιος δε <και> μειζονων ετυχεν, ανισταναι μεν τεθνεωτας, νοσουντας δε ιασθαι: δια δε ταυτα θεος ως παρ' ανθρωποις αειμνηστον κλεος εχει. μειλανιων δε τοσουτον υπερεσχε φιλοπονιαι, ωστε ων αυτωι αντερασται εγενοντο οι τοτε αριστοι των τοτε μεγιστων γαμων μονος ετυχεν αταλαντης. νεστορος δε προδιεληλυθεν η αρετη των ελληνων τας ακοας, ωστε ειδοσιν αν λεγοιμι. αμφιαραος δε οτ' επι θηβας εστρατευσε, πλειστον κτησαμενος επαινον ετυχε παρα θεων αειζως τιμασθαι. πηλευς δ' επιθυμιαν παρεσχε και θεοις δουναι τε θετιν αυτωι και τον γαμον παρα χειρωνι υμνησαι. τελαμων δε τοσουτος εγενετο, ωστ' εκ μεν πολεως της μεγιστης ην αυτος εβουλετο γημαι περιβοιαν την αλκαθου: οτε δε ο πρωτος των ελληνων εδιδου ταριστεια ηρακλης ο διος, ελων τροιαν, ησιονην αυτωι εδωκεν. μελεαγρος δε τας μεν τιμας ας ελαβε φανεραι: πατρος δ' εν γηραι επιλανθανομενου της θεου ουχ υπο της αυτου αιτιας εδυστυχησε. θησευς δε τους μεν της ελλαδος εχθρους πασης μονος απωλεσε: την δ' αυτου πατριδα πολυ μειζω ποιησας ετι και νυν θαυμαζεται. ιππολυτος δε υπο μεν της αρτεμιδος ετιματο και εν λογοις συνην, σωφροσυνηι δε και οσιοτητι μακαρισθεις ετελευτησε. παλαμηδης δε εως μεν περιην παντων των εφ' εαυτου υπερεσχε σοφια. αποθανων δε αδικως τοσαυτης ετυχε τιμωριας υπο θεων, οσης ουδεις αλλος ανθρωπων. ετελευτησε δε ουχ υφ' ων οιονται τινες: ου γαρ αν ην ο μεν σχεδον τι αριστος, ο δε ομοιος αγαθοις: κακοι δε επραξαν το εργον. μενεσθευς δε εκ της επιμελειας της [εκ] των κυνηγεσιων τοσουτον υπερεβαλε φιλοπονιαι, ωστε ομολογειται τους των ελληνων πρωτους υστερους ειναι τα εις τον πολεμον εκεινου πλην νεστορος: και ουτος ου προεχειν λεγεται, αλλα εριζειν. οδυσσευς δε και διομηδης λαμπροι μεν και καθ' εν εκαστον, το δε ολον αιτιοι του τροιαν αλωναι. καστωρ δε και πολυδευκης οσα επεδειξαντο εν τηι ελλαδι των παρα χειρωνος δια το αξιωμα το εκ τουτων αθανατοι εισι. μαχαων δε και ποδαλειριος παιδευθεντες τα αυτα εγενοντο και τεχνας και λογους και πολεμους αγαθοι. αντιλοχος δε του πατρος υπεραποθανων τοσαυτης ετυχεν ευκλειας, ωστε μονος φιλοπατωρ παρα τοις ελλησιν αναγορευθηναι. αινειας δε σωσας μεν τους πατρωιους και μητρωιους θεους, σωσας δε και αυτον τον πατερα, δοξαν ευσεβειας εξηνεγκατο, ωστε και οι πολεμιοι μονωι εκεινωι ων εκρατησαν εν τροιαι εδοσαν μη συληθηναι. αχιλλευς δ' εν ταυτηι τηι παιδειαι τραφεις ουτω καλα και μεγαλα μνημεια παρεδωκεν, ωστε ουτε λεγων ουτ' ακουων περι εκεινου ουδεις απαγορευει. ουτοι δε τοιουτοι εγενοντο εκ της επιμελειας της παρα χειρωνος, ης οι μεν αγαθοι ετι και νυν ερωσιν, οι δε κακοι φθονουσιν, ωστ' εν μεν τηι ελλαδι ει τωι συμφοραι εγιγνοντο η πολει η βασιλει, ελυοντο <δι'> αυτους: ει δε προς τους βαρβαρους παντας πασηι τηι ελλαδι νεικος η πολεμος ην, δια τουτους οι ελληνες εκρατουν, ωστε ανικητον την ελλαδα παρεχεσθαι. εγω μεν ουν παραινω τοις νεοις μη καταφρονειν κυνηγεσιων μηδε της αλλης παιδειας: εκ τουτων γαρ γιγνονται τα εις τον πολεμον αγαθοι και [εις] τα αλλα εξ ων αναγκη καλως νοειν και λεγειν και πραττειν. πρωτον μεν ουν χρη ελθειν επι το επιτηδευμα το των κυνηγεσιων τον ηδη εκ παιδος αλλαττοντα την ηλικιαν, ειτα δε και επι τα αλλα παιδευματα, [τον μεν εχοντα] σκεψαμενον την ουσιαν, ωι μεν εστιν ικανη, αξιως της αυτου ωφελειας, ωι δε μη εστιν, αλλ' ουν την γε προθυμιαν παρεχεσθω μηδεν ελλειπων της εαυτου δυναμεως. οσα δε και οια δει παρεσκευασμενον ελθειν επ' αυτο φρασω και αυτα και την επιστημην εκαστου, ινα προειδως εγχειρηι τωι εργωι. και μηδεις αυτα φαυλα νομισατω ειναι: ανευ γαρ δη τουτων ουκ αν ειη πραξις. χρη δε τον μεν αρκυωρον ειναι επιθυμουντα του εργου και την φωνην ελληνα, την δε ηλικιαν περι ετη εικοσι, το δε ειδος ελαφρον, ισχυρον, ψυχην δε ικανον, ινα των πονων τουτοις κρατων χαιρηι τωι εργωι: τας δε αρκυς φασιανου η καρχηδονιου λεπτου λινου και τα ενοδια και τα δικτυα. εστωσαν δε αι μεν αρκυς εννεαλινοι <εκ τριων τονων, εκαστος δε τονος εκ τριων λινων>, το δε μεγεθος πεντεσπιθαμοι, διπαλαστοι δε τους βροχους, περικεισθωσαν δε τους περιδρομους αναμματους, ινα ευτροχοι ωσι, τα δ' ενοδια δωδεκαλινα, <τα δε δικτυα εκκαιδεκαλινα>, το δε μεγεθος τα μεν ενοδια διωρυγα, τριωρυγα, τετρωρυγα, πεντωρυγα, τα δε δικτυα δεκωρυγα, εικοσωρυγα, τριακοντωρυγα: εαν δε ηι μειζω, δυσμεταχειριστα εσται: αμφοτερα δε τριακονθαμματα, και των βροχων το διαστημα ισον ταις αρκυσιν. εν δε τοις ακρωλενιοις τα μεν ενοδια εχετω μαστους, τα δε δικτυα δακτυλιους, τους δε περιδρομους απο στροφειων. αι δε σχαλιδες αι μεν των αρκυων το μηκος δεκα παλαιστων, εστωσαν δε και ελαττους: αι μεν ανισοι αυτων εν τοις ετεροκλινεσι των χωριων, ινα ισα τα υψη εξαιρωσιν, εν δε τοις ομαλεσιν αι ισαι: αυται δ' ευπερισπαστοι τα ακρα και [αυται] λειαι: αι δε των ενοδιων των αρκυων διπλασιαι, αι δε των δικτυων το μεν μεγεθος πεντεσπιθαμοι, δικρα εχουσαι μικρα, τα εντμηματα μη βαθεα: ευπαγεις δε πασαι και μη ασυμμετροι τα παχη προς τα μηκη. τωι δε πληθει των σχαλιδων οιον τ' εστι χρησθαι προς τα δικτυα πολλωι και ολιγωι: ελαττονι μεν, αν σφοδρα τεινηται εν τηι στασει, πλεονι δ', αν ησυχηι. εστω δε και εν οτωι εσονται αι αρκυς και τα ενοδια και <τα> δικτυα κυνουχος μοσχειος, και τα δρεπανα, ινα ηι της υλης τεμνοντα φραττειν τα δεομενα. τα δε γενη των κυνων διττα, αι μεν καστοριαι, αι δε αλωπεκιδες. εχουσι δ' αι μεν καστοριαι την επωνυμιαν ταυτην οτι καστωρ ησθεις τωι εργωι μαλιστα αυτας διεφυλαξεν: αι δ' αλωπεκιδες διοτι εκ κυνων τε και αλωπεκων εγενοντο: εν πολλωι δε χρονωι συγκεκραται αυτων η φυσις. χειρους δε και πλειους αι τοιαιδε, μικραι, γρυπαι, χαροποι, μυωποι, αμορφοι, σκληραι, ασθενεις, ψιλαι, υψηλαι, ασυμμετροι, αψυχοι, αρρινες, ουκ ευποδες. αι μεν ουν μικραι πολλακις αποστερουνται της εργασιας δια το μικρον: αι δε γρυπαι αστομοι και δια τουτο ου κατεχουσι τον λαγω: <αι> χαροποι δε και μυωποι χειρω τα ομματα εχουσιν: <αι> αμορφοι δε και αισχραι ορασθαι: αι δε σκληραι τα ειδη χαλεπως απο των κυνηγεσιων απαλλαττουσι: πονειν δε αδυνατοι αι ασθενεις και αι ψιλαι: αι δε υψηλαι και αι ασυμμετροι ασυντακτα εχουσαι τα σωματα βαρεως διαφοιτωσιν: αι αψυχοι δε και λειπουσι τα εργα και αφιστανται <και υποφευγουσι> τον ηλιον υπο τας σκιας και κατακλινονται: αι δε αρρινες μολις και ολιγακις αισθανονται του λαγω: αι δε αποδες ουδ' αν ωσιν ευψυχοι τους πονους δυνανται ανεχεσθαι, αλλ' απαγορευουσι δια το αλγος των ποδων. εισι δε και της ιχνευσεως πολλοι τροποι εκ των αυτων κυνων: αι μεν γαρ επειδαν λαβωσι τα ιχνη, πορευονται ασημως ωστε μη γιγνωσκεσθαι οτι ιχνευουσιν, αι δε τα ωτα μονον διακινουσι, την δε ουραν ησυχηι εχουσιν, αι δε τα ωτα μεν ακινητα εχουσιν, ακραν δε την ουραν σειουσιν. αλλαι δε συναγουσι τα ωτα και επισκυθρωπασασαι δια του ιχνους, σχασασαι την ουραν και φραξασαι διατρεχουσι: πολλαι δε τουτων μεν ουδεν ποιουσι, μανικως δε περιφερομεναι υλακτουσι περι τα ιχνη, οτε δε εισπιπτουσιν εις αυτα, αφρονως καταπατουσαι τας αισθησεις. εισι δε αι κυκλοις πολλοις χρωμεναι και πλανοις, υπολαμβανουσαι εκ του προσω τα ιχνη παραλειπουσι τον λαγω, οσακις δ' επιτρεχουσι τα ιχνη, εικαζουσι, προορωμεναι δε τον λαγω τρεμουσι και ουκ επερχονται πριν <αν> ιδωσιν υποκινουντα. οσαι δε τα των αλλων κυνων ευρηματα εν ταις ιχνειαις και μεταδρομαις προθεουσαι θαμινα σκοπουσιν, εαυταις απιστως εχουσι: θρασειαι δ' αι ουκ εωσι των συνεργων τας σοφωτερας εις το προσθεν προιεναι, αλλ' ανειργουσι θορυβουσαι: αι δε ασπαζομεναι τα ψευδη και υπερλαμπρυνομεναι εφ' οτωι αν τυχωσι προαγουσι συνειδυιαι εαυταις οτι εξαπατωσιν: αι δ' ουκ ειδυιαι το αυτο ποιουσι ταυταις: φαυλαι δε αι ουκ απαλλαττομεναι εκ των τριμμων τα ορθα ου γιγνωσκουσιν. οσαι δε των κυνων τα ιχνη τα μεν ευναια αγνοουσι, τα δε δρομαια ταχυ διατρεχουσιν, ουκ εισι γνησιαι: διωκουσι δε αι μεν αρχομεναι σφοδρα, δια δε μαλακιαν ανιασιν, αι δε υποθεουσιν, ειτα αμαρτανουσιν, ετεραι δε ανοητως εμπιπτουσαι εις τας οδους αμαρτανουσι, το ανηκουστον πολυ εχουσαι. πολλαι δε τα διωγματα αφιεισαι επανερχονται δια το μισοθηρον, πολλαι δε δια το φιλανθρωπον: αι δ' εκ των ιχνων κεκλαγγυιαι εξαπαταν πειρωνται, αληθη τα ψευδη ποιουμεναι. εισι δε αι τουτο μεν ου ποιουσι, μεταξυ δε θεουσαι αν ποθεν ακουσωσι κραυγης, καταλειπουσαι τα αυτων εργα απρονοητως επι τουτο φερονται: μεταθεουσι δε αι μεν ασαφως, αι δε πολυ υπολαμβανουσαι, δοξαζουσαι δε ετερως: αι δε πεπλασμενως, φθονερως δε αλλαι εκκυνουσι παρα το ιχνος δια τελους συμπεριφερομεναι. τα μεν ουν πλειστα τουτων φυσει εχουσι, τα δε ηγμεναι ανεπιστημονως δυσχρηστοι εισιν: αι τοιαυται μεν ουν κυνες αποτρεψειαν αν τους επιθυμουντας κυνηγεσιων. οιας δε δει ειναι του αυτου γενους τα τε ειδη και τα αλλα φρασω. πρωτον μεν ουν χρη ειναι μεγαλας, ειτα εχουσας τας κεφαλας ελαφρας, σιμας, αρθρωδεις, ινωδη τα κατωθεν των μετωπων, ομματα μετεωρα, μελανα, λαμπρα, μετωπα πλατεα, τας διακρισεις βαθειας, ωτα μικρα, λεπτα, ψιλα οπισθεν, τραχηλους μακρους, υγρους, περιφερεις, στηθη πλατεα, μη ασαρκα απο των ωμων, τας ωμοπλατας διεστωσας μικρον, σκελη τα προσθια μικρα, ορθα, στρογγυλα, στιφρα, ορθους τους αγκωνας, πλευρας μη επι γην βαθειας, αλλ' εις το πλαγιον παρηκουσας, οσφυς σαρκωδεις, τα μεγεθη μεταξυ μακρων <και> βραχειων, μητε υγρας λιαν μητε σκληρας, λαγονας μεταξυ μεγαλων <και> μικρων, ισχια στρογγυλα, οπισθεν σαρκωδη, ανωθεν δε μη συνδεδεμενα, ενδοθεν δε προσεσταλμενα, τα κατωθεν των κενεωνων λαγαρα και αυτους τους κενεωνας, ουρας μακρας, ορθας, λιγυρας, μηριαιας [μη] σκληρας, υποκωλια μακρα, περιφερη, ευπαγη, σκελη πολυ μειζω τα οπισθεν των εμπροσθεν και επιρρικνα, ποδας περιφερεις. και εαν ωσι τοιαυται αι κυνες, εσονται ισχυραι τα ειδη, ελαφραι, συμμετροι, ποδωκεις, και απο των προσωπων φαιδραι και ευστομοι. ιχνευετωσαν δε εκ των τριμμων ταχυ απαλλαττομεναι, τιθεισαι τας κεφαλας επι γην λεχριας, εμμειδιωσαι μεν προς τα ιχνη, επικαταβαλλουσαι δε τα ωτα: και τα μεν ομματα πυκνα διακινουσαι, ταις δε ουραις διασαινουσαι κυκλους πολλους <ποιουμεναι> προς τας ευνας προιτωσαν ομου δια του ιχνους απασαι. οταν δε περι αυτον ωσι τον λαγω, δηλον ποιειτωσαν τωι κυνηγετηι θαττον φοιτωσαι, μαλλον γνωριζουσαι απο του θυμου, απο της κεφαλης, απο των ομματων, απο της μεταλλαξεως των σχηματων και απο των αναβλεμματων και εμβλεμματων εις την υλην και αναστρεμματων των επι τας καθεδρας του λαγω, και απο των εις το προσθεν και οπισθεν και εις το πλαγιον διαρριμματων, και απο του αληθως ηδη αιωρεισθαι την ψυχην και υπερχαιρειν οτι του λαγω εγγυς εισι. διωκετωσαν δε ερρωμενως και μη επανιεισαι συν πολληι κλαγγηι και υλαγμωι, συνεκπερωσαι μετα του λαγω παντηι. μεταθειτωσαν δε ταχυ και λαμπρως, πυκνα μεταφερομεναι και επανακλαγγανουσαι δικαιως: προς δε τον κυνηγετην μη επανιτωσαν λιπουσαι τα ιχνη. μετα δε του ειδους και του εργου τουτου ευψυχοι εστωσαν και ευρινες και ευποδες και ευτριχες. ευψυχοι μεν ουν εσονται, εαν μη λειπωσι τα κυνηγεσια οταν ηι πνιγη: ευρινες δε, εαν του λαγω οσφραινωνται εν τοποις ψιλοις, ξηροις, προσηλιοις του αστρου επιοντος: ευποδες δε, εαν τηι αυτηι ωραι μη καταρρηγνυωνται αυτων οι ποδες τα ορη θεουσων: ευτριχες δε, εαν εχωσι λεπτην και πυκνην και μαλακην την τριχα. τα δε χρωματα ου χρη ειναι των κυνων ουτε πυρρα ουτε μελανα ουτε λευκα παντελως: εστι γαρ ου γενναιον τουτο, αλλ<α το> απλουν και θηριωδες. αι μεν ουν πυρραι εχουσαι εστωσαν λευκην τριχα επανθουσαν περι τα μετωπα και αι μελαιναι, αι δε λευκαι πυρραν: επι δε ταις μηριαιαις ακραις τριχας ορθας, βαθειας, και επι ταις οσφυσι και ταις ουραις κατω, ανωθεν δε μετριας. αγειν δε αμεινον τας κυνας <εις> τα ορη πολλακις, τα δε εργα ηττον: τα μεν γαρ ορη οιον τ' εστι και ιχνευειν και μεταθειν καθαρως, τα δε εργα ουδετερα δια τους τριμμους. εστι δε και ανευ του ευρισκειν τον λαγω αγαθον αγειν τας κυνας <εις> τα τραχεα: και γαρ ευποδες γιγνονται και τα σωματα διαπονουσαι εν τοποις τοιουτοις ωφελουνται. αγεσθωσαν δε θερους μεν μεχρι μεσημβριας, χειμωνος δε δι' ημερας, μετοπωρου δ' εξω μεσημβριας, εντος δε εσπερας το εαρ. ταυτα γαρ μετρια. τα δε ιχνη του λαγω του μεν χειμωνος μακρα εστι δια το μηκος των νυκτων: του δε θερους βραχεα δια το εναντιον. χειμωνος μεν ουν πρωι ουκ οζει αυτων, οταν παχνη ηι η παγετος: η μεν γαρ παχνη τηι αυτης ισχυι αντισπασασα το θερμον εχει εν εαυτηι, ο δε παγετος επιπηξας. και αι κυνες μαλκιουσαι τας ρινας ου δυνανται αισθανεσθαι οταν ηι τοιαυτα, πριν αν ο ηλιος διαλυσηι αυτα η προιουσα η ημερα: τοτε δε και αι κυνες οσφραινονται και αυτα επαναφερομενα οζει. αφανιζει δε και η πολλη δροσος καταφερουσα αυτα, και οι ομβροι οι γιγνομενοι δια χρονου οσμας αγοντες την γην ποιουσι δυσοσμον, εως αν ψυχθηι: χειρω δε και τα νοτια ποιει: υγραινοντα γαρ διαχει: τα δε βορεια, εαν ηι αλυτα, συνιστησι και σωιζει. οι δε υετοι κατακλυζουσι και αι ψακαδες, και η σεληνη αμαυροι τωι θερμωι, μαλιστα δε οταν ηι πανσεληνος: και μανοτατα τοτε: χαιροντες γαρ τωι φεγγει επαναρριπτουντες μακραν διαιρουσιν αντιπαιζοντες: ταραχωδη δε οταν αλωπεκες προδιεξελθωσι γιγνεται. το δε εαρ κεκραμενον τηι ωραι καλως παρεχει τα ιχνη λαμπρα, πλην ει τι η γη εξανθουσα βλαπτει τας κυνας, εις το αυτο συμμιγνυουσα των ανθων τας οσμας. λεπτα δε και ασαφη του θερους: διαπυρος γαρ ουσα η γη αφανιζει το θερμον ο εχουσιν: εστι γαρ λεπτον: και αι κυνες ηττον οσφραινονται τοτε δια το εκλελυσθαι τα σωματα. του δε μετοπωρου καθαρα: οσα γαρ η γη φερει, τα μεν ημερα συγκεκομισται, τα δε αγρια γηραι διαλελυται: ωστε ου παραλυπουσι των καρπων αι οσμαι εις ταυτα φερομεναι. εστι δε του χειμωνος και του θερους και του μετοπωρου τα ιχνη ορθα επι πολυ, του δ' ηρος συμπεπλεγμενα: το γαρ θηριον συνδυαζεται μεν αει, μαλιστα δε ταυτην την ωραν: ωστε δια τουτο εξ αναγκης μετ' αλληλων πλανωμενοι τοιαυτα ποιουσιν. οζει δε των ιχνων επι πλειω χρονον των ευναιων η των δρομαιων: τα μεν γαρ ευναια <ποιων> ο λαγως πορευεται εφισταμενος, τα δε δρομαια ταχυ: η γη ουν των μεν πυκνουται, των δε ου πιμπλαται. εν δε τοις υλωδεσι μαλλον η εν τοις ψιλοις οζει: διατρεχων γαρ και ανακαθιζων απτεται πολλων. κατακλινονται δ' εις α η γη φυει η εχει εφ' εαυτης υπο παντι, επ' αυτων, εν αυτοις, παρ' αυτα, απωθεν πολυ, μικρον, μεταξυ τουτων: οτε δε και εν τηι θαλαττηι διαρριπτων επι το δυνατον και εν υδατι, εαν τι ηι υπερεχον η εμπεφυκος εν τουτωι: ο μεν ουν ευναιος ποιουμενος ευνην επι πολυ οταν μεν ηι ψυχη, εν ευδιεινοις, οταν δε καυματα, εν παλισκιοις, το δε εαρ και το μετοπωρον εν προσηλιοις: οι δε δρομαιοι ουχ ουτως δια το υπο των κυνων εκπληκτοι γιγνεσθαι. κατακλινεται δε υποθεις τα υποκωλια υπο τας λαγονας, τα δε προσθεν σκελη τα πλειστα συνθεις και εκτεινας, επ' ακρους δε τους ποδας την γενυν καταθεις, τα δε ωτα επιπετασας επι τας ωμοπλατας: ουτω δε υποστεγει τα υγρα: εχει δε και την τριχα στεγανην: πυκνη γαρ και μαλακη. και οταν μεν εγρηγορηι, καταμυει τα βλεφαρα, οταν δε καθευδηι, τα μεν βλεφαρα αναπεπταται ακινητα, οι δε οφθαλμοι ατρεμας εχουσι: τους δε μυκτηρας, οταν μεν ευδηι, κινει πυκνα, οταν δε μη, ηττον. οταν δε η γη βρυηι, μαλλον τα εργα η τα ορη εχουσιν. υπομενει δε πανταχου ιχνευομενος, εαν μητι περιφοβος της νυκτος γενηται: παθων δε τουτο υποκινει. πολυγονον δ' εστιν ουτως, ωστε τα μεν τετοκε, τα δε τικτει, τα δε κυει. των δε μικρων λαγιων οζει μαλλον η των μεγαλων: ετι γαρ υγρομελη οντα επισυρεται ολα επι της γης. τα μεν ουν λιαν νεογνα οι φιλοκυνηγεται αφιασι τηι θεωι. οι δε ηδη ετειοι ταχιστα θεουσι τον πρωτον δρομον, τους δ' αλλους ουκετι: εισι γαρ ελαφροι, αδυνατοι δε. λαμβανειν δε του λαγω τα ιχνη υπαγοντα τας κυνας εκ των εργων ανωθεν: οσοι δε μη ερχονται αυτων εις τα εργασιμα, ... τους λειμωνας, τας ναπας, τα ρειθρα, τους λιθους, τα υλωδη: και εαν υποκινηι, μη αναβοαν, ινα μη αι κυνες εκφρονες γιγνομεναι χαλεπως τα ιχνη γνωριζωσιν. ευρισκομενοι δε υπ' αυτων και διωκομενοι εστιν οτε διαβαινουσι τα ρευματα και υποκαμπτουσι και καταδυονται εις φαραγγας και εις ιλεους: πεφοβηνται γαρ ου μονον τας κυνας αλλα και τους αετους: υπερβαλλοντες γαρ τα σιμα και τα ψιλα αναρπαζονται, εως αν ωσιν ετειοι: τους δε μειζους επιτρεχουσαι αι κυνες αναιρουνται. ποδωκεστατοι μεν ουν εισιν οι ορειοι, οι πεδινοι δε ηττον, βραδυτατοι δε οι ελειοι: οι δ' επι παντας τους τοπους πλανηται χαλεποι προς τους δρομους: τα γαρ συντομα ισασι: θεουσι γαρ μαλιστα μεν τα αναντη η τα ομαλα, τα δε ανωμαλα ανομοιως, τα δε καταντη ηκιστα. διωκωμενοι δε εισι καταδηλοι μαλιστα μεν δια γης κεκινημενης, εαν εχωσιν ενιον ερυθημα, και δια καλαμης δια την ανταυγειαν: καταδηλοι δε και εν τοις τριμμοις και εν ταις οδοις, εαν ωσιν ισοπεδοι: το γαρ φανον το εν αυτοις ενον αντιλαμπει: αδηλοι δε, οταν <κατα> τους λιθους, τα ορη, τα φελλια, τα δασεα αποχωρωσι, δια την ομοχροιαν. προλαμβανοντες δε τας κυνας εφιστανται και ανακαθιζοντες επαιρουσιν αυτους και επακουουσιν, ει που πλησιον κλαγγη η ψοφος των κυνων: και οθεν αν ακουσωσιν αποτρεπονται. οτε δε και ουκ ακουσαντες, αλλα δοξαντες η πεισθεντες υφ' αυτων, παρα τα αυτα, δια των αυτων, επαλλαττοντες αλματα, εμποιουντες ιχνεσιν ιχνη, αποχωρουσι. και εισι μακροδρομωτατοι μεν οι εκ των ψιλων ευρισκομενοι δια το καταφανες, βραχυδρομωτατοι δε οι εκ των δασεων: εμποδων γαρ το σκοτεινον. δυο δε τα γενη εστιν αυτων: οι μεν γαρ μεγαλοι το χρωμα επιπερκνοι και το λευκον το εν τωι μετωπωι μεγα εχουσιν, οι δ' ελαττους επιξανθοι, μικρον το λευκον εχοντες. την δε ουραν οι μεν κυκλωι περιποικιλον, οι δε παρασειρον, και τα ομματα οι μεν χαροποι, οι δ' υπογλαυκοι: και τα μελανα τα περι τα ωτα ακρα οι μεν επι πολυ, οι δ' επι μικρον. εχουσι δε αυτων αι πολλαι των νησων τους ελαττους, αι τ' ερημοι και οικουμεναι: το δε πληθος πλειους εν αυταις η εν ταις ηπειροις: ου γαρ εισιν ουτ' αλωπεκες εν ταις πολλαις αυτων, αιτινες και αυτους και τα τεκνα επιουσαι αναιρουνται, ουτε αετοι: τα μεγαλα γαρ ορη εχουσι μαλλον η τα μικρα: ελαττω δε επι το πολυ τα εν ταις νησοις. κυνηγεται δε εις μεν τας ερημους ολιγακις αφικνουνται, εν δε ταις οικουμεναις ολιγοι γιγνονται και ου φιλοθηροι οι πολλοι: εις δε τας ιερας των νησων ουδε διαβιβαζειν οιον τε κυνας. οταν ουν των τε υπαρχοντων ολιγους εκθηρωνται και των επιγιγνομενων, αναγκη αφθονους ειναι. βλεπει δε ουκ οξυ δια πολλα: τα τε γαρ ομματα εχει εξω και τα βλεφαρα ελλειποντα και ουκ εχοντα προβολην ταις αυγαις: η οψις ουν δια ταυτα αμαυρα, εσκεδασμενη. αμα δε τουτοις και εν υπνωι ον τα πολλα το θηριον ουκ ωφελειται προς το οραν: και η ποδωκεια προς το αμβλυωττειν αυτωι πολυ συμβαλλεται: ταχυ γαρ εκαστου παραφερει την οψιν πριν νοησαι ο τι εστι. και οι φοβοι των κυνων οταν διωκωνται, επομενοι μετα τουτων συνεξαιρουνται το προνοεισθαι. ωστε δια ταυτα προσπιπτων λανθανει προς πολλα και εις τας αρκυς εμπιπτων. ει δ' εφευγεν ορθον, ολιγακις αν επασχε το τοιουτον: νυν δε περιβαλλων και αγαπων τους τοπους εν οις εγενετο και ετραφη αλισκεται. κατα ποδας δε ου πολλακις υπο των κυνων δια <το> ταχος κρατειται: οσοι δε αλισκονται, παρα φυσιν του σωματος, τυχηι δε χρωμενοι: ουδεν γαρ των οντων ισομεγεθες τουτωι ομοιον εστι προς αρμον. συγκειται γαρ εκ τοιουτων το σωμα. εχει γαρ κεφαλην κουφην, μικραν, κατωφερη, στενην εκ του προσθεν, <ωτα υψηλα,> τραχηλον λεπτον, περιφερη, ου σκληρον, μηκος ικανον, ωμοπλατας ορθας, ασυνδετους ανωθεν, σκελη τα επ' αυτων ελαφρα, συγκωλα, στηθος ου βαρυτονον, πλευρας ελαφρας, συμμετρους, οσφυν περιφερη, κωλην σαρκωδη, λαγονας υγρας, λαπαρας ικανως, ισχια στρογγυλα, πληρη κυκλωι, ανωθεν δε ως χρη διεστωτα, μηρους μικρους, ευπαγεις, εξωθεν μυς επιτεταμενους, ενδοθεν δε ουκ ογκωδεις, υποκωλια μακρα, στιφρα, ποδας τους προσθεν ακρως υγρους, στενους, ορθους, τους δε οπισθεν στερεους, πλατεις, παντας δε ουδενος τραχεος φροντιζοντας, σκελη τα οπισθεν μειζω πολυ των εμπροσθεν και εγκεκλιμενα μικρον εξω, τριχωμα βραχυ, κουφον. εστιν ουν αδυνατον μη ουκ ειναι εκ τοιουτων συνηρμοσμενον ισχυρον, υγρον, υπερελαφρον. τεκμηριον δε ως ελαφρον εστιν: οταν ατρεμα διαπορευηται, πηδαι_βαδιζοντα δε ουδεις εωρακεν ουδ' οψεται_τιθεις εις το επεκεινα των εμπροσθεν ποδων τους οπισθεν και εξω: και θει ουτως. δηλον δε τουτο εν χιονι. ουραν δε ουκ επιτηδειαν εχει προς δρομον: επευθυνειν γαρ ουχ ικανη το σωμα δια την βραχυτητα: αλλα τωι ωτι εκατερωι τουτο ποιει: και οταν ανιστηται υπο των κυνων, καταβαλλων [γαρ] και παραβαλλων το ετερον ους πλαγιον, οποτεραι αν λυπηται, απερειδομενος [διο] δη εις τουτο υποστρεφεται ταχυ, εν μικρωι πολυ καταλιπων το επιφερομενον. ουτω δε επιχαρι εστι το θεαμα, ωστε ουδεις οστις ουκ αν ιδων ιχνευομενον, ευρισκομενον, μεταθεομενον, αλισκομενον, επιλαθοιτ' αν ει του ερωιη. εν δε τοις εργοις κυνηγετουντα απεχεσθαι ων ωραι φερουσι και τα ναματα και τα ρειθρα εαν: το γαρ απτεσθαι τουτων αισχρον και κακον, και ινα μη τωι νομωι εναντιοι ωσιν οι ιδοντες: και οταν αναγρια εμπιπτηι, αναλυειν χρη τα περι το κυνηγεσιον παντα. κυνων δε κοσμος δεραια, ιμαντες, στελμονιαι: εστω δε τα μεν δεραια μαλακα, πλατεα, ινα μη θραυηι τας τριχας των κυνων, οι δε ιμαντες εχοντες αγκυλας τηι χειρι, αλλο δε μηδεν: ου γαρ καλως τηρουσι τας κυνας οι εξ αυτων ειργασμενοι τα δεραια: αι δε στελμονιαι πλατεις τους ιμαντας, ινα μη τριβωσι τας λαγονας αυτων: εγκατερραμμεναι δε εγκεντριδες, ινα τα γενη φυλαττωσιν. εξαγειν δ' αυτας ου χρη επι τα κυνηγεσια, οταν μη τα προσφερομενα δεχωνται ηδεως (τεκμηριον δε τουτο οτι ουκ ερρωνται) μηδε οταν ανεμος πνεηι μεγας: διαρπαζει γαρ τα ιχνη και ου δυνανται οσφραινεσθαι ουδε αι αρκυς εσταναι ουδε τα δικτυα. οταν δε τουτων μηδετερον κωλυηι, αγειν δια τριτης ημερας. τας δε αλωπεκας μη εθιζειν τας κυνας διωκειν: διαφθορα γαρ μεγιστη και εν τωι δεοντι ουποτε παρεισιν. εις δε τα κυνηγεσια μεταβαλλοντα αγειν, ινα ωσιν εμπειροι των κυνηγεσιων, αυτος δε της χωρας. εξιεναι δε πρωι, ινα της ιχνευσεως μη αποστερωνται, ως οι οψιζομενοι αφαιρουνται τας μεν κυνας του ευρειν τον λαγω, αυτους δε της ωφελειας: ου γαρ επιμενει του ιχνους η φυσις λεπτη ουσα πασαν ωραν. την δε στολην ο αρκυωρος εξιτω εχων επι θηραν μη εχουσαν βαρος. τας δε αρκυς ιστατω εις αγκη, δρυμωνας τραχειας, σιμας, λαγαρας, σκοτεινας, ρους, χαραδρας, χειμαρρους αεναους: εις ταυτα γαρ μαλιστα φευγει: <εις> οσα δε αλλα [εις] απειρον ειπειν: τουτων δε παροδους, διοδους, καταφανεις, λεπτας <καταλιπων>, εις ορθρον και μη πρωι, ινα εαν ηι πλησιον το αρκυστασιον των ζητησιμων, μη φοβηται ακουων ομου τον ψοφον (εαν δε ηι απ' αλληλων πολυ, ηττον κωλυει πρωι), καθαρας ποιουμενος τας αρκυστασιας, ινα [δ'] αυτων μηδεν αντεχεται. πηγνυειν <δε> τας σχαλιδας υπτιας, οπως αν επαγομεναι εχωσι το συντονον: επι δε ακρας ισους τους βροχους επιβαλλετω και ομοιως αντερειδετω, επαιρων εις μεσον τον κεκρυφαλον. εις δε τον περιδρομον εναπτετω λιθον μακρον και μεγαν, ινα η αρκυς, οταν εχηι τον λαγω, μη αντιτεινηι. στοιχιζετω δε μακρα, υψηλα, οπως αν μη υπερπηδαι. εν δε ταις ιχνειαις μη υπερβαλλεσθαι: εστι γαρ θηρατικον μεν ου, φιλοπονον δε το εκ παντος τροπου ελειν ταχυ. τα δε δικτυα τεινετω εν απεδοις, εμβαλλετω δε τα ενοδια εις τας οδους, και εκ των τριμμων εις τα συμφεροντα, καθαπτων τους περιδρομους επι την γην, τα ακρωλενια συναγων, πηγνυων τας σχαλιδας μεταξυ των σαρδονων, επι ακρας επιβαλλων τους επιδρομους και τα παραδρομα συμφραττων. φυλαττετω δε εκπεριων: εαν δε εκκλινηι τον στοιχον η αρκυς, ανιστατω. διωκομενου δε του λαγω εις τας αρκυς εις το προσθεν προθειτω, και επιθεων μεν εμβοατω: εμπεπτωκοτος δε την οργην των κυνων παυετω, μη απτομενος αλλα παραμυθουμενος: και δηλουτω τωι κυνηγετηι, οτι εαλωκεν αναβοησας η οτι παραδεδραμηκε παρα ταδε η ταδε η οτι ουχ εωρακε. τον δε κυνηγετην εξιεναι εχοντα ημελημενην ελαφραν εσθητα επι το κυνηγεσιον και υποδεσιν, εν δε τηι χειρι ροπαλον, τον δε αρκυωρον επεσθαι: προς δε το κυνηγεσιον σιγηι προσιεναι, ινα μη ο λαγως, εαν που ηι πλησιον, υποκινηι ακουων της φωνης. δησαντα δ' εκ της υλης τας κυνας εκαστην χωρις, οπως αν ευλυτοι ωσιν, ισταναι τας αρκυς και τα δικτυα, ως ειρηται. μετα δε τουτο τον μεν αρκυωρον ειναι εν φυλακηι: αυτον δε τας κυνας λαβοντα ιεναι προς την υπαγωγην του κυνηγεσιου, και ευξαμενον τωι απολλωνι και τηι αρτεμιδι τηι αγροτεραι μεταδουναι της θηρας λυσαι μιαν κυνα, ητις αν ηι σοφωτατη ιχνευειν, εαν μεν ηι χειμων, αμ' ηλιωι ανισχοντι, εαν δε θερος, προ ημερας, τας δε αλλας ωρας μεταξυ τουτου. επειδαν δε η κυων λαβηι το ιχνος ορθον εκ των επηλλαγμενων, παραλυσαι και ετεραν: περαινομενου δε του ιχνους διαλιποντα μη πολυ και τας αλλας αφιεναι κατα μιαν, και επεσθαι μη εγκειμενον, ονομαστι εκαστην προσαγορευοντα, μη πολλα, ινα μη παροξυνωνται προ του καιρου. αι δ' υπο χαρας και μενους προιασιν εξιλλουσαι τα ιχνη, ως πεφυκε, διπλα, τριπλα, προφορουμεναι παρα τα αυτα, δια των αυτων, επηλλαγμενα, περιφερη, ορθα, καμπυλα, πυκνα, μανα, γυνωριμα, αγνωστα, εαυτας παραθεουσαι, ταχυ τας ουρας διασειουσαι, και επικλινουσαι τα ωτα και αστραπτουσαι τοις ομμασιν. επειδαν δε περι τον λαγω ωσι, δηλον ποιησουσι τωι κυνηγετηι συν ταις ουραις τα σωματα ολα συνεπικραδαινουσαι, πολεμικως επιφερομεναι, φιλονικως παραθεουσαι, συντρεχουσαι φιλοπονως, συνισταμεναι ταχυ, διισταμεναι, παλιν επιφερομεναι: τελευτωσαι δε αφιξονται προς την ευνην του λαγω, και επιδραμουνται επ' αυτον. ο δ' εξαιφνης αναιξας [εφ' αυτον] υλαγμον ποιησει των κυνων και κλαγγην φευγων. εμβοατω δε αυτωι διωκομενωι ιω κυνες, ιω, καλως, σοφως γε ω κυνες. και κυνοδρομειν περιελιξαντα ο αμπεχεται περι την χειρα και το ροπαλον αναλαβοντα κατα τον λαγω, και μη υπανταν: απορον γαρ. ο δε υποχωρων ταχυ εκλειπων την οψιν παλιν περιβαλλει οθεν ευρισκεται επι το πολυ. αναβοαν δ' εκεινον μεν αυτωι παισατω παις: παι δη, παι δη. ο δε, εαν τε εαλωκως ηι εαν τε μη, δηλουτω. και εαν μεν εαλωκως ηι εν τωι πρωτωι δρομωι, ανακαλεσαμενον τας κυνας ζητειν αλλον: εαν δε μη, κυνοδρομειν ως ταχιστα και μη ανιεναι, αλλ' εκπεραν φιλοπονως. και εαν παλιν απαντωσι διωκουσαι αυτον, αναβοαν ευ γε, ευ γε ω κυνες, επεσθε ω κυνες: εαν δε πολυ προειληφυιαι ωσι και μη οιος τ' ηι κυνοδρομων επιγιγνεσθαι αυταις, αλλα διημαρτηκως ηι των δρομων, η και πλησιον που φοιτωσας η επιστασας η εχομενας των ιχνων μη δυνηται ιδειν, πυνθανεσθαι παραθεοντα αμα οτωι αν προσπελαζηι αναβοωντα η κατειδες ωη τας κυνας; επειδαν δε πυθηται ηδη, εαν μεν εν τωι ιχνει ωσι, προσσταντα εγκελευειν, τουνομα μεταβαλλοντα εκαστης της κυνος, οποσαχηι οιον τ' αν ηι τους τονους της φωνης ποιουμενον, οξυ, βαρυ, μικρον, μεγα: προς δε τοις αλλοις κελευσμασιν, εαν ωσιν εν ορει αι μεταδρομαι, επικελευειν τοδε, ευα κυνες, ευ' ω κυνες. εαν δε μη προς αυτοις ωσι τοις ιχνεσιν, αλλ' υπερβαλλωσι, καλειν αυτας, ου παλιν, ου παλιν ω κυνες; επειδαν δε προσσχωσι τοις ιχνεσι, περιαγειν αυτας κυκλους πολλους ποιουμενον: οπου δ' αν ηι αυταις αμαυρον το ιχνος, σημειον θεσθαι στοιχον εαυτωι, και απο τουτου συνειρειν μεχρι αν σαφως γνωρισωσιν εγκελευοντα και θωπευοντα. αι δ' επειδαν λαμπρα ηι τα ιχνη επιρριπτουσαι, παραπηδωσαι, κοινωνουσαι, υπολαμβα νουσαι, ενσημαινομεναι, ορους τιθεμεναι εαυταις γνωριμους ταχυ μεταθευσονται: οταν δε ουτω δια του ιχνους πυκνως διαιττωσι, μη κατεχοντα κυνοδρομειν, ινα μη υπο φιλοτιμιας υπερβαλλωσι τα ιχνη. επειδαν δε περι τον λαγω ωσι και τουτο επιδεικνυωνται σαφως τωι κυνηγετηι, προσεχειν, οπως αν μη υποκινηι εις το προσθεν πεφοβημενος τας κυνας: αι δε διαρριπτουσαι τας ουρας και εαυταις εμπιπτουσαι και πολλα υπερπηδωσαι και επανακλαγγανουσαι, επαναιρουσαι τας κεφαλας, εισβλεπουσαι εις τον κυνηγετην, επιγνωριζουσαι αληθη ηδη ειναι ταυτα, υφ' αυτων αναστησουσι τον λαγω και επιασι κεκλαγγυιαι. εαν δε εις τας αρκυς εμπιπτηι η εντος η εξω παρενεχθηι, καθ' εν εκαστον τουτων ο αρκυωρος γεγωνειτω. και εαν μεν ηι εαλωκως, ετερον επιζητειν: εαν δε μη, μεταθειν χρωμενον τοις αυτοις εγκελευσμασιν. επειδαν δε μεταθεουσαι αι κυνες ηδη υποκοποι ωσι και ηι οψε ηδη της ημερας, τοτε δει τον κυνηγετην τον λαγω απειρηκοτα ζητειν, μη παραλειποντα μηδεν ων η γη ανιησιν η εχει εφ' αυτης, τας αναστροφας ποιουμενον πυκνας, οπως αν μη παραλειφθηι (κατακλινεται γαρ εν μικρωι το θηριον και ουκ ανισταται υπο κοπου και φοβου), τας κυνας επαγομενον, εγκελευοντα, παραμυθουμενον την φιλανθρωπον πολλα, την αυθαδη ολιγα, την μεσην μετρια, εως αν η αποκτεινηι αυτον κατα ποδας η εις τας αρκυς εμβαληι. μετα δε ταυτα ανελοντα τας αρκυς και τα δικτυα, ανατριψαντα τας κυνας απιεναι εκ του κυνηγεσιου, επιμειναντα, εαν ηι θερινη μεσημβρια, οπως αν των κυνων οι ποδες μη καιωνται εν τηι πορειαι. σκυλακευειν δε αυτας επανιεντα των πονων του χειμωνος, ινα εχουσαι την ησυχιαν προς το εαρ επαγωνται την φυσιν γενναιαν: η γαρ ωρα προς τας αυξησεις των κυνων κρατιστη αυτη: εισι δε τετταρες και δεκα ημεραι εν αις η αναγκη αυτη εχει. αγειν δε καταπαυομενας, ινα θαττον εγκυμονες γιγνωνται, προς κυνας αγαθους: επειδαν δε ωσιν επιφοροι, μη εξαγειν επι κυνηγεσιον ενδελεχως, αλλα διαλειπειν, ινα μη φιλοπονιαι διαφθειρωσι. κυουσι δ' εξηκονθ' ημερας. επειδαν δε γενηται τα σκυλακια, υπο τηι τεκουσηι εαν και μη υποβαλλειν υφ' ετεραν κυνα: αι γαρ θεραπειαι αι αλλοτριαι ουκ εισιν αυξιμοι: το δε των μητερων και το γαλα αγαθον και το πνευμα και φιλαι αι περιβολαι. επειδαν δε πλαναται τα σκυλακια ηδη, διδοναι γαλα μεχρι ενιαυτου και οις μελλει τον απαντα χρονον βιωσεσθαι, αλλο δε μηδεν: αι γαρ βαρειαι πλησμοναι των σκυλακιων διαστρεφουσι τα σκελη, <τοις> σωμασι νοσους εμποιουσι, και τα εντος αδικα γιγνεται. τα δ' ονοματα αυταις τιθεσθαι βραχεα, ινα ευανακλητα ηι. ειναι δε χρη τοιαδε: ψυχη, θυμος, πορπαξ, στυραξ, λογχη, λοχος, φρουρα, φυλαξ, ταξις, ξιφων, φοναξ, φλεγων, αλκη, τευχων, υλευς, μηδας, πορθων, σπερχων, οργη, βρεμων, υβρις, θαλλων, ρωμη, ανθευς, ηβα, γηθευς, χαρα, λευσων, αυγω, πολευς, βια, στιχων, σπουδη, βρυας, οινας, στερρος, κραυγη, καινων, τυρβας, σθενων, αιθηρ, ακτις, αιχμη, νοης, γνωμη, στιβων, ορμη. αγειν δε τας σκυλακας επι το κυνηγεσιον, τας μεν θηλειας οκταμηνους, τους δε αρρενας δεκαμηνους: προς δε τα ιχνη τα ευναια μη λυειν, αλλ' εχοντα υφημμενας μακροις ιμασιν ακολουθειν ταις κυσιν ιχνευουσαις, εωντα αυτας διαθειν τα ιχνη. και επειδαν ο λαγως ευρισκηται, εαν μεν καλαι ωσι προς τον δρομον τα ειδη, μη ανιεναι ευθυς: επειδαν δε προλαβηι ο λαγως τωι δρομωι, ωστε μη εφοραν ετι αυτον, τας σκυλακας ιεναι. εαν γαρ ομοθεν καλας τα ειδη ουσας και ευψυχους προς τον δρομον επιλυηι, ορωσαι τον λαγω εντεινομεναι ρηγνυνται, ουπω εχουσαι συνεστωτα τα σωματα: διαφυλαττειν ουν δει τουτο τον κυνηγετην. εαν δε αισχιους ωσι <και αψυχοι> προς τον δρομον, ουδεν κωλυει ιεναι: ευθυς γαρ δη ανελπιστοι ουσαι του ελειν ου πεισονται τουτο. τα δε δρομαια, εως αν ελωσι [τωι ιχνει], μεταθειν εαν: αλισκομενου δε του λαγω διδοναι αυταις αναρρηγνυναι. επειδαν δε μηκετι θελωσι προσμενειν τοις ιχνεσιν, αλλ' αποσκεδαννυωνται, αναλαμβανειν, εως αν εθισθωσιν ευρισκειν προσθεουσαι τον λαγω, επει μη εν κοσμωι αει τουτον ζητουσαι τελευτωσαι γιγνονται εκκυνοι, πονηρον μαθημα. προς δε ταις αρκυσι διδοναι τα σιτια αυταις, εως αν νεαι ωσιν, οταν αναιρωνται, ιν' εαν πλανηθωσιν εν τωι κυνηγεσιωι δι' απειριαν, προς τουτο επανιουσαι σωιζωνται. αφεθησονται δε τουτου, οταν ηδη τωι θηριωι εχωσι πολεμιως, επιμελειαν δε ποιησονται τουτου μαλλον η εκεινου φροντιζειν. χρη δε και ως τα πολλα δεομεναις διδοναι τα επιτηδεια ταις κυσιν αυτον: οταν μεν γαρ <μη> ενδεεις ωσι, τουτου τον αιτιον ουκ ισασιν, οταν δε επιθυμουσαι λαβωσι, τον διδοντα στεργουσιν. ιχνευεσθαι δε τον λαγω οταν νιφηι ο θεος ωστε ηφανισθαι την γην: ει δ' ενεσται μελαγχιμα, δυσζητητος εσται. εστι δε, οταν μεν επινεφηι και ηι βορειον, τα ιχνη εξω πολυν χρονον δηλα: ου γαρ ταχυ συντηκεται: εαν δε νοτιον τε ηι και ηλιος επιλαμπηι, ολιγον χρονον: ταχυ γαρ διαχειται. οταν δ' επινιφηι συνεχως, ουδεν δει: επικαλυπτει γαρ: ουδε αν πνευμα ηι μεγα: συμφορουν γαρ την χιονα αφανιζει. κυνας μεν ουν ουδεν δει εχοντα εξιεναι επι την θηραν ταυτην: η γαρ χιων καιει των κυνων τας ρινας, <ρηγνυσι> τους ποδας, την οσμην του λαγω αφανιζει δια το υπερπαγες: λαβοντα δε τα δικτυα μετ' αλλου ελθοντα προς τα ορη παριεναι απο των εργων, και επειδαν λαβηι τα ιχνη, πορευεσθαι κατα ταυτα. εαν δ' επηλλαγμενα ηι, εκ των αυτων παλιν εις το αυτο ηκοντα κυκλους ποιουμενον εκπεριιεναι τα τοιαυτα ζητουντα οποια εξεισι. πολλα δε πλαναται ο λαγως απορουμενος οπου κατακλινηι, αμα δε και ειθισται τεχναζειν τηι βαδισει δια το διωκεσθαι αει απο των τοιουτων. επειδαν <δε> φανηι το ιχνος, προιεναι εις το προσθεν. αξει δε η προς συσκιον τοπον η προς αποκρημνον: τα γαρ πνευματα υπερφορει την χιονα υπερ των τοιουτων. παραλειπεται ουν ευνασιμα πολλα: ζητει δε τουτο. επειδαν δε τα ιχνη προς τοιαυτα φερηι, μη προσιεναι εγγυς, ινα μη υποκινηι, αλλα κυκλωι εκπεριιεναι: ελπις γαρ αυτου ειναι. δηλον δ' εσται: τα γαρ ιχνη απο των τοιουτων ουδαμου περασει. επειδαν δε ηι σαφες οτι αυτου εστιν, εαν: μενει γαρ: ετερον δε ζητειν πριν τα ιχνη αδηλα γενεσθαι, της ωρας ενθυμουμενον, οπως, αν και ετερους ευρισκηι, εσται η λειπομενη ικανη περιστησασθαι. ηκοντος δε τουτου περιτεινειν αυτων εκαστωι τα δικτυα τον αυτον τροπον ονπερ εν τοις μελαγχιμοις, περιλαμβανοντα εντος προς οτωι αν ηι, και επειδαν εστηκοτα ηι, προσελθοντα κινειν. εαν δε εκκυλισθηι εκ των δικτυων, μεταθειν κατα τα ιχνη: ο δε αφιξεται προς ετερα τοιαυτα χωρια, εαν μη αρα εν αυτηι τηι χιονι πιεσηι εαυτον. σκεψαμενον ουν δει οπου αν ηι περιιστασθαι. εαν δε μη υπομενηι, μεταθειν: αλωσεται γαρ και ανευ των δικτυων: ταχυ γαρ απαγορευει δια το βαθος της χιονος και δια το κατωθεν των ποδων λασιων οντων προσεχεσθαι αυτωι ογκον πολυν. επι δε τους νεβρους και τας ελαφους κυνας ειναι ινδικας: εισι γαρ ισχυραι, μεγαλαι, ποδωκεις, ουκ αψυχοι: εχουσαι δε ταυτα ικαναι γιγνονται πονειν. τους μεν ουν νεογνους των νεβρων του ηρος θηραν: ταυτην γαρ την ωραν γιγνονται. κατασκεψασθαι δε προελθοντα εις τας οργαδας, ου εισιν ελαφοι πλεισται: οπου δ' αν ωσιν, εχοντα τον κυναγωγον τας κυνας και ακοντια προ ημερας ελθοντα εις τον τοπον τουτον τας μεν κυνας δησαι απωθεν εκ της υλης, οπως μη, αν ιδωσι τας ελαφους, υλακτωσιν, αυτον δε σκοπιωρεισθαι. αμα δε τηι ημεραι οψεται αγουσας τους νεβρους προς τον τοπον ου αν μελληι εκαστη τον εαυτης ευνασειν. κατακλινασαι δε και γαλα δουσαι και διασκεψαμεναι μη ορωνται υπο τινος, φυλαττει τον αυτης εκαστη απελθουσα εις το αντιπεραν. ιδοντα δε ταυτα τας μεν κυνας λυσαι, τον δε λαβοντα τα ακοντια προσιεναι επι τον νεβρον τον πρωτον, οπου ειδεν ευνασθεντα, των τοπων ενθυμουμενον, οπως μη διαμαρτησεται: πολυ γαρ αλλοιουνται τηι οψει εγγυς προσιοντι η οι πορρωθεν εδοξαν ειναι. επειδαν δε ιδηι αυτον, προσιεναι εγγυς. ο δ' εξει ατρεμα πιεσας εαυτον επι γην και εασει ανελεσθαι, εαν μη εφυσμενος ηι, βοων μεγα. τουτου δε γενομενου ου μενει: ταχυ γαρ το υγρον, ο εχει εν εαυτωι, υπο του ψυχρου συνισταμενον ποιει αποχωρειν αυτον. αλωσεται δε υπο των κυνων συν πονωι διωκομενος: λαβοντα δε δουναι τωι αρκυωρωι: ο δε βοησεται: η δ' ελαφος τα μεν ιδουσα, τα δ' ακουσασα, επιδραμειται τωι εχοντι αυτον ζητουσα αφελεσθαι. εν δε τουτωι τωι καιρωι εγκελευειν ταις κυσι και χρησθαι τοις ακοντιοις. κρατησαντα δε τουτου πορευεσθαι και επι τους αλλους και τωι αυτωι ειδει προς αυτους χρησθαι της θηρας. και οι μεν νεοι των νεβρων ουτως αλισκονται: οι δε ηδη μεγαλοι χαλεπως: νεμονται γαρ μετα των μητερων και ετερων ελαφων: και αποχωρουσιν, οταν διωκωνται, εν μεσαις, οτε δε προσθεν, εν δε τωι οπισθεν ολιγακις. αι δ' ελαφοι τας κυνας υπερ αυτων αμυνομεναι καταπατουσιν, ωστ' ουκ ευαλωτοι εισιν, εαν μη προσμειξας τις ευθυς διασκεδασηι αυτας απ' αλληλων, ωστε μονωθηναι τινα αυτων. βιασθεισαι δε τουτο, τον μεν πρωτον δρομον αι κυνες απολειπονται: η τε γαρ απουσια των ελαφων ποιει αυτον περιφοβον, το τε ταχος ουδενι εοικος εστι των τηλικουτων νεβρων: δευτερωι δε και τριτωι δρομωι ταχυ αλισκονται: τα γαρ σωματα αυτων δια το ετι νεαρα ειναι τωι πονωι ου δυναται αντεχειν. ιστανται δε και ποδοστραβαι ταις ελαφοις εν τοις ορεσι, περι τους λειμωνας και τα ρειθρα και τας ναπας, εν ταις διοδοις και τοις εργοις προς ο τι αν προσιηι. χρη δε ειναι τας ποδοστραβας σμιλακος πεπλεγμενας, μη περιφλοιους, ινα μη σηπωνται, τας δε στεφανας ευκυκλους εχουσας, και τους ηλους εναλλαξ σιδηρους τε και ξυλινους εγκαταπεπλεγμενους εν τωι πλοκανωι: μειζους δε τους σιδηρους, οπως αν οι μεν ξυλινοι υπεικωσι τωι ποδι, οι δε πιεζωσι. τον δε βροχον της σειριδος τον επι την στεφανην επιτεθησομενον πεπλεγμενον σπαρτου και αυτην την σειριδα: εστι γαρ ασηπτοτατον τουτο. ο δε βροχος αυτος εστω στιφρος και η σειρις: το δε ξυλον το εξαπτομενον εστω μεν δρυος η πρινου, μεγεθος τρισπιθαμον, περιφλοιον, παχος παλαιστης. ισταναι δε τας ποδοστραβας διελοντα της γης βαθος πεντεπαλαστον, περιφερες δε τουτο, και ανωθεν ισον ταις στεφαναις των ποδοστραβων, εις δε το κατω αμειβομενον στενοτητι: διελειν δε και τηι σειριδι και τωι ξυλωι της γης οσον ιζεσθαι αμφοιν. ποιησαντα δε ταυτα επι μεν το βαθος την ποδοστραβην επιθειναι κατωτερω ισοπεδον, περι δε την στεγην τον βροχον της σειριδος: και αυτην και το ξυλον καθεντα εις την χωραν την εκατερου, τηι στεγηι επιθειναι δοκιδας ατρακτυλιδος μη υπερτεινουσας εις το εξω, επι δε τουτων πεταλα λεπτα, ων αν η ωρα ηι. μετα δε τουτο της γης επιβαλειν επ' αυτα πρωτον μεν την επιπολης εξαιρεθεισαν εκ των ορυγματων, ανωθεν δε ταυτης γης στερεας της απωθεν, ινα ηι τηι ελαφωι οτι μαλιστα αδηλος η στασις: την δε περιουσαν της γης αποφερειν πορρω απο της ποδοστραβης: εαν γαρ οσφραινηται νεωστι κεκινημενης, δυσωπειται: ταχυ δε ποιει τουτο. επισκοπειν δε εχοντα τας κυνας τας μεν εν τοις ορεσιν εστωσας, μαλιστα μεν εωθεν, χρη δε και της αλλης ημερας, εν δε τοις εργοις πρωι. εν μεν γαρ τοις ορεσιν ου μονον της νυκτος αλισκονται αλλα και μεθ' ημεραν δια την ερημιαν: εν δε τοις εργοις της νυκτος δια το μεθ' ημεραν πεφοβησθαι τους ανθρωπους. επειδαν δε ευρηι ανεστραμμενην την ποδοστραβην, μεταθειν επιλυσαντα τας κυνας και επικελευσαντα κατα τον ολκον του ξυλου, σκοπουμενον οποι αν φερηται. εσται δε ουκ αδηλον επι το πολυ: οι τε γαρ λιθοι εσονται κεκινημενοι τα τ' επισυρματα του ξυλου καταφανη εν τοις εργοις: εαν δε τραχεις τοπους διαπεραι, αι πετραι εξουσι τον φλοιον του ξυλου αφηρπασμενον και κατα τουτο ραιους αι μεταδρομαι εσονται. εαν μεν ουν του προσθιου ποδος αλωι, ταχυ ληφθησεται: εν γαρ τωι δρομωι παν το σωμα τυπτει και το προσωπον: εαν δε του οπισθεν, εφελκομενον το ξυλον εμποδων ολωι εστι τωι σωματι, ενιοτε δε και εις δικρας της υλης εμπιπτει φερομενον, και εαν μη απορρηξηι την σειριδα, καταλαμβανεται αυτου. χρη δε, εαν ουτως εληι η περιγενομενος πονωι, [εαν μεν ηι αρρην,] μη προσιεναι εγγυς: τοις γαρ κερασι παιει, <εαν μεν ηι αρρην,> και τοιν ποδοιν: εαν δε θηλεια, τοιν ποδοιν: απωθεν ουν ακοντιζειν. αλισκονται δε και ανευ ποδοστραβης διωκομεναι, οταν ηι η ωρα θερινη: απαγορευουσι γαρ σφοδρα, ωστε εστωσαι ακοντιζονται: ριπτουσι δε και εις την θαλατταν, εαν κατεχωνται, και εις τα υδατα απορουμεναι: οτε δε δια δυσπνοιαν πιπτουσι. προς δε τον υν τον αγριον κεκτησθαι κυνας ινδικας, κρητικας, λοκριδας, λακαινας, αρκυς, ακοντια, προβολια, ποδοστραβας. πρωτον μεν ουν χρη ειναι τας κυνας εκαστου γενους μη τας επιτυχουσας, ινα ετοιμαι ωσι πολεμειν τωι θηριωι. αι δε αρκυς λινων μεν των αυτων ωνπερ αι των λαγων, <εστωσαν δε> πεντεκαιτετταρακονταλινοι εκ τριων τονων, εκαστος δε τονος εκ πεντεκαιδεκα λινων, απο δε του κορυφαιου το μεγεθος δεχαμματοι, το δε βαθος των βροχων πυγονος: οι δε περιδρομοι ημιολιοι του των αρκυων παχους: επ' ακροις δε δακτυλιους εχετωσαν, υφεισθωσαν δ' υπο τους βροχους, το δε ακρον αυτων εκπερατω εξω δια των δακτυλιων: ικανα δε πεντεκαιδεκα. τα δ' ακοντια εστω παντοδαπα, εχοντα τας λογχας ευπλατεις και ξυρηκεις, ραβδους δε στιφρας. τα δε προβολια πρωτον μεν λογχας εχοντα το μεν μεγεθος πεντεπαλαστους, κατα δε μεσον τον αυλον κνωδοντας απολεχαλκευμενους, στιφρους, και τας ραβδους κρανειας δορατοπαχεις. αι δε ποδοστραβαι ομοιαι ταις των ελαφων. συγκυνηγεται δ' εστωσαν: το γαρ θηριον μολις και υπο πολλων αλισκεται. οπως δε δει τουτων εκαστωι προς θηραν χρησθαι διδαξω. πρωτον μεν ουν χρη ελθοντας οπου αν οιωνται [ειναι] υπαγειν το κυνηγεσιον, λυσαντας μιαν των κυνων των λακαινων, τας δ' αλλας εχοντας δεδεμενας, συμπεριιεναι τηι κυνι. επειδαν δε λαβηι αυτου τα ιχνη, επεσθαι εξης τηι ιχνευσει ηγουμενηι <τους> ακολουθουντας σαφως. εσται δε και τοις κυνηγεταις πολλα δηλα αυτου, εν μεν τοις μαλακοις των χωριων τα ιχνη, εν δε τοις λασιοις της υλης κλασματα: οπου δ' αν δενδρα ηι, πληγαι των οδοντων. η δε κυων επι το πολυ αφιξεται <επι> τοπον υλωδη ιχνευουσα. κατακλινεται γαρ το θηριον ως επι το πολυ εις τοιαυτα: του μεν γαρ χειμωνος εστιν αλεεινα, του δε θερους ψυχεινα. επειδαν δ' αφικηται επι την ευνην, υλακτει: ο δ' ουκ ανισταται ως τα πολλα. λαβοντα ουν την κυνα και ταυτην μετα των αλλων δησαι απωθεν απο της ευνης πολυ και εις τους ορμους εμβαλεσθαι τας αρκυς, επιβαλλοντα τους βροχους επι αποσχαλιδωματα της υλης δικρα της δε αρκυος αυτης μακρον προηκοντα κολπον ποιειν, αντηριδας ενδοθεν εκατερωθεν υφισταντα κλωνας, οπως αν εις τον κολπον δια των βροχων αι αυγαι του φεγγους ως μαλιστα ενεχωσιν, ινα προσθεοντι ως φανοτατον ηι το εσω: και τον περιδρομον εξαπτειν απο δενδρου ισχυρου, και μη εκ ραχου: ουκ ισχυραι γαρ εν τοις ψιλοις αι ραχοι. υπερ δε εκαστην εμφραττειν τηι υληι και τα δυσορμα, ινα εις τας αρκυς ποιηται τον δρομον και μη εξαλλαττηι. επειδαν δ' εστωσιν, ελθοντας προς τας κυνας λυσαι απασας και λαβοντας τα ακοντια και τα προβολια προιεναι. εγκελευειν δε ταις κυσιν ενα τον εμπειροτατον, τους δ' αλλους επεσθαι κοσμιως απολειποντας απ' αλληλων πολυ, οπως αν ηι αυτωι ικανη διαδρομη: εαν γαρ υποχωρων εμπεσηι εις πυκνους, κινδυνος πληγηναι: ωι γαρ αν προσπεσηι, εις τουτον την οργην κατεθετο. επειδαν δ' αι κυνες εγγυς ωσι της ευνης, επειδιασι: θορυβουμενος δε εξαναστησεται, και ητις αν των κυνων προσφερηται αυτωι προς το προσωπον, αναρριψει: θεων δ' εμπεσειται: εαν δε μη, μεταθειν αναγκη. και εαν μεν ηι το χωριον κατωφερες εν ωι αν εχηι αυτον η αρκυς, ταχυ εξαναστησεται: εαν δε απεδον, ευθυς εστηξει περι αυτον εχων. εν τουτωι δε τωι καιρωι αι μεν κυνες προσκεισονται: αυτους δε χρη φυλαττομενους αυτον ακοντιζειν, και βαλλειν λιθοις, περιισταμενους οπισθεν και πολυ απωθεν, εως αν κατατεινηι προωθων αυτον της αρκυος τον περιδρομον. ειτα οστις αν ηι των παροντων εμπειροτατος και εγκρατεστατος προσελθοντα εκ του προσθεν τωι προβολιωι παιειν. εαν δε μη βουληται ακοντιζομενος και βαλλομενος κατατειναι τον περιδρομον, αλλ' επανιεις εχηι προσιοντα περιδρομην ποιουμενος, αναγκη, οταν ουτως εχηι, λαβοντα το προβολιον προσιεναι, εχεσθαι δ' αυτου τηι μεν χειρι τηι αριστεραι προσθεν, τηι δ' ετεραι οπισθεν: κατορθοι γαρ η μεν αριστερα αυτο, η δε δεξια επεμβαλλει: εμπροσθεν δε ο πους ο μεν αριστερος επεσθω τηι χειρι τηι ομωνυμωι, ο δε δεξιος τηι ετεραι. προσιοντα δε προβαλλεσθαι το προβολιον, μη πολλωι μειζω διαβαντα η εν παληι, επιστρεφοντα τας πλευρας τας ευωνυμους επι την χειρα την ευωνυμον, ειτα εισβλεποντα εις το ομμα του θηριου ενθυμουμενον την κινησιν την απο της κεφαλης της εκεινου. προσφερειν δε το προβολιον φυλαττομενον μη εκκρουσηι εκ των χειρων τηι κεφαληι εκνευσας: τηι γαρ ρυμηι της εκκρουσεως επεται. παθοντα δε τουτο πιπτειν δει επι στομα και εχεσθαι της υλης κατωθεν: το γαρ θηριον εαν μεν ουτως εχοντι προσπεσηι, δια την σιμοτητα των οδοντων το σωμα ου δυναται υπολαβειν: εαν δε μετεωρωι, αναγκη πληγηναι. πειραται μεν ουν μετεωριζειν: εαν δε μη δυνηται, αμφιβας πατει. απαλλαγη δε τουτων μια εστι μονη, οταν εν τηι αναγκηι ταυτηι εχηται, προσελθοντα εγγυς των συγκυνηγετων ενα εχοντα προβολιον ερεθιζειν ως αφησοντα: αφιεναι δε ου χρη, μη τυχηι του πεπτωκοτος. οταν δε ιδηι τουτο, καταλιπων ον αν εχηι υφ' αυτωι επι τον ερεθιζοντα υπ' οργης και θυμου επιστρεψει. τον δε ταχυ αναπηδαν, το δε προβολιον μεμνησθαι εχοντα ανιστασθαι: ου γαρ καλη η σωτηρια αλλως η κρατησαντι. προσφερειν δε παλιν τον αυτον τροπον και προτειναι εντος της ωμοπλατης ηι η σφαγη, και αντερεισαντα εχειν ερρωμενως: ο δ' υπο του μενους προσεισι, και ει μη κωλυοιεν οι κνωδοντες της λογχης, αφικοιτ' αν δια της ραβδου προωθων αυτον προς τον το προβολιον εχοντα. ουτω δε πολλη η δυναμις εστιν αυτου ωστε και α ουκ αν οιοιτο τις προσεστιν αυτωι: τεθνεωτος γαρ ευθυς εαν τις επι τον οδοντα επιθηι τριχας, συντρεχουσιν: ουτως εισι θερμοι: ζωντι δε διαπυροι, οταν ερεθιζηται: ου γαρ αν των κυνων αμαρτανων τηι πληγηι του σωματος ακρα τα τριχωματα περιεπιμπρη. ο μεν ουν αρρην τοσαυτα και ετι πλειω πραγματα παρασχων αλισκεται. εαν δε θηλεια ηι η εμπεσουσα, επιθεοντα παιειν φυλαττομενον μη ωσθεις πεσηι: παθοντα δε τουτο πατεισθαι αναγκη και δακνεσθαι. εκοντα ουν ου χρη υποπιπτειν: εαν δ' ακων ελθηι εις τουτο, διαναστασεις γιγνονται αι αυται ωσπερ υπο του αρρενος: εξανασταντα δε δει παιειν τωι προβολιωι, εως αν αποκτεινηι. αλισκονται δε και ωδε. ιστανται μεν αυτοις αι αρκυς επι τας διαβασεις των ναπων εις τους δρυμους, τα αγκη, τα τραχεα, εισβολας δε εις τας οργαδας και τα ελη και τα υδατα. ο δε τεταγμενος εχων το προβολιον φυλαττει τας αρκυς. οι δε τας κυνας επαγουσι τους τοπους ζητουντες τους καλλιστους: επειδαν δε ευρεθηι, διωκεται. εαν μεν ουν εις την αρκυν εμπιπτηι, τον αρκυωρον αναλαβοντα το προβολιον προσιεναι και χρησθαι ως ειρηκα: εαν δε μη εμπεσηι, μεταθειν. αλισκεται δε και οταν ηι πνιγη, διωκομενος υπο των κυνων: το γαρ θηριον καιπερ υπερβαλλον δυναμει απαγορευει υπερασθμον γιγνομενον. αποθνηισκουσι δε κυνες πολλαι εν τηι τοιαυτηι θηραι και αυτοι οι κυνηγεται κινδυνευουσιν, οταν γε εν ταις μεταδρομαις απειρηκοτι αναγκαζωνται προσιεναι εχοντες τα προβολια η εν υδατι οντι η εφεστωτι προς αποκρημνωι η εκ δασεος μη θελοντι εξιεναι: ου γαρ κωλυει αυτον ουτε αρκυς ουτε αλλο ουδεν φερεσθαι ομοσε τωι πλησιαζοντι: ομως μεντοι προσιτεον, οταν εχηι ουτως, και επιδεικτεον την ευψυχιαν, δι' ην ειλοντο εκπονειν την επιθυμιαν ταυτην. χρηστεον δε τωι προβολιωι και ταις προβολαις του σωματος ως ειρηται: ει γαρ τι και πασχοι, ουκ αν δια γε το μη ορθως ποιειν πασχοι. ιστανται δε αι ποδοστραβαι αυτοις ωσπερ ταις ελαφοις εν τοις αυτοις τοποις, και επισκεψεις αι αυται και μεταδρομαι και αι προσοδοι και αι χρειαι του προβολιου. τα δε νεογενη αυτων οταν αλισκηται, χαλεπως τουτο πασχει: ουτε γαρ μονουται, εως αν μικρα ηι, οταν τε αι κυνες ευρωσιν η προιδηι τι, ταχυ εις την υλην αφανιζεται, επονται τε επι πολυ αμφω ων αν ωσι, χαλεποι οντες τοτε και μαλλον μαχομενοι υπερ εκεινων η υπερ αυτων. λεοντες δε και παρδαλεις, λυγκες, πανθηρες, αρκτοι και ταλλα οσα εστι τοιαυτα θηρια αλισκεται εν ξεναις χωραις περι το παγγαιον ορος και τον κιττον τον υπερ της μακε δονιας, τα δ' εν τωι ολυμπωι τωι μυσιωι και εν πινδωι, τα δ' εν τηι νυσηι τηι υπερ της συριας, και προς τοις αλλοις ορεσιν οσα οια τ' εστι τρεφειν τοιαυτα. αλισκεται δε τα μεν εν τοις ορεσι φαρμακωι δια δυσχωριαν ακονιτικωι: παραβαλλουσι δε τουτο οι θηρωμενοι, συμμιγνυντες εις το αυτο οτωι αν εκαστον χαιρηι περι τα υδατα και προς ο τι αν αλλο προσιηι. τα δε αυτων καταβαινοντα εις το πεδιον της νυκτος αποκλεισθεντα μετα ιππων και οπλων αλισκεται, εις κινδυνον καθισταντα τους αιρουντας. εστι δε οις αυτων και ορυγματα ποιουσι περιφερη μεγαλα βαθεα, εν μεσωι λειποντες κιονα της γης. επι δε τουτον εις νυκτα επεθεσαν δησαντες αιγα, και εφραξαν κυκλωι το ορυγμα υληι ωστε μη προοραν, εισοδον ου λειποντες. τα δε ακουοντα της φωνης εν τηι νυκτι κυκλωι τον φραγμον περιθεουσι, και επειδαν μη ευρισκηι διοδον, υπερπηδαι και αλισκεται. περι μεν αυτων των πραξεων των εν τοις κυνηγεσιοις ειρηται. ωφελησονται δ' οι επιθυμησαντες τουτου του εργου πολλα: υγιειαν τε γαρ τοις σωμασι παρασκευαζει και οραν και ακουειν μαλλον, γηρασκειν δε ηττον, τα δε προς τον πολεμον μαλιστα παιδευει. πρωτον μεν γαρ τα οπλα οταν εχοντες πορευωνται οδους χαλεπας, ουκ απερουσιν: ανεξονται γαρ τους πονους δια το ειθισθαι μετα τουτων αιρειν τα θηρια. επειτα ευναζεσθαι τε σκληρως δυνατοι εσονται και φυλακες ειναι αγαθοι του επιταττομενου. εν δε ταις προσοδοις ταις προς τους πολεμιους αμα οιοι τε εσονται επιεναι και τα παραγγελλομενα ποιειν δια το ουτω και αυτοι αιρειν τας αγρας. τεταγμενοι δε εν τωι προσθεν ου λειψουσι τας ταξεις δια το καρτερειν δυνασθαι. εν φυγηι δε των πολεμιων ορθως και ασφαλως διωξονται τους εναντιους εν παντι χωριωι δια συνηθειαν. δυστυχησαντος δε οικειου στρατοπεδου εν χωριοις υλωδεσι και αποκρημνοις η αλλως χαλεποις οιοι τ' εσονται και αυτοι σωιζεσθαι μη αισχρως και ετερους σωιζειν: η γαρ συνηθεια του εργου παρεξει αυτοις πλεον τι ειδεναι. και ηδη τινες των τοιουτων πολλου οχλου συμμαχων τρεφθεντος τηι αυτων ευταξιαι και θρασει δια δυσχωριαν αμαρτοντας τους πολεμιους νενικηκοτας αναμαχομενοι ετρεψαντο: αει γαρ εστι τοις τα σωματα και τας ψυχας ευ εχουσιν εγγυς ειναι του ευτυχησαι. ειδοτες δε και οι προγονοι ημων οτι εντευθεν ηυτυχουν προς τους πολεμιους, επιμελειαν των νεων εποιησαντο: σπανιζοντες γαρ καρπων το εξ αρχης ενομισαν ομως τους κυνηγετας μη κωλυειν δια μηδενος των επι τηι γηι φυομενων αγρευειν: προς δε τουτωι μη νυκτερευειν εντος πολλων σταδιων, ινα μη αφαιροιντο τας θηρας αυτων οι εχοντες ταυτην την τεχνην. εωρων γαρ οτι των νεωτερων η ηδονη μονη αυτη πλειστα αγαθα παρασκευαζει. σωφρονας τε γαρ ποιει και δικαιους δια το εν τηι αληθειαι παιδευεσθαι. τα τε αλλα γαρ και τα του πολεμου δια τουτων ευτυχουντες ηισθανοντο: και των αλλων ει τι βουλονται επιτηδευειν καλων ουδενος αποστερει ωσπερ ετεραι κακαι ηδοναι, ας ου χρη μανθανειν. εκ των τοιουτων ουν στρατιωται τε αγαθοι και στρατηγοι γιγνονται. ων γαρ οι πονοι τα μεν αισχρα και υβριστικα εκ της ψυχης και του σωματος αφαιρουνται, επιθυμιαν δ' αρετης ενηυξησαν, ουτοι αριστοι: ου γαρ αν περιιδοιεν ουτε την πολιν την εαυτων αδικουμενην ουτε την χωραν πασχουσαν κακως. λεγουσι δε τινες ως ου χρη εραν κυνηγεσιων, ινα μη των οικειων αμελωσιν, ουκ ειδοτες οτι οι τας πολεις και τους φιλους ευ ποιουντες παντες των οικειων επιμελεστεροι εισιν. ει ουν οι φιλοκυνηγεται παρασκευαζουσιν αυτους τηι πατριδι χρησιμους ειναι εις τα μεγιστα, ουδ' αν τα ιδια αργοιτο: συν γαρ τηι πολει και σωιζεται και απολλυται τα οικεια εκαστου. ωστε προς τοις αυτων και τα των αλλων ιδιωτων οι τοιουτοι σωιζουσι. πολλοι δε υπο φθονου αλογιστοι των ταυτα λεγοντων αιρουνται δια την αυτων κακιαν απολεσθαι μαλλον η ετερων αρετηι σωιζεσθαι: αι γαρ ηδοναι αι πολλαι και κακαι: ων ηττωμενοι η λεγειν η πραττειν επαιρονται τα χειρω. ειτα εκ μεν των ματαιων λογων εχθρας αναιρουνται, εκ δε των κακων εργων νοσους και ζημιας και θανατους και αυτων και παιδων και φιλων, αναισθητως μεν των κακων εχοντες, των δε ηδονων πλεον των αλλων αισθανομενοι, οις τις αν χρησαιτο εις πολεως σωτηριαν; τουτων μεντοι των κακων ουδεις οστις ουκ αφεξεται ερασθεις ων εγω παραινω: παιδευσις γαρ καλη διδασκει χρησθαι νομοις και λεγειν περι των δικαιων και ακουειν. οι μεν ουν παρασχοντες αυτους επι το αει τι μοχθειν τε και διδασκεσθαι εαυτοις μεν μαθησεις και μελετας επιπονους εχουσι, σωτηριαν δε ταις εαυτων πολεσιν: οι δε μη θελοντες δια το επιπονον διδασκεσθαι, αλλα εν ηδοναις ακαιροις διαγειν, φυσει ουτοι κακιστοι. ουτε γαρ νομοις ουτε λογοις αγαθοις πειθονται: ου γαρ ευρισκουσι δια το μη πονειν οιον χρη τον αγαθον ειναι: ωστε ουτε θεοσεβεις δυνανται ειναι ουτε σοφοι: τωι δε απαιδευτωι χρωμενοι πολλα επιτιμωσι τοις πεπαιδευμενοις. δια μεν ουν τουτων ουδεν αν καλως εχοι: δια δε των πονουντων απασαι αι ωφελειαι τοις ανθρωποις ηυρηνται: αμεινους ουν οι θελοντες πονειν. και τουτο επιδεδεικται μεγαλωι παραδειγματι: των γαρ παλαιοτερων οι παρα χειρωνι ων επεμνησθην νεοι οντες αρξαμενοι απο των κυνηγεσιων πολλα και καλα εμαθον: εξ ων εγενετο αυτοις μεγαλη αρετη, δι' ην και νυν θαυμαζονται: ης οτι μεν ερωσιν απαντες ευδηλον, οτι δε δια πονων εστι τυχειν αυτης, οι πολλοι αφιστανται. το μεν γαρ κατεργασασθαι αυτην αδηλον, οι δε πονοι οι εν αυτηι ενοντες φανεροι. ισως μεν ουν, ει ην το σωμα αυτης δηλον, ηττον αν ημελουν οι ανθρωποι αρετης, ειδοτες οτι ωσπερ αυτοις εκεινη εμφανης εστιν, ουτω και αυτοι υπ' εκεινης ορωνται. οταν μεν γαρ τις οραται υπο του ερωμενου, απας εαυτου εστι βελτιων και ουτε λεγει ουτε ποιει αισχρα ουδε κακα, ινα μη οφθηι υπ' εκεινου. υπο δε της αρετης ουκ οιομενοι επισκοπεισθαι πολλα κακα και αισχρα εναντιον ποιουσιν, οτι αυτοι εκεινην ουχ ορωσιν: η δε πανταχου παρεστι δια το ειναι αθανατος και τιμαι τους περι αυτην αγαθους, τους δε κακους ατιμαζει. ει ουν ειδειεν τουτο, οτι θεαται αυτους, ιειντο αν επι τους πονους και τας παιδευσεις αις αλισκεται μολις, και κατεργαζοιντο αν αυτην. θαυμαζω δε των σοφιστων καλουμενων οτι φασι μεν επ' αρετην αγειν οι πολλοι τους νεους, αγουσι δ' επι τουναντιον: ουτε γαρ [αν] ανδρα που εωρακαμεν οντιν' οι νυν σοφισται αγαθον εποιησαν, ουτε γραμματα παρεχονται εξ ων χρη αγαθους γιγνεσθαι, αλλα περι μεν των ματαιων πολλα αυτοις γεγραπται, αφ' ων τοις νεοις αι μεν ηδοναι κεναι, αρετη δ' ουκ ενι: διατριβειν δ' αλλως παρεχει τοις ελπισασι τι εξ αυτων μαθησεσθαι [ματην] και ετερων κωλυει χρησιμων και διδασκει κακα. μεμφομαι ουν αυτοις τα μεν μεγαλα μειζονως: περι δε ων γραφουσιν, οτι τα μεν ρηματα αυτοις εζητηται, γνωμαι δε ορθως εχουσαι, αις αν παιδευοιντο οι νεωτεροι επ' αρετην, ουδαμου. εγω δε ιδιωτης μεν ειμι, οιδα δε οτι κρατιστον μεν εστι παρα της αυτου φυσεως το αγαθον διδασκεσθαι, δευτερον δε παρα των αληθως αγαθον τι επισταμενων μαλλον η υπο των εξαπαταν τεχνην εχοντων. ισως ουν τοις μεν ονομασιν ου σεσοφισμενως λεγω: ουδε γαρ ζητω τουτο: ων δε δεονται εις αρετην οι καλως πεπαιδευμενοι ορθως εγνωσμενα ζητω λεγειν: ονοματα μεν γαρ ουκ αν παιδευσειε, γνωμαι δε, ει καλως εχοιεν. ψεγουσι δε και αλλοι πολλοι τους νυν σοφιστας και ου [τους] φιλοσοφους, οτι εν τοις ονομασι σοφιζονται, ουκ εν τοις νοημασιν. ου λανθανει δε με οτι <τα μη> καλως και εξης γεγραμμενα φησει τις ισως των τοιουτων ου καλως ουδ' εξης γεγραφθαι: ραιδιον γαρ εσται αυτοις <το> ταχυ μη ορθως μεμψασθαι: καιτοι γεγραπται γε ουτως, ινα ορθως εχηι, και μη σοφιστικους ποιηι αλλα σοφους και αγαθους: ου γαρ δοκειν αυτα βουλομαι μαλλον η ειναι χρησιμα, ινα ανεξελεγκτα ηι εις αει. οι σοφισται δ' επι τωι εξαπαταν λεγουσι και γραφουσιν επι τωι εαυτων κερδει, και ουδενα ουδεν ωφελουσιν: ουδε γαρ σοφος αυτων εγενετο ουδεις ουδ' εστιν, αλλα και αρκει εκαστωι σοφιστην κληθηναι, ο εστιν ονειδος παρα γε ευ φρονουσι. τα μεν ουν των σοφιστων παραγγελματα παραινω φυλαττεσθαι, τα δε των φιλοσοφων ενθυμηματα μη ατιμαζειν: οι μεν γαρ σοφισται πλουσιους και νεους θηρωνται, οι δε φιλοσοφοι πασι κοινοι και φιλοι: τυχας δε ανδρων ουτε τιμωσιν ουτε ατιμαζουσι. μη ζηλουν δε μηδε τους επι τας πλεονεξιας εικηι ιοντας, μητ' επι τας ιδιας μητ' επι τας δημοσιας, ενθυμηθεντα οτι οι μεν αριστοι αυτων γιγνωσκονται μεν επι τα βελτιω επιπονοι δε εισιν, οι δε κακοι πασχουσι τε κακως και γιγνωσκονται επι τα χειρω. τας τε γαρ των ιδιωτων ουσιας αφαιρουμενοι και τα της πολεως εις τας κοινας σωτηριας ανωφελεστεροι εισι των ιδιωτων, τα τε σωματα προς τον πολεμον κακιστα και αισχιστα εχουσι πονειν ου δυναμενοι. οι δε κυνηγεται εις το κοινον τοις πολιταις και τα σωματα και τα κτηματα καλως εχοντα παρεχουσιν. ερχονται δε οι μεν επι τα θηρια, οι δ' επι τους φιλους. ειθ' οι μεν επι τους φιλους ιοντες δυσκλειαν εχουσι παρα πασιν, οι δε κυνηγεται επι τα θηρια ιοντες ευκλειαν: ελοντες μεν γαρ πολεμια νικωσι, μη ελοντες δε πρωτον μεν οτι πασης της πολεως εχθροις επιχειρουσιν επαινον εχουσιν, επειτα οτι ουτ' επ' ανδρος βλαβηι ουτε φιλοκερδειαι ερχονται. επειτα εξ αυτου του επιχειρηματος βελτιους γιγνονται προς πολλα και σοφωτεροι δι' ου διδαξομεν. εαν γαρ μη πονοις και ενθυμημασι και επιμελειαις πολλαις υπερβαλλωνται, ουκ αν ελοιεν αγρας. τα γαρ αντιπαλα αυτων υπερ της ψυχης αγωνιζομενα και εν τηι αυτων οικησει εν ισχυι πολληι εστιν: ωστε τωι κυνηγετηι ματην οι πονοι γιγνονται, εαν μη μειζονι φιλοπονιαι και πολληι συνεσει κρατησηι αυτων. οι μεν ουν κατα πολιν βουλομενοι πλεονεκτειν μελετωσι νικαν φιλους, οι δε κυνηγεται κοινους εχθρους: και τους μεν η μελετη αυτη ποιει προς τους αλλους πολεμιους αμεινους, τους δε πολυ χειρους: και τοις μεν η αγρα μετα σωφροσυνης, τοις δε μετα αισχρου θρασους. κακοηθειας δε και αισχροκερδειας οι μεν δυνανται καταφρονειν, οι δ' ου δυνανται: φωνην δε οι μεν ευεπη ιασιν, οι δ' αισχραν: προς δε τα θεια τοις μεν ουδεν εμποδων ασεβειν, οι δ' ευσεβεστατοι. λογοι γαρ παλαιοι κατεχουσιν ως και θεοι τουτωι τωι εργωι χαιρουσι και πραττοντες και ορωντες: ωστε υπαρχειν ενθυμουμενους τουτων θεοφιλεις τ' ειναι και ευσεβεις τους νεους τους ποιουντας α εγω παραινω, οιομενους υπο θεων του ορασθαι ταυτα. ουτοι δ' αν ειεν και τοκευσιν αγαθοι και πασηι τηι εαυτων πολει και ενι εκαστωι των φιλων και πολιτων. ου μονον δε οσοι ανδρες κυνηγεσιων ηρασθησαν εγενοντο αγαθοι, αλλα και αι γυναικες αις εδωκεν η θεος ταυτα [αρτεμις], αταλαντη και προκρις και ητις αλλη. [15] {Work} {αθηναιων πολιτεια} περι δε της αθηναιων πολιτειας, οτι μεν ειλοντο τουτον τον τροπον της πολιτειας ουκ επαινω δια τοδε, οτι ταυθ' ελομενοι ειλοντο τους πονηρους αμεινον πραττειν η τους χρηστους: δια μεν ουν τουτο ουκ επαινω. επει δε ταυτα εδοξεν ουτως αυτοις, ως ευ διασωιζονται την πολιτειαν και ταλλα διαπραττονται α δοκουσιν αμαρτανειν τοις αλλοις ελλησι, τουτ' αποδειξω. πρωτον μεν ουν τουτο ερω, οτι δικαιως <δοκουσιν> αυτοθι [και] οι πενητες και ο δημος πλεον εχειν των γενναιων και των πλουσιων δια τοδε, οτι ο δημος εστιν ο ελαυνων τας ναυς και ο την δυναμιν περιτιθεις τηι πολει, και οι κυβερνηται και οι κελευσται και οι πεντηκονταρχοι και οι πρωιραται και οι ναυπηγοι, _ουτοι εισιν οι την δυναμιν περιτιθεντες τηι πολει πολυ μαλλον η οι οπλιται και οι γενναιοι και οι χρηστοι. επειδη ουν ταυτα ουτως εχει, δοκει δικαιον ειναι πασι των αρχων μετειναι εν τε τωι κληρωι και εν τηι χειροτονιαι, και λεγειν εξειναι τωι βουλομενωι των πολιτων. επειτα οποσαι μεν σωτηριαν φερουσι των αρχων χρησται ουσαι και μη χρησται κινδυνον τωι δημωι απαντι, τουτων μεν των αρχων ουδεν δειται ο δημος μετειναι: _ουτε των στρατηγιων κληρωι οιονται σφισι χρηναι μετειναι ουτε των ιππαρχιων: _γιγνωσκει γαρ ο δημος οτι πλειω ωφελειται εν τωι μη αυτος αρχειν ταυτας τας αρχας, αλλ' εαν τους δυνατωτατους αρχειν: οποσαι δ' εισιν αρχαι μισθοφοριας ενεκα και ωφελειας εις τον οικον, ταυτας ζητει ο δημος αρχειν. επειτα δε ο ενιοι θαυμαζουσιν οτι πανταχου πλεον νεμουσι τοις πονηροις και πενησι και δημοτικοις η τοις χρηστοις, εν αυτωι τουτωι φανουνται την δημοκρατιαν διασωιζοντες. οι μεν γαρ πενητες και οι δημοται και οι χειρους ευ πραττοντες και πολλοι οι τοιουτοι γιγνομενοι την δημοκρατιαν αυξουσιν: εαν δε ευ πραττωσιν οι πλουσιοι και οι χρηστοι, ισχυρον το εναντιον σφισιν αυτοις καθιστασιν οι δημοτικοι. εστι δε πασηι γηι το βελτιστον εναντιον τηι δημοκρατιαι: εν γαρ τοις βελτιστοις ενι ακολασια τε ολιγιστη και αδικια, ακριβεια δε πλειστη εις τα χρηστα, εν δε τωι δημωι αμαθια τε πλειστη και αταξια και πονηρια: η τε γαρ πενια αυτους μαλλον αγει επι τα αισχρα και η απαιδευσια και η αμαθια <η> δι' ενδειαν χρηματων ενιοις των ανθρωπων. _ειποι δ' αν τις ως εχρην αυτους μη εαν λεγειν παντας εξης μηδε βουλευειν, αλλα τους δεξιωτατους και ανδρας αριστους. οι δε και εν τουτωι αριστα βουλευονται εωντες και τους πονηρους λεγειν. ει μεν γαρ οι χρηστοι ελεγον και εβουλευοντο, τοις ομοιοις σφισιν αυτοις ην αγαθα, τοις δε δημοτικοις ουκ αγαθα: νυν δε λεγων ο βουλομενος αναστας, ανθρωπος πονηρος, εξευρισκει το αγαθον αυτωι τε και τοις ομοιοις αυτωι. ειποι τις αν, τι αν ουν γνοιη αγαθον αυτωι η τωι δημωι τοιουτος ανθρωπος; οι δε γιγνωσκουσιν οτι η τουτου αμαθια και πονηρια και ευνοια μαλλον λυσιτελει η η του χρηστου αρετη και σοφια και κακονοια. ειη μεν ουν αν πολις ουκ απο τοιουτων διαιτηματων η βελτιστη, αλλ' η δημοκρατια μαλιστ' αν σωιζοιτο ουτως. ο γαρ δημος βουλεται ουκ ευνομουμενης της πολεως αυτος δουλευειν, αλλ' ελευθερος ειναι και αρχειν, της δε κακονομιας αυτωι ολιγον μελει: ο γαρ συ νομιζεις ουκ ευνομεισθαι, αυτος απο τουτου ισχυει ο δημος και ελευθερος εστιν. ει δ' ευνομιαν ζητεις, πρωτα μεν οψει τους δεξιωτατους αυτοις τους νομους τιθεντας: επειτα κολασουσιν οι χρηστοι τους πονηρους και βουλευσουσιν οι χρηστοι περι της πολεως και ουκ εασουσι μαινομενους ανθρωπους βουλευειν ουδε λεγειν ουδε εκκλησιαζειν. απο τουτων τοινυν των αγαθων ταχιστ' αν ο δημος εις δουλειαν καταπεσοι. των δουλων δ' αυ και των μετοικων πλειστη εστιν αθηνησιν ακολασια, και ουτε παταξαι εξεστιν αυτοθι ουτε υπεκστησεται σοι ο δουλος. ου δ' ενεκεν εστι τουτο επιχωριον εγω φρασω. ει νομος ην τον δουλον υπο του ελευθερου τυπτεσθαι η τον μετοικον η τον απελευθερον, πολλακις αν οιηθεις ειναι τον αθηναιον δουλον επαταξεν αν: εσθητα τε γαρ ουδεν βελτιων ο δημος αυτοθι η οι δουλοι και οι μετοικοι και τα ειδη ουδεν βελτιους εισιν. ει δε τις και τουτο θαυμαζει, οτι εωσι τους δουλους τρυφαν αυτοθι και μεγαλοπρεπως διαιτασθαι ενιους, και τουτο γνωμηι φανειεν αν ποιουντες. οπου γαρ ναυτικη δυναμις εστιν, απο χρηματων αναγκη τοις ανδραποδοις δουλευειν, ινα λαμβανωμεν <ων> πραττηι τας αποφορας, και ελευθερους αφιεναι. οπου δ' εισι πλουσιοι δουλοι, ουκετι ενταυθα λυσιτελει τον εμον δουλον σε δεδιεναι: εν δε τηι λακεδαιμονι ο εμος δουλος ς' εδεδοικει: εαν δε δεδιηι ο σος δουλος εμε, κινδυνευσει και τα χρηματα διδοναι τα εαυτου ωστε μη κινδυνευειν περι εαυτου. δια τουτ' ουν ισηγοριαν και τοις δουλοις προς τους ελευθερους εποιησαμεν_και τοις μετοικοις προς τους αστους, διοτι δειται η πολις μετοικων δια τε το πληθος των τεχνων και δια το ναυτικον: δια τουτο ουν και τοις μετοικοις εικοτως την ισηγοριαν εποιησαμεν. τους δε γυμναζομενους αυτοθι και την μουσικην επιτηδευοντας καταλελυκεν ο δημος, νομιζων τουτο ου καλον ειναι, γνους οτι ου δυνατος ταυτα εστιν επιτηδευειν. εν ταις χορηγιαις αυ και γυμνασιαρχιαις και τριηραρχιαις γιγνωσκουσιν οτι χορηγουσι μεν οι πλουσιοι, χορηγειται δε ο δημος, και γυμνασιαρχουσιν οι πλουσιοι και τριηραρχουσιν, ο δε δημος τριηραρχειται και γυμνασιαρχειται. αξιοι γουν αργυριον λαμβανειν ο δημος και αιδων και τρεχων και ορχουμενος και πλεων εν ταις ναυσιν, ινα αυτος τε εχηι και οι πλουσιοι πενεστεροι γιγνωνται. εν τε τοις δικαστηριοις ου του δικαιου αυτοις μαλλον μελει η του αυτοις συμφορου. περι δε των συμμαχων, οτι εκπλεοντες συκοφαντουσιν ως δοκουσι και μισουσι τους χρηστους, _γιγνωσκοντες οτι μισεισθαι μεν αναγκη τον αρχοντα υπο του αρχομενου, ει δε ισχυσουσιν οι πλουσιοι και οι χρηστοι εν ταις πολεσιν, ολιγιστον χρονον η αρχη εσται του δημου του αθηνησι, δια ταυτα ουν τους μεν χρηστους ατιμουσι και χρηματα αφαιρουνται και εξελαυνονται και αποκτεινουσι, τους δε πονηρους αυξουσιν. οι δε χρηστοι αθηναιων τους χρηστους εν ταις συμμαχισι πολεσι σωιζουσι, γιγνωσκοντες οτι σφισιν αγαθον εστι τους βελτιστους σωιζειν αει εν ταις πολεσιν. ειποι δε τις αν οτι ισχυς εστιν αυτη αθηναιων, εαν οι συμμαχοι δυνατοι ωσι χρηματα εισφερειν. τοις δε δημοτικοις δοκει μειζον αγαθον ειναι τα των συμμαχων χρηματα ενα εκαστον αθηναιων εχειν, εκεινους δε οσον ζην, και εργαζεσθαι αδυνατους οντας επιβουλευειν. δοκει δε ο δημος ο αθηναιων και εν τωιδε κακως βουλευεσθαι, οτι τους συμμαχους αναγκαζουσι πλειν επι δικας αθηναζε. οι δε αντιλογιζονται οσα εν τουτωι ενι αγαθα τωι δημωι τωι αθηναιων: πρωτον μεν απο των πρυτανειων τον μισθον δι' ενιαυτου λαμβανειν: ειτ' οικοι καθημενοι ανευ νεων εκπλου διοικουσι τας πολεις τας συμμαχιδας, και τους μεν του δημου σωιζουσι, τους δ' εναντιους απολλυουσιν εν τοις δικαστηριοις: ει δε οικοι ειχον εκαστοι τας δικας, ατε αχθομενοι αθηναιοις τουτους αν σφων αυτων απωλλυσαν οιτινες φιλοι μαλιστα ησαν αθηναιων τωι δημωι. προς δε τουτοις ο δημος των αθηναιων ταδε κερδαινει των δικων αθηνησιν ουσων τοις συμμαχοις. πρωτον μεν γαρ η εκατοστη τηι πολει πλειων η εν πειραιει: επειτα ει τωι συνοικια εστιν, αμεινον πραττει: επειτα ει τωι ζευγος εστιν η ανδραποδον μισθοφορουν: επειτα οι κηρυκες αμεινον πραττουσι δια τας επιδημιας τας των συμμαχων. προς δε τουτοις, ει μεν μη επι δικας ηιεσαν οι συμμαχοι, τους εκπλεοντας αθηναιων ετιμων αν μονους, τους τε στρατηγους και τους τριηραρχους και πρεσβεις: νυν δ' ηναγκασται τον δημον κολακευειν τον αθηναιων εις εκαστος των συμμαχων, γιγνωσκων οτι δει [μεν] αφικομενον αθηναζε δικην δουναι και λαβειν ουκ εν αλλοις τισιν αλλ' εν τωι δημωι, ος εστι δη νομος αθηνησι: και αντιβολησαι αναγκαζεται εν τοις δικαστηριοις και εισιοντος του επιλαμβανεσθαι της χειρος. δια τουτο ουν οι συμμαχοι δουλοι του δημου των αθηναιων καθεστασι μαλλον. προς δε τουτοις δια την κτησιν την εν τοις υπεροριοις και δια τας αρχας τας εις την υπεροριαν λεληθασι μανθανοντες ελαυνειν τηι κωπηι αυτοι τε και οι ακολουθοι: αναγκη γαρ ανθρωπον πολλακις πλεοντα κωπην λαβειν και αυτον και τον οικετην, και ονοματα μαθειν τα εν τηι ναυτικηι: και κυβερνηται αγαθοι γιγνονται δι' εμπειριαν τε των πλοων και δια μελετην: εμελετησαν δε οι μεν πλοιον κυβερνωντες, οι δε ολκαδα, οι δ' εντευθεν επι τριηρεσι κατεστησαν: οι δε πολλοι ελαυνειν ευθυς [ως] οιοι τε εισβαντες εις ναυς, ατε εν παντι τωι βιωι προμεμελετηκοτες. το δε οπλιτικον αυτοις, ο ηκιστα δοκει ευ εχειν αθηνησιν, ουτω καθεστηκεν, και των μεν πολεμιων ηττους τε σφας αυτους ηγουνται ειναι και ολειζους, των δε συμμαχων, οι φερουσι τον φορον, και κατα γην κρατιστευουσι, και νομιζουσι το οπλιτικον αρκειν, ει των συμμαχων κρειττονες εισι. προς δε και κατα τυχην τι αυτοις τοιουτον καθεστηκε: τοις μεν κατα γην αρχομενοις οιον τ' εστιν εκ μικρων πολεων συνοικισθεντας αθροους μαχεσθαι, τοις δε κατα θαλατταν αρχομενοις, οσοι νησιωται εισιν, ουχ οιον τε συναρασθαι εις το αυτο τας πολεις: η γαρ θαλαττα εν τωι μεσωι, οι δε κρατουντες θαλασσοκρατορες εισιν: ει δ' οιον τε και λαθειν συνελθουσιν εις ταυτο τοις νησιωταις εις μιαν νησον, απολουνται λιμωι: οποσαι δ' εν τηι ηπειρωι εισι πολεις υπο των αθηναιων αρχομεναι, αι μεν μεγαλαι δια δεος αρχονται, αι δε μικραι πανυ δια χρειαν: ου γαρ εστι πολις ουδεμια ητις ου δειται εισαγεσθαι τι η εξαγεσθαι. ταυτα τοινυν ουκ εσται αυτηι, εαν μη υπηκοος ηι των αρχοντων της θαλαττης. επειτα δε τοις αρχουσι της θαλαττης οιον τ' εστι ποιειν απερ τοις της γης ενιοτε, τεμνειν την γην των κρειττονων: παραπλειν γαρ εξεστιν οπου αν μηδεις ηι πολεμιος η οπου αν ολιγοι, εαν δε προσιωσιν, αναβαντα αποπλειν: και τουτο ποιων ηττον απορει η ο πεζηι παραβοηθων. επειτα δε τοις μεν κατα θαλατταν αρχουσιν οιον τ' αποπλευσαι απο της σφετερας αυτων οποσον βουλει πλουν, τοις δε κατα γην ουχ οιον τε απο της σφετερας αυτων απελθειν πολλων ημερων οδον: βραδειαι τε γαρ αι πορειαι και σιτον ουχ οιον τε εχειν πολλου χρονου πεζηι ιοντα. και τον μεν πεζηι ιοντα δει δια φιλιας ιεναι η νικαν μαχομενον, τον δε πλεοντα, ου μεν αν ηι κρειττων, εξεστιν αποβηναι, <ου δ' αν μη ηι, μη αποβηναι> ταυτηι της γης, αλλα παραπλευσαι, εως αν επι φιλιαν χωραν αφικηται η επι ηττους αυτου. επειτα νοσους των καρπων αι εκ διος εισιν οι μεν κατα γην κρατιστοι χαλεπως φερουσιν, οι δε κατα θαλατταν ραιδιως. ου γαρ αμα πασα γη νοσει: ωστε εκ της ευθενουσης αφικνειται τοις της θαλαττης αρχουσιν. ει δε δει και σμικροτερων μνησθηναι, δια την αρχην της θαλαττης πρωτον μεν τροπους ευωχιων εξηυρον επιμισγομενοι αλληι αλλοις: <ωστε> ο τι εν σικελιαι ηδυ η εν ιταλιαι η εν κυπρωι η εν αιγυπτωι η εν λυδιαι η εν τωι ποντωι η εν πελοποννησωι η αλλοθι που, ταυτα παντα εις εν ηθροισται δια την αρχην της θαλαττης. επειτα φωνην πασαν ακουοντες εξελεξαντο τουτο μεν εκ της, τουτο δε εκ της: και οι μεν ελληνες ιδιαι μαλλον και φωνηι και διαιτηι και σχηματι χρωνται, αθηναιοι δε κεκραμενηι εξ απαντων των ελληνων και βαρβαρων. θυσιας δε και ιερα και εορτας και τεμενη γνους ο δημος οτι ουχ οιον τε εστιν εκαστωι των πενητων θυειν και ευωχεισθαι και ιστασθαι ιερα και πολιν οικειν καλην και μεγαλην, εξηυρεν οτωι τροπωι εσται ταυτα. θυουσιν ουν δημοσιαι μεν η πολις ιερεια πολλα: εστι δε ο δημος ο ευωχουμενος και διαλαγχανων τα ιερεια. και γυμνασια και λουτρα και αποδυτηρια τοις μεν πλουσιοις εστιν ιδιαι ενιοις, ο δε δημος αυτος αυτωι οικοδομειται ιδιαι παλαιστρας πολλας, αποδυτηρια, λουτρωνας: και πλειω τουτων απολαυει ο οχλος η οι ολιγοι και οι ευδαιμονες. τον δε πλουτον μονοι οιοι τ' εισιν εχειν των ελληνων και των βαρβαρων. ει γαρ τις πολις πλουτει ξυλοις ναυπηγησιμοις, ποι διαθησεται, εαν μη πεισηι τον αρχοντα της θαλαττης; τι δ' ει τις σιδηρωι η χαλκωι η λινωι πλουτει πολις, ποι διαθησεται, εαν μη πεισηι τον αρχοντα της θαλαττης; εξ αυτων μεντοι τουτων και δη νηες μοι εισι, παρα μεν του ξυλα, παρα δε του σιδηρος, παρα δε του χαλκος, παρα δε του λινον, παρα δε του κηρος. προς δε τουτοις αλλοσε αγειν ουκ εασουσιν οιτινες αντιπαλοι ημιν εισιν η ου χρησονται τηι θαλαττηι. και εγω μεν ουδεν ποιων εκ της γης παντα ταυτα εχω δια την θαλατταν, αλλη δ' ουδεμια πολις δυο τουτων εχει, ουδ' εστι τηι αυτηι ξυλα και λινον, αλλ' οπου λινον εστι πλειστον, λεια χωρα και αξυλος: ουδε χαλκος και σιδηρος εκ της αυτης πολεως ουδε ταλλα δυο η τρια μιαι πολει, αλλα το μεν τηι, το δε τηι. ετι δε προς τουτοις παρα πασαν ηπειρον εστιν η ακτη προυχουσα η νησος προκειμενη η στενοπορον τι: ωστε εξεστιν ενταυθα εφορμουσι τοις της θαλαττης αρχουσι λωβασθαι τους την ηπειρον οικουντας. ενος δε ενδεεις εισιν: ει γαρ νησον οικουντες θαλασσοκρατορες ησαν αθηναιοι, υπηρχεν αν αυτοις ποιειν μεν κακως, ει εβουλοντο, πασχειν δε μηδεν, εως της θαλαττης ηρχον, μηδε τμηθηναι την εαυτων γην μηδε προσδεχεσθαι τους πολεμιους: νυν δε οι γεωργουντες και οι πλουσιοι αθηναιων υπερχονται τους πολεμιους μαλλον, ο δε δημος, ατε ευ ειδως οτι ουδεν των σφων εμπρησουσιν ουδε τεμουσιν, αδεως ζηι και ουχ υπερχομενος αυτους. προς δε τουτοις και ετερου δεους απηλ λαγμενοι αν ησαν, ει νησον ωικουν, μηδεποτε προδοθηναι την πολιν υπ' ολιγων μηδε πυλας ανοιχθηναι μηδε πολεμιους επεισπεσειν: πως γαρ νησον οικουντων ταυτ' αν εγιγνετο; μηδ' αυ στασιασαι τωι δημωι μηδεν, ει νησον ωικουν: νυν μεν γαρ ει στασιασαιεν, ελπιδα αν εχοντες εν τοις πολεμιοις στασιασειαν, ως κατα γην επαξομενοι: ει δε νησον ωικουν, και ταυτ' αν αδεως ειχεν αυτοις. επειδη ουν εξ αρχης ουκ ετυχον οικησαντες νησον, νυν ταδε ποιουσι: την μεν ουσιαν ταις νησοις παρατιθενται, πιστευοντες τηι αρχηι τηι κατα θαλατταν, την δε αττικην γην περιορωσι τεμνομενην, γιγνωσκοντες οτι ει αυτην ελεησουσιν, ετερων αγαθων μειζονων στερησονται. ετι δε συμμαχιας και τους ορκους ταις μεν ολιγαρχουμεναις πολεσιν αναγκη εμπεδουν: ην δε μη εμμενωσι ταις συνθηκαις, †η υφ' οτου αδικει† ονοματα απο των ολιγων οι συνεθεντο: ασσα δ' αν ο δημος συνθηται, εξεστιν αυτωι ενι ανατιθεντι την αιτιαν τωι λεγοντι και τωι επιψηφισαντι αρνεισθαι τοις αλλοις οτι ου παρην ουδε αρεσκει εμοιγε, α συγκειμενα πυνθανονται εν πληρει τωι δημωι, και ει μη δοξαι ειναι ταυτα, προφασεις μυριας εξηυρηκε του μη ποιειν οσα αν μη βουλωνται. και αν μεν τι κακον αναβαινηι απο ων ο δημος εβουλευσεν, αιτιαται ο δημος ως ολιγοι ανθρωποι αυτωι αντιπραττοντες διεφθειραν, εαν δε τι αγαθον σφισιν αυτοις την αιτιαν ανατιθεασι. κωμωιδειν δ' αυ και κακως λεγειν τον μεν δημον ουκ εωσιν, ινα μη αυτοι ακουωσι κακως, ιδιαι δε κελευουσιν, ει τις τινα βουλεται, ευ ειδοτες οτι ουχι του δημου εστιν ουδε του πληθους ο κωμωιδουμενος ως επι το πολυ, αλλ' η πλουσιος η γενναιος η δυναμενος, ολιγοι δε τινες των πενητων και των δημοτικων κωμωιδουνται, και ουδ' ουτοι εαν μη δια πολυπραγμοσυνην και δια το ζητειν πλεον τι εχειν του δημου: ωστε ουδε τους τοιουτους αχθονται κωμωιδουμενους. φημι ουν εγωγε τον δημον τον αθηνησι γιγνωσκειν οιτινες χρηστοι εισι των πολιτων και οιτινες πονηροι: γιγνωσκοντες δε τους μεν σφισιν αυτοις επιτηδειους και συμφορους φιλουσι, καν πονηροι ωσι, τους δε χρηστους μισουσι μαλλον: ου γαρ νομιζουσι την αρετην αυτοις προς τωι σφετερωι αγαθωι πεφυκεναι, αλλ' επι τωι κακωι: και τουναντιον γε τουτου ενιοι, οντες ως αληθως του δημου, την φυσιν ου δημοτικοι εισι. δημοκρατιαν δ' εγω μεν αυτωι τωι δημωι συγγιγνωσκω: αυτον μεν γαρ ευ ποιειν παντι συγγνωμη εστιν: οστις δε μη ων του δημου ειλετο εν δημοκρατουμενηι πολει οικειν μαλλον η εν ολιγαρχουμενηι, αδικειν παρεσκευασατο και εγνω οτι μαλλον οιον τε διαλαθειν κακωι οντι εν δημοκρατουμενηι πολει μαλλον η εν ολιγαρχουμενηι. και περι της αθηναιων πολιτειας, τον μεν τροπον ουκ επαινω: επειδηπερ δ' εδοξεν αυτοις δημοκρατεισθαι, ευ μοι δοκουσι διασωιζεσθαι την δημοκρατιαν τουτωι τωι τροπωι χρωμενοι ωι εγω επεδειξα. ετι δε και ταδε τινας ορω μεμφομενους αθηναιους, οτι ενιοτε ουκ εστιν αυτοθι χρηματισαι τηι βουληι ουδε τωι δημωι ενιαυτον καθημενωι ανθρωπωι. και τουτο αθηνησι γιγνεται ουδεν δι' αλλο η δια το πληθος των πραγματων ουχ οιοι τε παντας αποπεμπειν εισι χρηματισαντες. πως γαρ αν και οιοι τε ειεν, ουστινας πρωτον μεν δει εορτασαι εορτας οσας ουδεμια των ελληνιδων πολεων (εν δε ταυταις ηττον τινα δυνατον εστι διαπραττεσθαι των της πολεως), επειτα δε δικας και γραφας και ευθυνας εκδικαζειν οσας ουδ' οι συμπαντες ανθρωποι εκδικαζουσι, την δε βουλην βουλευεσθαι πολλα μεν περι του πολεμου, πολλα δε περι πορου χρηματων, πολλα δε περι νομων θεσεως, πολλα δε περι των κατα πολιν αει γιγνομενων, πολλα δε και <περι των εν> τοις συμμαχοις, και φορον δεξασθαι και νεωριων επιμεληθηναι και ιερων; αρα δη τι θαυμαστον εστιν, ει τοσουτων υπαρχοντων πραγματων μη οιοι τ' εισι πασιν ανθρωποις χρηματισαι; λεγουσι δε τινες, ην τις αργυριον εχων προσιηι προς βουλην η δημον, χρηματιειται. εγω δε τουτοις ομολογησαιμ' αν απο χρηματων πολλα διαπραττεσθαι αθηνησι, και ετι αν πλειω διαπραττεσθαι, ει πλειους ετι εδιδοσαν αργυριον: τουτο μεντοι ευ οιδα, διοτι πασι διαπραξαι η πολις ... των δεομενων ουχ ικανη, ουδ' ει οποσονουν χρυσιον και αργυριον διδοιη τις αυτοις. δει δε και ταδε διαδικαζειν, ει τις την ναυν μη επισκευαζει η κατοικοδομει τι δημοσιον: προς δε τουτοις χορηγοις διαδικασαι εις διονυσια και θαργηλια και παναθηναια και προμηθια και ηφαιστια οσα ετη: και τριηραρχοι καθιστανται τετρακοσιοι εκαστου ενιαυτου, και τουτων τοις βουλομενοις <δει> διαδικασαι οσα ετη: προς δε τουτοις αρχας δοκιμασαι και διαδικασαι και ορφανους δοκιμασαι και φυλακας δεσμωτων καταστησαι. ταυτα μεν ουν οσα ετη: δια χρονου δε δικασαι δει †στρατιας και εαν τι αλλο εξαπιναιον αδικημα γιγνηται, εαν τε υβριζωσι τινες αηθες υβρισμα εαν τε ασεβησωσι. πολλα ετι πανυ παραλειπω: το δε μεγιστον ειρηται πλην αι ταξεις του φορου: τουτο δε γιγνεται ως τα πολλα δι' ετους πεμπτου. φερε δη τοινυν, ταυτα ουκ οιεσθαι <χρη> χρηναι διαδικαζειν απαντα; ειπατω γαρ τις ο τι ου χρην αυτοθι διαδικαζεσθαι. ει δ' αυ ομολογειν δει απαντα χρηναι διαδικαζειν, αναγκη δι' ενιαυτου: ως ουδε νυν δι' ενιαυτου δικαζοντες υπαρχουσιν ωστε παυειν τους αδικουντας υπο του πληθους των ανθρωπων. φερε δη, αλλα φησει τις χρηναι δικαζειν μεν, ελαττους δε δικαζειν. αναγκηι τοινυν, εαν μη ολιγα ποιωνται δικαστηρια, ολιγοι εν εκαστωι εσονται τωι δικαστηριωι: ωστε και διασκευασασθαι ραιδιον εσται προς ολιγους δικαστας και συνδεκασαι πολυ ηττον δικαιως δικαζειν. προς δε τουτοις οιεσθαι χρη και εορτας αγειν χρηναι αθηναιους, εν αις ουχ οιον τε δικαζειν. και αγουσι μεν εορτας διπλασιους η οι αλλοι: αλλ' εγω μεν τιθημι ισας τηι ολιγιστας αγουσηι πολει. τουτων τοινυν τοιουτων οντων ου φημι οιον τ' ειναι αλλως εχειν τα πραγματα αθηνησιν η ωσπερ νυν εχει, πλην η κατα μικρον τι οιον τε το μεν αφελειν το δε προσθειναι: πολυ δ' ουχ οιον τε μετακινειν, ωστε μη ουχι της δημοκρατιας αφαιρειν τι. ωστε μεν γαρ βελτιον εχειν την πολιτειαν, οιον τε πολλα εξευρειν, ωστε μεντοι υπαρχειν μεν δημοκρατιαν ειναι, αρκουντως δε τουτο εξευρειν, οπως βελτιον πολιτευσονται, ου ραιδιον, πλην, οπερ αρτι ειπον, κατα μικρον τι προσθεντα η αφελοντα. δοκουσι δε αθηναιοι και τουτο μοι ουκ ορθως βουλευεσθαι, οτι τους χειρους αιρουνται εν ταις πολεσι ταις στασιαζουσαις. οι δε τουτο γνωμηι ποιουσιν. ει μεν γαρ ηιρουντο τους βελτιους, ηιρουντ' αν ουχι τους ταυτα γιγνωσκοντας σφισιν αυτοις: εν ουδεμιαι γαρ πολει το βελτιστον ευνουν εστι τωι δημωι, αλλα το κακιστον εν εκαστηι εστι πολει ευνουν τωι δημωι: οι γαρ ομοιοι τοις ομοιοις ευνοι εισι. δια ταυτα ουν αθηναιοι τα σφισιν αυτοις προσηκοντα αιρουνται. οποσακις δ' επεχειρησαν αιρεισθαι τους βελτιστους, ου συνηνεγκεν αυτοις, αλλ' εντος ολιγου χρονου ο δημος εδουλευσεν ο εν βοιωτοις: τουτο δε οτε μιλησιων ειλοντο τους βελτιστους, εντος ολιγου χρονου αποσταντες τον δημον κατεκοψαν: τουτο δε οτε ειλοντο λακεδαιμονιους αντι μεσσηνιων, εντος ολιγου χρονου λακεδαιμονιοι καταστρεψαμενοι μεσσηνιους επολεμουν αθηναιοις. υπολαβοι δε τις αν ως ουδεις αρα αδικως ητιμωται αθηνησιν. εγω δε φημι τινας ειναι οι αδικως ητιμωνται. ολιγοι μεντοι τινες <εισιν>: αλλ' ουκ ολιγων δει των επιθησομενων τηι δημοκρατιαι τηι αθηνησιν, επει τοι και ουτως εχει, ουδεν ενθυμεισθαι ανθρωπους οιτινες δικαιως ητιμωνται, αλλ' ει τινες αδικως. πως αν ουν αδικως οιοιτο τις αν τους πολλους ητιμωσθαι αθηνησιν, οπου ο δημος εστιν ο αρχων τας αρχας; εκ δε του μη δικαιως αρχειν μηδε λεγειν τα δικαια <μηδε> πραττειν, εκ τοιουτων ατιμοι εισιν αθηνησι. ταυτα χρη λογιζομενον μη νομιζειν ειναι τι δεινον απο των ατιμων αθηνησιν. 