[1] {Work} {ικετιδεσ} {χοροσ δαναιδων} ζευς μεν αφικτωρ επιδοι προφρονως στολον ημετερον ναιον αρθεντ' απο προστομιων λεπτοψαμαθων νειλου. διαν δε λιπουσαι χθονα συγχορτον συριαι φευγομεν, ουτιν' εφ' αιματι δημηλασιαν ψηφωι πολεως γνωσθεισαι, αλλ' αυτογενει φυξανοριαι, γαμον αιγυπτου παιδων ασεβη τ' ονοταζομεναι διανοιαν. δαναος δε πατηρ και βουλαρχος και στασιαρχος ταδε πεσσονομων κυδιστ' αχεων επεκρινεν φευγειν ανεδην δια κυμ' αλιον, κελσαι δ' αργους γαιαν, οθεν δη γενος ημετερον της οιστροδονου βοος εξ επαφης καξ επιπνοιας διος ευχομενον τετελεσται. τιν' αν ουν χωραν ευφρονα μαλλον τησδ' αφικοιμεθα συν τοισδ' ικετων εγχειριδιοις, εριοστεπτοισι κλαδοισιν; ω πολις, ω γη, και λευκον υδωρ, υπατοι τε θεοι, και βαρυτιμοι χθονιοι θηκας κατεχοντες, και ζευς σωτηρ τριτος, οικοφυλαξ οσιων ανδρων, δεξασθ' ικετην τον θηλυγενη στολον αιδοιωι πνευματι χωρας: αρσενοπληθη δ' εσμον υβριστην αιγυπτογενη, πριν ποδα χερσωι τηιδ' εν ασωδει θειναι, ξυν οχωι ταχυηρει πεμψατε ποντονδ': ενθα δε λαιλαπι χειμωνοτυπωι, βροντηι στεροπηι τ' ομβροφοροισιν τ' ανεμοις αγριας αλος αντησαντες ολοιντο, πριν ποτε λεκτρων, ων θεμις ειργει, σφετεριξαμενοι πατραδελφειαν τηνδ' ακοντων επιβηναι. νυν δ' επικεκλομενα {[στρ. α.} διον πορτιν υπερποντιον τιμαορ' ινιν τ' ανθονομον τας προγονου βοος εξ επιπνοιας ζηνος: εφαψιν επωνυμιαι δ' επεκραινετο μορσιμος αιων ευλογως, επαφον τ' εγεννασεν: οντ' επιλεξαμενα, {[αντ. α.} νυν εν ποιονομοις ματρος αρχαιας τοποις των προσθε πονων μνασαμενα τα τε νυν επιδειξω πιστα τεκμηρια γαιονομοις, τα δ' αελπτα περ οντα φανειται. γνωσεται δε λογους τις εν μακει. ει δε κυρει τις πελας οιωνοπολων {[στρ. β.} εγγαιος οικτον [οικτρον] αιων, δοξασει τιν' ακουειν οπα τας τηρειας † μητιδος οικτρας αλοχου, κιρκηλατου τ' αηδονης, ατ' απο χωρων ποταμων τ' εργομενα {[αντ. β.} πενθει μεν οικτον ηθεων, ξυντιθησι δε παιδος μορον, ως αυτοφονως ωλετο προς χειρος εθεν δυσματορος κοτου τυχων: τως και εγω φιλοδυρτος ιαονιοισι νομοισι {[στρ. γ.} δαπτω ταν απαλαν ειλοθερη παρειαν απειροδακρυν τε καρδιαν. γοεδνα δ' ανθεμιζομαι δειμαινουσα φιλους, τασδε φυγας αεριας απο γας ει τις εστι κηδεμων. αλλα, θεοι γενεται, κλυετ' ευ το δικαιον ιδοντες: {[αντ. γ.} ηβαι μη τελεον δοντες εχειν παρ' αισαν, υβριν δ' ετυμως στυγουντες, πελοιτ' αν ενδικοι γαμοις. εστι δε κακ πολεμου τειρομενοις βωμος αρης φυγασιν ρυμα, δαιμονων σεβας. † ειθ' ειη διος ευ παναληθως {[στρ. δ.} διος ιμερος: ουκ ευθηρατος ετυχθη. πανται τοι φλεγεθει καν σκοτωι μελαιναι ξυν τυχαι μεροπεσσι λαοις. πιπτει δ' ασφαλες ουδ' επι νωτωι {[αντ. δ.} κορυφαι διος ει κρανθηι πραγμα τελειον. δαυλοι γαρ πραπιδων δασκιοι τε τεινουσιν ποροι κατιδειν αφραστοι. ιαπτει δ' ελπιδων {[στρ. ε.} αφ' υψιπυργων πανωλεις βροτους, βιαν δ' ουτιν' εξοπλιζει: παν απονον δαιμονιων: ημενος ον φρονημα πως αυτοθεν εξεπραξεν εμπας εδρανων αφ' αγνων. ιδεσθω δ' εις υβριν {[αντ. ε.} βροτειον, οια νεαζει, πυθμην δι' αμον γαμον τεθαλως δυσπαραβουλοισι φρεσιν, και διανοιαν μαινολιν κεντρον εχων αφυκτον, αται δ' απαταν μεταγνους. τοιαυτα παθεα μελεα θρεομενα λεγω {[στρ. ζ.} λιγεα βαρεα δακρυοπετη, ιη ιη, ιηλεμοισιν εμπρεπη: ζωσα γοοις με τιμω. ιλεωμαι μεν απιαν βουνιν, {[εφυμν. α.} καρβανα δ' αυδαν ευ, γα, κοννεις. πολλακι δ' εμπιτνω λακιδι συν λινοσινει σιδονιαι καλυπτραι. θεοις δ' εναγεα τελεα πελομενων καλως {[αντ. ζ.} επιδρομ', οποθι θανατος απηι. ιω ιω, ιω δυσαγκριτοι πονοι. ποι τοδε κυμ' απαξει; ιλεωμαι μεν απιαν βουνιν, {[εφυμν. α.} καρβανα δ' αυδαν ευ, γα, κοννεις. πολλακι δ' εμπιτνω λακιδι συν λινοσινει σιδονιαι καλυπτραι. πλατα μεν ουν {[στρ. η.} λινορραφης τε δομος αλα στεγων δορος αχειματον μ' επεμπε συν πνοαις: ουδε μεμφομαι: τελευτας δ' εν χρονωι πατηρ ο παντοπτας πρευμενεις κτισειεν. σπερμα σεμνας μεγα ματρος, ευνας {[εφυμν. β.} ανδρων, ε ε, αγαμον αδαματον εκφυγειν. θελουσα δ' αυ {[αντ. η.} θελουσαν αγνα μ' επιδετω διος κορα, εχουσα σεμν' ενωπι' ασφαλεα, παντι δε σθενει † διωγμοισι δ' ασφαλεας αδμητος αδμητα ρυσιος γενεσθω. σπερμα σεμνας μεγα ματρος, ευνας {[εφυμν. β.} ανδρων, ε ε, αγαμον αδαματον εκφυγειν. ει δε μη, μελανθες {[στρ. θ.} ηλιοκτυπον γενος τον γαιον, τον πολυξενωτατον, ζηνα των κεκμηκοτων ιξομεσθα συν κλαδοις αρταναις θανουσαι, μη τυχουσαι θεων ολυμπιων. α ζην, ιους: ιω μηνις {[εφυμν. γ.} μαστειρ' εκ θεων: κοννω δ' αταν γαμεταν ουρανονικων. χαλεπου γαρ εκ πνευματος εισι χειμων. και τοτ' ου δικαιοις {[αντ. θ.} ζευς ενεξεται ψογοις, τον τας βοος παιδ' ατιμασας, τον αυτος ποτ' εκτισεν γονωι, νυν εχων παλιντροπον οψιν εν λιταισιν; υψοθεν δ' ευ κλυοι καλουμενος. α ζην, ιους: ιω μηνις {[εφυμν. γ.} μαστειρ' εκ θεων: κοννω δ' αταν γαμεταν ουρανονικων. χαλεπου γαρ εκ πνευματος εισι χειμων. {δαναοσ} παιδες, φρονειν χρη: ξυν φρονουντι δ' ηκετε πιστωι γεροντι τωιδε ναυκληρωι πατρι. και ταπι χερσου νυν προμηθιαν λαβειν αινω φυλαξαι θ' αμ' επη δελτουμενας. ορω κονιν, αναυδον αγγελον στρατου: συριγγες ου σιγωσιν αξονηλατοι: οχλον δ' υπασπιστηρα και δορυσσοον λευσσω, ξυν ιπποις καμπυλοις τ' οχημασιν: ταχ' αν προς ημας τησδε γης αρχηγεται οπτηρας ειεν αγγελων πεπυσμενοι. αλλ' ειτ' απημων ειτε και τεθηγμενος ωμηι ξυν οργηι τωνδ' επορνυται στολος, αμεινον εστι παντος εινεκ', ω κοραι, παγον προσιζειν τονδ' αγωνιων θεων. κρεισσον δε πυργου βωμος, αρρηκτον σακος. αλλ' ως ταχιστα βατε, και λευκοστεφεις ικτηριας, αγαλματ' αιδοιου διος, σεμνως εχουσαι δια χερων ευωνυμων, αιδοια και γοεδνα και ζαχρει' επη ξενους αμειβεσθ', ως επηλυδας πρεπει, τορως λεγουσαι τασδ' αναιμακτους φυγας. φθογγηι δ' επεσθω πρωτα μεν το μη θρασυ, το μη ματαιον δ' εκ † μετω πω σωφρονων ιτω προσωπων ομματος παρ' ησυχου. και μη προλεσχος μηδ' εφολκος εν λογωι γενηι: το τηιδε καρτ' επιφθονον γενος. μεμνησο δ' εικειν: χρειος ει ξενη φυγας. θρασυστομειν γαρ ου πρεπει τους ησσονας. {χο.} πατερ, φρονουντως προς φρονουντας εννεπεις. φυλαξομαι δε τασδε μεμνησθαι σεθεν κεδνας εφετμας: ζευς δε γεννητωρ ιδοι. {δα.} ιδοιτο δητα πρευμενους απ' ομματος. {χο.} θελοιμ' αν ηδη σοι πελας θρονους εχειν. {δα.} μη νυν σχολαζε, μηχανης δ' εστω κρατος. {χο.} ω ζευ, κοπων οικτιρε μαπολωλοτας. {δα.} κεινου θελοντος ευ τελευτησει ταδε. και ζηνος ορνιν τονδε νυν κικληισκετε. {χο.} καλουμεν αυγας ηλιου σωτηριους. {δα.} αγνον τ' απολλω, φυγαδ' απ' ουρανου θεον. {χο.} ειδως αν αισαν τηνδε συγγνοιη βροτοις. {δα.} συγγνοιτο δητα και παρασταιη προφρων. {χο.} τιν' ουν κικληισκω τωνδε δαιμονων ετι; {δα.} ορω τριαιναν τηνδε σημειον θεου. {χο.} αλλ' ευ τ' επεμψεν ευ τε δεξασθω χθονι. {δα.} ερμης οδ' αλλος τοισιν ελληνων νομοις. {χο.} ελευθεροις νυν εσθλα κηρυκευετω. {δα.} παντων δ' ανακτων τωνδε κοινοβωμιαν σεβεσθ': εν αγνωι δ' εσμος ως πελειαδων ιζεσθε κιρκων των ομοπτερων φοβωι, εχθρων ομαιμων και μιαινοντων γενος. ορνιθος ορνις πως αν αγνευοι φαγων; πως δ' αν γαμων ακουσαν ακοντος παρα αγνος γενοιτ' αν; ουδε μη 'ν αιδου θανων φυγηι ματαιων αιτιας, πραξας ταδε. κακει δικαζει ταμπλακημαθ', ως λογος, ζευς αλλος εν καμουσιν υστατας δικας. σκοπειτε, καμειβεσθε τονδε τον τροπον, οπως αν υμιν πραγος ευ νικαι τοδε. {βασιλευσ} ποδαπον ομιλον τονδ' ανελληνοστολον πεπλοισι βαρβαροισι καμπυκωμασι χλιοντα προσφωνουμεν; ου γαρ αργολις εσθης γυναικων ουδ' αφ' ελλαδος τοπων. οπως δε χωραν ουτε κηρυκων υπο, απροξενοι τε, νοσφιν ηγητων, μολειν ετλητ' ατρεστως, τουτο θαυμαστον πελει. κλαδοι γε μεν δη κατα νομους αφικτορων κεινται παρ' υμων προς θεοις αγωνιοις: μονον τοδ' ελλας χθων συνοισεται στοχωι. † και ταλλα πολλ' επεικασαι δικαιον ην, ει μη παροντι φθογγος ην ο σημανων. {χο.} ειρηκας αμφι κοσμον αψευδη λογον. εγω δε προς σε ποτερον ως ετην λεγω, η τηρον ιερου ραβδον, η πολεως αγον; {βα.} προς ταυτ' αμειβου και λεγ' ευθαρσης εμοι. του γηγενους γαρ ειμ' εγω παλαιχθονος ινις πελασγος, τησδε γης αρχηγετης. εμου δ' ανακτος ευλογως επωνυμον γενος πελασγων τηνδε καρπουται χθονα. και πασαν αιαν, ης δι' αγνος ερχεται στρυμων, το προς δυνοντος ηλιου, κρατω. οριζομαι δε την τε περραιβων χθονα, πινδου τε ταπεκεινα, παιονων πελας, ορη τε δωδωναια: συντεμνει δ' ορος υγρας θαλασσης: τωνδε ταπι ταδε κρατω. αυτης δε χωρας απιας πεδον τοδε παλαι κεκληται φωτος ιατρου χαριν. απις γαρ ελθων εκ περας ναυπακτιας ιατρομαντις παις απολλωνος χθονα τηνδ' εκκαθαιρει κνωδαλων βροτοφθορων, τα δη παλαιων αιματων μιασμασι χρανθεις' ανηκε γαια † μηνειται ακη δρακονθομιλον δυσμενη ξυνοικιαν. τουτων ακη τομαια και λυτηρια πραξας αμεμπτως απις αργειαι χθονι μνημην ποτ' αντιμισθον ηυρετ' εν λιταις. εχουσα δ' ηδη ταπ' εμου τεκμηρια γενος τ' αν εξευχοιο και λεγοις προσω. μακραν γε μεν δη ρησιν ου στεργει πολις. {χο.} βραχυς τορος θ' ο μυθος: αργειαι γενος εξευχομεσθα, σπερματ' ευτεκνου βοος: και ταυτ' αληθη παντα προσφυσω λογωι. {βα.} απιστα μυθεισθ', ω ξεναι, κλυειν εμοι, οπως τοδ' υμιν εστιν αργειον γενος. λιβυστικαις γαρ μαλλον εμφερεστεραι γυναιξιν εστε κουδαμως εγχωριαις. και νειλος αν θρεψειε τοιουτον φυτον, κυπριος χαρακτηρ τ' εν γυναικειοις τυποις εικως πεπληκται τεκτονων προς αρσενων: ινδας τ' ακουω νομαδας ιπποβαμοσιν ειναι καμηλοις αστραβιζουσας χθονα, παρ' αιθιοψιν αστυγειτονουμενας. και τας ανανδρους κρεοβορους [δ'] αμαζονας, ει τοξοτευχεις ητε, καρτ' αν ηικασα υμας. διδαχθεις αν τοδ' ειδειην πλεον, οπως γενεθλον σπερμα τ' αργειον το σον. {χο.} κληιδουχον ηρας φασι δωματων ποτε ιω γενεσθαι τηιδ' εν αργειαι χθονι. {βα.} ην ως μαλιστα, και φατις πολλη κρατει. {χο.} μη και λογος τις ζηνα μειχθηναι βροτωι; {βα.} κακρυπτα γ' ηρας ταυτα ταμπαλαγματ' ην. {χο.} πως ουν τελευται βασιλεωιν νεικη ταδε; {βα.} βουν την γυναικ' εθηκεν αργεια θεος. {χο.} ουκουν πελαζει ζευς ετ' ευκραιρωι βοι; {βα.} φασιν, πρεποντα βουθορωι ταυρωι δεμας. {χο.} τι δητα προς ταυτ' αλοχος ισχυρα διος; {βα.} τον πανθ' ορωντα φυλακ' επεστησεν βοι. {χο.} ποιον πανοπτην οιοβουκολον λεγεις; {βα.} αργον, τον ερμης παιδα γης κατεκτανεν. {χο.} τι ουν ετευξ' ετ' αλλο δυσποτμωι βοι; {βα.} βοηλατην μυωπα κινητηριον. {χο.} οιστρον καλουσιν αυτον οι νειλου πελας. {βα.} τηι γαρ νιν εκ γης ηλασεν μακρωι δρομωι. {χο.} και ταυτ' ελεξας παντα συγκολλως εμοι. {βα.} και μην κανωβον καπι μεμφιν ικετο. {χο.} και ζευς γ' εφαπτωρ χειρι φιτυει γονον. {βα.} τις ουν ο διος πορτις ευχεται βοος; {χο.} επαφος, αληθως ρυσιων επωνυμος. {βα.} επαφου δε τις ... {χο.} λιβυη, μεγιστον γης ... καρπουμενη. {βα.} τιν' ουν ετ' αλλον τησδε βλαστημον λεγεις; {χο.} βηλον διπαιδα, πατερα τουδ' εμου πατρος. {βα.} το πανσοφον νυν ονομα τουτου μοι φρασον. {χο.} δαναος, αδελφος δ' εστι πεντηκονταπαις. {βα.} και τουδ' ανοιγε τουνομ' αφθονωι λογωι. {χο.} αιγυπτος. ειδως δ' αμον αρχαιον γενος πρασσοις αν, ως αργειον αντησας στολον. {βα.} δοκειτε δη μοι τησδε κοινωνειν χθονος ταρχαιον: αλλα πως πατρωια δωματα λιπειν ετλητε; τις κατεσκηψεν τυχη; {χο.} αναξ πελασγων, αιολ' ανθρωπων κακα, πονου δ' ιδοις αν ουδαμου ταυτον πτερον: επει τις ηυχει τηνδ' ανελπιστον φυγην κελσειν ες αργος κηδος εγγενες το πριν, εχθει μεταπτοιουσαν ευναιων γαμων; {βα.} τι φηις ικνεισθαι τωνδ' αγωνιων θεων, λευκοστεφεις εχουσα νεοδρεπτους κλαδους; {χο.} ως μη γενωμαι δμωις αιγυπτου γενει. {βα.} ποτερα κατ' εχθραν, η το μη θεμις λεγεις; {χο.} τις δ' αν φιλους' ονοιτο τους κεκτημενους; {βα.} σθενος μεν ουτως μειζον αυξεται βροτοις. {χο.} και δυστυχουντων γ' ευμαρης απαλλαγη. {βα.} πως ουν προς υμας ευσεβης εγω πελω; {χο.} αιτουσι μη 'κδους παισιν αιγυπτου παλιν. {βα.} βαρεα συ γ' ειπας, πολεμον αρασθαι νεον. {χο.} αλλ' η δικη γε ξυμμαχων υπερστατει. {βα.} ειπερ γ' απ' αρχης πραγματων κοινωνος ην. {χο.} αιδου συ πρυμναν πολεος ωδ' εστεμμενην. {βα.} πεφρικα λευσσων τασδ' εδρας κατασκιους. {χο.} βαρυς γε μεντοι ζηνος ικεσιου κοτος. {χο.} παλαιχθονος τεκος, κλυθι μου {[στρ. α.} προφρονι καρδιαι, πελασγων αναξ. ιδε με ταν ικετιν φυγαδα περιδρομον, λυκοδιωκτον ως δαμαλιν αμ πετραις ηλιβατοις, ιν' αλκαι πισυνος μεμυκε φραζουσα βοτηρι μοχθους. {βα.} ορω κλαδοισι νεοδροποις κατασκιον νευονθ' ομιλον τονδ' αγωνιων θεων. ειη δ' ανατον πραγμα τουτ' αστοξενων. μηδ' εξ αελπτων καπρομηθητων πολει νεικος γενηται: των γαρ ου δειται πολις. {χο.} ιδοιτο δητ' ανατον φυγαν {[αντ. α.} ικεσια θεμις διος κλαριου. συ δε παρ' οψιγονου μαθε γεραιοφρων: ποτιτροπαιον αιδομενος † ουνπερ ιεροδοκα † ... θεων ληματ' απ' ανδρος αγνου. {βα.} ουτοι καθησθε δωματων εφεστιοι εμων. το κοινον δ' ει μιαινεται πολις, ξυνηι μελεσθω λαος εκπονειν ακη. εγω δ' αν ου κραινοιμ' υποσχεσιν παρος, αστοις δε πασι τωνδε κοινωσας περι. {χο.} συ τοι πολις, συ δε το δημιον: {[στρ. β.} πρυτανις ακριτος ων, κρατυνεις βωμον, εστιαν χθονος, μονοψηφοισι νευμασιν σεθεν, μονοσκηπτροισι δ' εν θρονοις χρεος παν επικραινεις: αγος φυλασσου. {βα.} αγος μεν ειη τοις εμοις παλιγκοτοις, υμιν δ' αρηγειν ουκ εχω βλαβης ατερ: ουδ' αυ τοδ' ευφρον, τασδ' ατιμασαι λιτας. αμηχανω δε και φοβος μ' εχει φρενας δρασαι τε μη δρασαι τε και τυχην ελειν. {χο.} τον υψοθεν σκοπον επισκοπει, {[αντ. β.} φυλακα πολυπονων βροτων, οι τοις πελας προσημενοι δικας ου τυγχανουσιν εννομου. μενει τοι ζηνος ικταιου κοτος δυσπαραθελκτους παθοντος οικτοις. {βα.} ει τοι κρατουσι παιδες αιγυπτου σεθεν νομωι πολεως, φασκοντες εγγυτατα γενους ειναι, τις αν τοισδ' αντιωθηναι θελοι; δει τοι σε φευγειν κατα νομους τους οικοθεν, ως ουκ εχουσι κυρος ουδεν αμφι σου. {χο.} μη τι ποτ' ουν γενοιμαν υποχειριος {[στρ. γ.} κρατεσιν αρσενων. υπαστρον δε τοι μηχαρ οριζομαι γαμου δυσφρονος φυγαι: ξυμμαχον δ' ελομενος δικαν κρινε σεβας το προς θεων. {βα.} ουκ ευκριτον το κριμα: μη μ' αιρου κριτην. ειπον δε και πριν, ουκ ανευ δημου ταδε πραξαιμ' αν, ουδε περ κρατων, μη και ποτε ειπηι λεως, ει που τι μη τοιον τυχοι, ‘επηλυδας τιμων απωλεσας πολιν’. {χο.} αμφοτεροις ομαιμων ταδ' επισκοπει {[αντ. γ.} ζευς ετερορρεπης, νεμων εικοτως αδικα μεν κακοις, οσια δ' εννομοις. τι τωνδ' εξ ισου ρεπομενων μεταλγες το δικαιον ερξαι; {βα.} δει τοι βαθειας φροντιδος σωτηριου, δικην κολυμβητηρος ες βυθον μολειν δεδορκος ομμα, μηδ' αγαν ωινωμενον, οπως ανατα ταυτα πρωτα μεν πολει, αυτοισι θ' ημιν εκτελευτησει καλως, και μητε δηρις ρυσιων εφαψεται, μητ' εν θεων εδραισιν ωδ' ιδρυμενας εκδοντες υμας τον πανωλεθρον θεον βαρυν ξυνοικον θησομεσθ' αλαστορα, ος ουδ' εν αιδου τον αλιτοντ' ελευθεροι. μων ου δοκει δειν φροντιδος σωτηριου; {χο.} φροντισον και γενου {[στρ. δ.} πανδικως ευσεβης προξενος: ταν φυγαδα μη προδωις, ταν εκαθεν εκβολαις δυσθεοις ορμεναν: μηδ' ιδηις μ' εξ εδραν {[αντ. δ.} πολυθεων ρυσιασθεισαν, ω παν κρατος εχων χθονος. γνωθι δ' υβριν ανερων και φυλαξαι κοτον. μη τι τληις ταν ικετιν εισιδειν {[στρ. ε.} απο βρετεων βιαι δικας αγομεναν ιππαδον αμπυκων, πολυμιτων πεπλων τ' επιλαβας εμων. ισθι γαρ: παισι ταδε και δομοις, {[αντ. ε.} οποτερ' αν κτισηις, μενει δορι τινειν ομοιαν θεμιν. ταδε φρασαι: δικαια διοθεν κρατη. {βα.} και δη πεφρασμαι: δευρο δ' εξοκελλεται: η τοισιν η τοις πολεμον αιρεσθαι μεγαν πας' εστ' αναγκη, και γεγομφωται σκαφος στρεβλαισι ναυτικαισιν ως προσηγμενον. ανευ δε λυπης ουδαμου καταστροφη. και χρημασιν μεν εκ δομων πορθουμενοις γενοιτ' αν αλλα κτησιου διος χαριν ατης γε μειζω, και μετεμπλησαι γομον. και γλωσσα τοξευσασα μη τα καιρια, [αλγεινα θυμου καρτα κινητηρια,] γενοιτο μυθου μυθος αν θελκτηριος: οπως δ' ομαιμον αιμα μη γενησεται, δει καρτα θυειν και πεσειν χρηστηρια θεοισι πολλοις πολλα, πημονης ακη. η καρτα νεικους τουδ' εγω παροιχομαι: θελω δ' αιδρις μαλλον η σοφος κακων ειναι: γενοιτο δ' ευ, παρα γνωμην εμην. {χο.} πολλων ακουσον τερματ' αιδοιων λογων. {βα.} ηκουσα, και λεγοις αν: ου με φευξεται. {χο.} εχω στροφους ζωνας τε, συλλαβας πεπλων. {βα.} ταχ' αν γυναικων ταυτα συμπρεπη πελοι. {χο.} εκ τωνδε τοινυν, ισθι, μηχανη καλη_ {βα.} λεξον τιν' αυδην τηνδε γηρυθεις' εσηι. {χο.} ει μη τι πιστον τωιδ' υποστησεις στολωι_ {βα.} τι σοι περαινει μηχανη συζωματων; {χο.} νεοις πιναξι βρετεα κοσμησαι ταδε. {βα.} αινιγματωδες τουπος: αλλ' απλως φρασον. {χο.} εκ τωνδ' οπως ταχιστ' απαγξασθαι θεων. {βα.} ηκουσα μαστικτηρα καρδιας λογον. {χο.} ξυνηκας: ωμματωσα γαρ σαφεστερον. {βα.} ναι: η πολλαχηι γε δυσπαλαιστα πραγματα, κακων δε πληθος ποταμος ως επερχεται: ατης δ' αβυσσον πελαγος ου μαλ' ευπορον τοδ' εσβεβηκα, κουδαμου λιμην κακων. ει μεν γαρ υμιν μη τοδ' εκπραξω χρεος, μιασμ' ελεξας ουχ υπερτοξευσιμον: ει δ' αυθ' ομαιμοις παισιν αιγυπτου σεθεν σταθεις προ τειχεων δια μαχης ηξω τελους, πως ουχι ταναλωμα γιγνεται πικρον, ανδρας γυναικων ουνεχ' αιμαξαι πεδον; ομως δ' αναγκη ζηνος αιδεισθαι κοτον ικτηρος: υψιστος γαρ εν βροτοις φοβος. συ μεν, πατερ γεραιε τωνδε παρθενων, . . . . . . . κλαδους τε τουτους αιψ' εν αγκαλαις λαβων βωμους επ' αλλους δαιμονων εγχωριων θες, ως ιδωσι τησδ' αφιξεως τεκμαρ παντες πολιται, μηδ' απορριφθηι ψογος εμου: κατ' αρχης γαρ φιλαιτιος λεως. και γαρ ταχ' αν τις οικτισας ιδων ταδε υβριν μεν εχθηρειεν αρσενος στολου, υμιν δ' αν ειη δημος ευμενεστερος: τοις ησσοσιν γαρ πας τις ευνοιας φερει. {δα.} πολλων ταδ' ημιν εστιν ηξιωμενα, αιδοιον ευρεθεντα προξενον λαβειν. οπαονας δε φραστορας τ' εγχωριων ξυμπεμψον, ως αν των πολισσουχων θεων βωμους προναους και † πολισσουχων εδρας ευρωμεν, ασφαλεια δ' ηι δι' αστεως στειχουσι: μορφης δ' ουχ ομοστολος φυσις. νειλος γαρ ουχ ομοιον ιναχωι γενος τρεφει. φυλαξαι μη θρασος τεκηι φοβον: και δη φιλον τις εκταν' αγνοιας υπο. {βα.} στειχοιτ' αν, ανδρες: ευ γαρ ο ξενος λεγει. ηγεισθε βωμους αστικους, θεων εδρας: και ξυμβολουσιν ου πολυστομειν χρεων ναυτην αγοντας τονδ' εφεστιον θεων. {χο.} τουτωι μεν ειπας, και τεταγμενος κιοι: εγω δε πως δρω; που θρασος νεμεις εμοι; {βα.} κλαδους μεν αυτου λειπε, σημειον πονου. {χο.} και δη σφε λειπω χειρια λογοις σεθεν. {βα.} λευρον κατ' αλσος νυν επιστρεφου τοδε. {χο.} και πως βεβηλον αλσος αν ρυοιτο με; {βα.} ουτοι πτερωτων αρπαγαις ς' εκδωσομεν. {χο.} αλλ' ει δρακοντων δυσφρονων εχθιοσιν; {βα.} ευφημον ειη τουπος ευφημουμενηι. {χο.} ουτοι τι θαυμα δυσφορειν φοβωι φρενα. {βα.} αει δ' † ανακτων εστι δειμ' εξαισιον. {χο.} συ και λεγων ευφραινε και πρασσων φρενα. {βα.} αλλ' ουτι δαρον χρονον ερημωσει πατηρ. εγω δε λαους συγκαλων εγχωριους στειχω, το κοινον ως αν ευμενες τιθω: και σον διδαξω πατερα ποια χρη λεγειν. προς ταυτα μιμνε και θεους εγχωριους λιταις παραιτου των ς' ερως εχει τυχειν. εγω δε ταυτα πορσυνων ελευσομαι: πειθω δ' εποιτο και τυχη πρακτηριος. {χο.} αναξ ανακτων, μακαρων {[στρ. α.} μακαρτατε και τελεων τελειοτατον κρατος, ολβιε ζευ, πιθου τε και γενεσθω. αλευσον ανδρων υβριν ευ στυγησας: λιμναι δ' εμβαλε πορφυροειδει ταν μελανοζυγ' αταν. το προς γυναικων δ' επιδων {[αντ. α.} παλαιφατον αμετερον γενος φιλιας προγονου γυναικος νεωσον ευφρον' αινον: γενου πολυμνηστωρ, εφαπτορ ιους. διαι τοι γενος ευχομεθ' ειναι γας απο τασδ' ενοικοι. παλαιον δ' εις ιχνος μετεσταν, {[στρ. β.} ματερος ανθονομους επωπας, λειμωνα βουχιλον, ενθεν ιω οιστρωι ερεσσομενα φευγει αμαρτινοος, πολλα βροτων διαμειβομενα φυλα, διχηι δ' αντιπορον γαιαν εν αισαι διατεμνοντα πορον κυματιαν οριζει: ιαπτει δ' ασιδος δι' αιας {[αντ. β.} μηλοβοτου φρυγιας διαμπαξ: περαι δε τευθραντος αστυ μυσον λυδια τ' αγ γυαλα, και δι' ορων κιλικων παμφυλων τε διορνυμενα † ταν ποταμους [δ'] αεναους και βαθυπλουτον χθονα και ταν αφροδιτας πολυπυρον αιαν: † ικνειται δ' εισικνουμενου βελει {[στρ. γ.} βουκολου πτεροεντος διον παμβοτον αλσος, λειμωνα χιονοβοσκον οντ' επερχεται τυφω μενος υδωρ τε νειλου νοσοις αθικτον, μαινομενα πονοις ατιμοις οδυναις τε κεντροδαλητισι θυιας ηρας. βροτοι δ', οι γας τοτ' ησαν εννομοι, {[αντ. γ.} χλωρωι δειματι θυμον παλλοντ' οψιν αηθη, βοτον εσορωντες δυσχερες μειξομβροτον, ταν μεν βοος, ταν δ' αυ γυναικος: τερας δ' εθαμβουν. και τοτε δη τις ην ο θελξας πολυπλαγκτον αθλιαν οιστροδονητον ιω; δι' αιωνος κρεων απαυστου {[στρ. δ.} ζευς ... βια δ' απημαντωι σθενει και θειαις επιπνοιαις παυεται, δακρυων δ' αποσταζει πενθιμον αιδω. λαβουσα δ' ερμα διον αψευδει λογωι γεινατο παιδ' αμεμφη, δι' αιωνος μακρου πανολβον: {[αντ. δ.} ενθεν πασα βοαι χθων, ‘φυσιζοου γενος τοδε ζηνος εστιν αληθως: τις γαρ αν κατεπαυσεν ηρας νοσους επιβουλους;’ διος τοδ' εργον: και τοδ' αν γενος λεγων εξ επαφου κυρησαις. τιν' αν θεων ενδικωτεροισιν {[στρ. ε.} κεκλοιμαν ευλογως επ' εργοις; αυτος ο πατηρ φυτουργος αυτοχειρ αναξ, γενους παλαιοφρων μεγας τεκτων, το παν μηχαρ ουριος ζευς. υπ' αρχας δ' ουτινος θοαζων {[αντ. ε.} † το μειον κρεισσον ων κρατυνει, ουτινος ανωθεν ημενου σεβων κρατος. παρεστι δ' εργον ως επος σπευσαι τι των βουλιος φερει φρην. {δα.} θαρσειτε παιδες: ευ τα των εγχωριων: δημου δεδοκται παντελη ψηφισματα. {χο.} ω χαιρε πρεσβυ, φιλτατ' αγγελλων εμοι: ενισπε δ' ημιν, ποι κεκυρωται τελος, δημου κρατουσα χειρ οπηι πληθυνεται; {δα.} εδοξεν αργειοισιν ου διχορροπως, αλλ' ωστ' ανηβησαι με γηραιαι φρενι: πανδημιαι γαρ χερσι δεξιωνυμοις εφριξεν αιθηρ τονδε κραινοντων λογον: ημας μετοικειν τησδε γης ελευθερους καρρυσιαστους ξυν τ' ασυλιαι βροτων: και μητ' ενοικων μητ' επηλυδων τινα αγειν: εαν δε προστιθηι το καρτερον, τον μη βοηθησαντα τωνδε γαμορων ατιμον ειναι ξυν φυγηι δημηλατωι. τοιανδ' επειθε ρησιν αμφ' ημων λεγων αναξ πελασγων, ικεσιου ζηνος κοτον μεγαν προφωνων μη ποτ' εισοπιν χρονου πολιν παχυναι, ξενικον αστικον θ' αμα λεγων διπλουν μιασμα προς πολεως φανεν αμηχανον βοσκημα πημονης πελειν. τοιαυτ' ακουων χερσιν αργειος λεως εκραν' ανευ κλητηρος ως ειναι ταδε. δημηγορους δ' ηκουσεν ευπιθεις στροφας δημος πελασγων: ζευς δ' επεκρανεν τελος. {χο.} αγε δη, λεξωμεν επ' αργειοις ευχας αγαθας, αγαθων ποινας. ζευς δ' εφορευοι ξενιος ξενιου στοματος τιμας επ' αληθειαι, τερμον' αμεμπτως προς απαντα: νυν οτε και θεοι {[στρ. α.} διογενεις κλυοιτ' ευκταια γενει χεουσας: μηποτε πυριφατον τανδε πελασγιαν [πολιν] τον αχορον βοαν κτισαι μαχλον αρη, τον αροτοις θεριζοντα βροτους εναλλοις: ουνεκ' ωικτισαν ημας, ψηφον δ' ευφρον' εθεντο, αιδουνται δ' ικετας διος, ποιμναν τανδ' αμεγαρτον: ουδε μετ' αρσενων {[αντ. α.} ψηφον εθεντ' ατιμωσαντες εριν γυναικων, διον επιδομενοι πρακτορ', ατε σκοπον, δυσπολεμητον, ον τις αν δομος εχοι επ' οροφων ιαινοντα; βαρυς δ' εφιζει. αζονται γαρ ομαιμους ζηνος ικτορας αγνου. τοιγαρτοι καθαροισι βωμοις θεους αρεσονται. τοιγαρ υποσκιων {[στρ. β.} εκ στοματων ποτασθω φιλοτιμος ευχα, μηποτε λοιμος ανδρων τανδε πολιν κενωσαι: μηδ' επιχωριοις στασις πτωμασιν αιματισαι πεδον γας. ηβας δ' ανθος αδρεπτον εστω, μηδ' αφροδιτας ευνατωρ βροτολοιγος αρης κερσειεν αωτον. και γεραροισι πρε{[αντ. β.} σβυτοδοκοι γεμουσαι θυμελαι φλεγοντων. τως πολις ευ νεμοιτο ζηνα μεγαν σεβοντων, τον ξενιον δ' υπερτατως, ος πολιωι νομωι αισαν ορθοι. τικτεσθαι δ' εφορους γας αλλους ευχομεθ' αιει, αρτεμιν δ' εκαταν γυναικων λοχους εφορευειν. μηδε τις ανδροκμης {[στρ. γ.} λοιγος επελθετω τανδε πολιν δαιζων, αχορον ακιθαριν δακρυογονον αρη βοαν τ' ενδημον εξοπλιζων. νουσων δ' εσμος απ' αστων ιζοι κρατος ατερπης: ευμενης δ' ο λυκειος εστω πασαι νεολαιαι. καρποτελη δε τοι {[αντ. γ.} ζευς επικραινετω φερματι γαν πανωρωι: προνομα δε βοτ' αγροις πολυγονα τελεθοι: το παν τ' εκ δαιμονων λαχοιεν. ευφημον δ' επι βωμοις μουσαν θειατ' αοιδοι: αγνων τ' εκ στοματων φερεσθω φημα φιλοφορμιγξ. φυλασσοι τ' ατρεμαια τιμας {[στρ. δ.} το δαμιον, το πτολιν κρατυνει, προμαθις ευκοινομητις αρχα: ξενοισι τ' ευξυμβολους, πριν εξοπλιζειν αρη, δικας ατερ πηματων διδοιεν. θεους δ', οι γαν εχουσιν, αιει {[αντ. δ.} τιοιεν εγχωριοις πατρωιαις δαφνηφοροις βουθυτοισι τιμαις. το γαρ τεκοντων σεβας τριτον τοδ' εν θεσμιοις δικας γεγραπται μεγιστοτιμου. {δα.} ευχας μεν αινω τασδε σωφρονας, φιλαι: υμεις δε μη τρεσητ' ακουσασαι πατρος απροσδοκητους τουσδε και νεους λογους. ικεταδοκου γαρ τησδ' απο σκοπης ορω το πλοιον. ευσημον γαρ: ου με λανθανει στολμοι τε λαιφους και παραρρυσεις νεως, και πρωιρα προσθεν ομμασιν βλεπους' οδον, οιακος ευθυντηρος υστατου νεως αγαν καλως κλυουσα, τοισιν ου φιλη. πρεπουσι δ' ανδρες νηιοι μελαγχιμοις γυιοισι λευκων εκ πεπλωματων ιδειν, και ταλλα πλοια πασα θ' η 'πικουρια ευπρεπτος: αυτη δ' ηγεμων υπο χθονα στειλασα λαιφος παγκροτως ερεσσεται. αλλ' ησυχως χρη και σεσωφρονισμενως προς πραγμ' ορωσας τωνδε μη αμελειν θεων. εγω δ' αρωγους ξυνδικους θ' ηξω λαβων. ισως γαρ αν κηρυξ τις η πρεσβη μολοι, αγειν θελοντες, ρυσιων εφαπτορες. αλλ' ουδεν εσται τωνδε: μη τρεσητε νιν. ομως δ' αμεινον, ει βραδυνοιμεν βοηι, αλκης λαθεσθαι τησδε μηδαμως ποτε. θαρσει: χρονωι τοι κυριωι τ' εν ημεραι θεους ατιζων τις βροτων δωσει δικην. {χο.} πατερ, φοβουμαι, νηες ως ωκυπτεροι ηκουσι: μηκος δ' ουδεν εν μεσωι χρονου. {_} περιφοβον μ' εχει ταρβος ετητυμως {[στρ. α.} πολυδρομου φυγας οφελος ει τι μοι. παροιχομαι, πατερ, δειματι. {δα.} επει τελεια ψηφος αργειων, τεκνα, θαρσει: μαχουνται περι σεθεν, σαφ' οιδ' εγω. {χο.} εξωλες εστι μαργον αιγυπτου γενος μαχης τ' απληστον: και λεγω προς ειδοτα. {_} δοριπαγεις δ' εχοντες κυανωπιδας {[αντ. α.} νηας επλευσαν ωδ' επιτυχει κοτωι πολει μελαγχιμωι συν στρατωι. {δα.} πολλους δε γ' ευρησουσιν εν μεσημβριας θαλπει βραχιον' ευ κατερρινημενους. {χο.} μονην δε μη προλειπε: λισσομαι, πατερ. γυνη μονωθεις' ουδεν: ουκ ενεστ' αρης. {_} ουλοφρονες δ' εκεινοι, δολομητιδες {[στρ. β.} δυσαγνοις φρεσιν, κορακες ωστε, βωμων αλεγοντες ουδεν. {δα.} καλως αν ημιν ξυμφεροι ταυτ', ω τεκνα, ει σοι τε και θεοισιν εχθαιροιατο. {χο.} ου μη τριαινας τασδε και θεων σεβη δεισαντες ημων χειρ' αποσχωνται, πατερ. {_} περιφρονες δ' αγαν ανιερωι μενει {[αντ. β.} μεμαργωμενοι κυνοθρασεις, θεων ουδεν επαιοντες. {δα.} αλλ' εστι φημη κρεισσονας λυκους κυνων ειναι: βυβλου δε καρπος ου κρατει σταχυν. {χο.} † ως και ματαιων ανοσιων τε κνωδαλων εχοντας οργας, χρη φυλασσεσθαι κρατος. {δα.} ουτοι ταχεια ναυτικου στρατου στολη, ουδ' ορμος, ου δει πεισματων σωτηρια ες γην ενεγκειν, ουδ' εν αγκυρουχιαις θαρσουσι ναων ποιμενες παραυτικα, αλλως τε και μολοντες αλιμενον χθονα ες νυκτ' αποστειχοντος ηλιου. φιλει ωδινα τικτειν νυξ κυβερνητηι σοφωι. ουτω γενοιτ' αν ουδ' αν εκβασις στρατου καλη, πριν ορμωι ναυν θρασυνθηναι. συ δε φρονει μεν ως ταρβουσα μη αμελειν θεων: . . . . . . . πραξας αρωγην: αγγελον δ' ου μεμψεται πολις γερονθ', ηβωντα δ' ευγλωσσωι φρενι. {χο.} ιω γα βουνι, πανδικον σεβας, {[στρ. α.} τι πεισομεσθα; ποι φυγωμεν απιας χθονος κελαινον ει τι κευθος εστι που; μελας γενοιμαν καπνος νεφεσσι γειτονων διος, το παν δ' αφαντος αμπετης αιδνος ως κονις ατερθε πτερυγων ολοιμαν. αφρικτον δ' ουκετ' αν πελοι κεαρ: {[αντ. α.} κελαινοχρως δε παλλεται μου καρδια. πατρος σκοπαι δε μ' ειλον: οιχομαι φοβωι. θελοιμι δ' αν μορσιμου βροχου τυχειν † εν σαργαναις †, πριν ανδρ' απευκτον τωιδε χριμφθηναι χροι: προπαρ θανουσας [δ'] αιδας ανασσοι. ποθεν δε μοι γενοιτ' αν αιθερος θρονος, {[στρ. β.} προς ον κυφελλ' υδρηλα γιγνεται χιων, η λισσας αιγιλιψ απροσδεικτος οιοφρων κρεμας γυπιας πετρα, βαθυ πτωμα μαρτυρουσα μοι, πριν δαικτορος βιαι καρδιας γαμου κυρησαι; κυσιν δ' επειθ' ελωρα καπιχωριοις {[αντ. β.} ορνισι δειπνον ουκ αναινομαι πελειν: το γαρ θανειν ελευθερουται φιλαιακτων κακων. ελθετω μορος, προ κοιτας γαμηλιου τυχων. αμφυγας τιν' ετι πορον τετμω γαμου λυτηρα; ιυζε δ' ομφαν, ουρανια {[στρ. γ.} μελη λιτανα θεοισι και τελεα δε μοι πως πελομενα [μοι], λυσιμα † μαχιμα δ': επιδε, πατερ, βιαια μη φιλοις ορων ομμασιν ενδικως. σεβιζου δ' ικετας σεθεν, γαιαοχε παγκρατες ζευ. † γενος γαρ αιγυπτιον υβριν {[αντ. γ.} δυσφορον αρσενογενες † μετα με δρομοισι διομενοι φυγαδα ματαισι πολυθροοις βιαια διζηνται λαβειν. σον δ' επιπαν ζυγον ταλαντου. τι δ' ανευ σεθεν θνατοισι τελειον εστιν; {χοροι δαναιδων και αιγυπτιων} {δαδ.} ο ο ο, α α α: οδε μαρπτις ναιος γαιος: των προ, μαρπτι, καμνοις: † ιοφ.. ομ.. αυθι καββας νυ.. δυιαν βοαν αμφαινω. † ορω ταδε φροιμια † πραξαν πονων βιαιων εμων. ηε ηε. βαινε φυγαι προς αλκαν: † βλοσυροφρονα χλιδαι ... δυσφορα ναι καν γαι ... γαι' αναξ προτασσου. † {αιγ.} σουσθε σουσθ' επι βαριν οπως ποδων ... ουκουν; ουκουν; τιλμοι τιλμοι και στιγμοι, πολυαιμων φονιος αποκοπα κρατος. σουσθε σουσθ' † ολυμεναι ολομεν' επ' αμαδα. {δαδ.} ειθ' ανα πολυρυτον {[στρ. α.} αλμηεντα πορον δεσποσιωι ξυν υβρει γομφοδετωι τε δορει διωλου. {αιγ.} † αιμον' εσω ς' επ' αμαδα: η συ δουπια ταπιτα; † κελευω βιαι μεθεσθαι † ιχαρ φρενι τ' αταν. ιω ιον †. λειφ' εδρανα, κι' ες δορυ, ατιετον απολιν ου σεβω. {δαδ.} μηποτε παλιν ιδοις {[αντ. α.} αλφεσιβοιον υδωρ, ενθεν αεξομενον ζωφυτον αιμα βροτοισι θαλλει. {αιγ.} † αγειος εγω βαθυχαιος βαθρειας βαθρειας γερον. † συ δ' εν ναι ναι βασηι ταχα θελεος αθελεος, βιαι βιαι τε πολλαι φρουδα. † βατεαι βαθυμιτροκακα παθων † [ολομεναι παλαμαις]. {δαδ.} αιαι αιαι. {[στρ. β.} αι γαρ δυσπαλαμως ολοιο δι' αλιρρυτον αλσος, κατα σαρπηδονιον χωμα πολυψαμμον αλαθεις ευρειαισιν αυραις. {κηρυξ} ιυζε και λακαζε και καλει θεους. αιγυπτιαν γαρ βαριν ουχ υπερθορηι. [ιυζε και] † βοα, πικροτερ' αχεων οιζυος ονομ' εχων. † {δαδ.} οιοι οιοι {[αντ. β.} λυμας, αι συ προ γας υλασκων † περιχαμπτα βρυαζεις: ος επωπαι δ', ο μεγας νειλος, υβριζοντα ς' αποτρεψειεν αιστον υβριν. {κη.} βαινειν κελευω βαριν εις αμφιστροφον οσον ταχιστα: μηδε τις σχολαζετω. ολκη γαρ αυτη πλοκαμον ουδαμ' αζεται. {δαδ.} οιοι, πατερ, βρετεος αρος {[στρ. γ.} αται μ': αλαδ' αγει, αραχνος ως, βαδην. οναρ οναρ μελαν, οτοτοτοτοι, μα γα μα γα, βοαν φοβερον αποτρεπε: ω βα γας παι ζευ. {κη.} ουτοι φοβουμαι δαιμονας τους ενθαδε: ου γαρ μ' εθρεψαν, ουδ' εγηρασαν τροφηι. {δαδ.} μαιμαι πελας διπους οφις: {[αντ. γ.} εχιδνα δ' ως με φονιος η τι ποτε νιν καλω δακος; αχ... οτοτοτοτοι, μα γα μα γα βοαν φοβερον αποτρεπε, ω βα γας παι ζευ. {κη.} ει μη τις ες ναυν εισιν αινεσας ταδε, λακις χιτωνος εργον ου κατοικτιει. {χο.} ιω πολεως αγοι προμοι, δαμναμαι. {κη.} πολλους ανακτας, παιδας αιγυπτου, ταχα οψεσθε: θαρσειτ', ουκ ερειτ' αναρχιαν. {χο.} διωλομεσθ': αεπτ', αναξ, πασχομεν. {κη.} ελξειν εοιχ' υμας επισπασας κομης, επει ουκ ακουετ' οξυ των εμων λογων. {βα.} ουτος, τι ποιεις; εκ ποιου φρονηματος ανδρων πελασγων τηνδ' ατιμαζεις χθονα; αλλ' η γυναικων ες πολιν δοκεις μολειν; καρβανος ων ελλησιν εγχλιεις αγαν: και πολλ' αμαρτων ουδεν ωρθωσας φρενι. {κη.} τι δ' ημπλακηται τωνδ' εμοι δικης ατερ; {βα.} ξενος μεν ειναι πρωτον ουκ επιστασαι. {κη.} πως δ' ουχι; ταμ' ολωλοθ' ευρισκων αγω. {βα.} ποιοισιν ειπων προξενοις εγχωριοις; {κη.} ερμηι, μεγιστωι προξενων, μαστηριωι. {βα.} θεοισιν ειπων τους θεους ουδεν σεβηι. {κη.} τους αμφι νειλον δαιμονας σεβιζομαι. {βα.} οι δ' ενθαδ' ουδεν, ως εγω σεθεν κλυω; {κη.} αγοιμ' αν, ει τις τασδε μη 'ξαιρησεται. {βα.} κλαιοις αν, ει ψαυσειας, ου μαλ' ες μακραν. {κη.} ηκουσα, τουπος δ' ουδαμως φιλοξενον. {βα.} ου γαρ ξενουμαι τους θεων συλητορας. {κη.} λεγοιμ' αν ελθων παισιν αιγυπτου ταδε. {βα.} αβουκολητον τουτ' εμωι φρονηματι. {κη.} αλλ' ως αν ειδως εννεπω σαφεστερον_ και γαρ πρεπει κηρυκ' απαγγελλειν τορως εκαστα_πως φω, προς τινος τ' αφαιρεθεις ηκειν γυναικων αυτανεψιον στολον; ουτοι δικαζει ταυτα μαρτυρων υπο αρης, το νεικος δ' ουκ εν αργυρου λαβηι ελυσεν: αλλα πολλα γιγνεται παρος πεσηματ' ανδρων καπολακτισμοι βιου. {βα.} τι σοι λεγειν χρη τουνομ'; εν χρονωι μαθων εισηι συ τ' αυτος χοι ξυνεμποροι σεθεν. ταυτας δ' εκουσας μεν κατ' ευνοιαν φρενων αγοις αν, ειπερ ευσεβης πιθοι λογος. τοιαδε δημοπρακτος εκ πολεως μια ψηφος κεκρανται, μηποτ' εκδουναι βιαι στολον γυναικων: τωνδ' εφηλωται τορως γομφος διαμπαξ, ως μενειν αραροτως. ταυτ' ου πιναξιν εστιν εγγεγραμμενα ουδ' εν πτυχαις βιβλων κατεσφραγισμενα, σαφη δ' ακουεις εξ ελευθεροστομου γλωσσης. κομιζου δ' ως ταχιστ' εξ ομματων. {κη.} εοιγμεν ηδη πολεμον αρεισθαι νεον: ειη δε νικη και κρατος τοις αρσεσιν. {βα.} αλλ' αρσενας τοι τησδε γης οικητορας ευρησετ', ου πινοντας εκ κριθων μεθυ. υμεις δε πασαι ξυν φιλαις οπαοσιν θρασος λαβουσαι στειχετ' ευερκη πολιν, πυργων βαθειαι μηχανηι κεκληιμενην. και δωματ' εστι πολλα μεν τα δημια, δεδωματωμαι δ' ουδ' εγω σμικραι χερι. ενθ' εστιν υμιν ευτυκους ναιειν δομους πολλων μετ' αλλων: ει δε τις μειζων χαρις, παρεστιν οικειν και μονορρυθμους δομους. τουτων τα λωιστα και τα θυμηδεστατα_ παρεστι_λωτισασθε. προστατης δ' εγω αστοι τε παντες, ωνπερ ηδε κραινεται ψηφος. τι τωνδε κυριωτερους μενεις; {χο.} αλλ' αντ' αγαθων αγαθοισι βρυοις, διε πελασγων. πεμψον δε προφρων δευρ' ημετερον πατερ' ευθαρση δαναον, προνοον και βουλαρχον. του γαρ προτερα μητις, οπου χρη δωματα ναιειν και τοπος ευφρων. πας τις επειπειν ψογον αλλοθροοις ευτυκος: ειη δε τα λωιστα. ξυν τ' ευκλειαι και αμηνιτωι βαξει λαων εγχωρων τασσεσθε, φιλαι δμωιδες, ουτως ως εφ' εκαστηι διεκληρωσεν δαναος θεραποντιδα φερνην. {δα.} ω παιδες, αργειοισιν ευχεσθαι χρεων, θυειν τε λειβειν θ', ως θεοις ολυμπιοις, σπονδας, επει σωτηρες ου διχορροπως. και μου τα μεν πραχθεντα προς τους εγγενεις φιλους πικρως ηκουσαν αυτανεψιοις: εμοι δ' οπαδους τουσδε και δορυσσοους εταξαν, ως εχοιμι τιμιον γερας, και μητ' αελπτως, δορικανει μορωι θανων λαθοιμι, χωραι δ' αχθος αειζων πελοι, . . . . . . . τοιωνδε τυγχανοντας εκ πρυμνης φρενος χαριν σεβεσθαι τιμιωτεραν † εμου. και ταυθ' αμ' εγγραψασθε προς γεγραμμενοις πολλοισιν αλλοις σωφρονισμασιν πατρος, αγνωθ' ομιλον, ως ελεγχεται χρονωι, πας δ' εν μετοικωι γλωσσαν ευτυκον φερει κακην, το τ' ειπειν ευπετες μυσαγμα πως. υμας δ' επαινω μη καταισχυνειν εμε, ωραν εχουσας τηνδ' επιστρεπτον βροτοις. τερειν' οπωρα δ' ευφυλακτος ουδαμως: θηρες δε κηραινουσι και βροτοι_τι μην; _ και κνωδαλα πτερουντα και πεδοστιβη. † καρπωματα σταζοντα κηρυσσει κυπρις καλωρα κωλυουσαν θωσμενειν ερωι, † και παρθενων χλιδαισιν ευμορφοις επι πας τις παρελθων ομματος θελκτηριον τοξευμ' επεμψεν, ιμερου νικωμενος. προς ταυτα μη παθωμεν ων πολυς πονος πολυς δε ποντος ουνεκ' ηροθη δορι, μηδ' αισχος ημιν, ηδονην δ' εχθροις εμοις πραξωμεν. οικησις δε και διπλη παρα: την μεν πελασγος, την δε και πολις διδοι, οικειν λατρων ατερθεν: ευπετη ταδε. μονον φυλαξαι τασδ' επιστολας πατρος, το σωφρονειν τιμωσα του βιου πλεον. {χο.} ταλλ' ευτυχοιμεν προς θεων ολυμπιων: εμης δ' οπωρας ουνεκ' ευ θαρσει, πατερ. θεοις γαρ ει τι μη βεβουλευται νεον, ιχνος το προσθεν ου διαστρεψω φρενος. {χοροι δαναιδων και θεραπαινων} {δαδ.} ιτε μαν αστυανακτας {[στρ. α.} μακαρας θεους γαναοντες πολιουχους τε και οι χευμ' ερασινου περιναιουσιν παλαιον. υποδεξασθε δ' οπαδοι μελος: αινος δε πολιν τανδε πελασγων εχετω, μηδ' ετι νειλου προχοας σεβωμεν υμνοις, ποταμους δ' οι δια χωρας {[αντ. α.} θελεμον πωμα χεουσιν πολυτεκνοι, λιπαροις χευμασι γαιας τοδε μειλισσοντες ουδας. επιδοι δ' αρτεμις αγνα στολον οικτιζομενα, μηδ' υπ' αναγκας γαμος ελθοι κυθερειας: στυγιον πελοι τοδ' αθλον. {θεραπαιναι} {_} κυπριδος δ' ουκ αμελει θεσμος οδ' ευφρων. {[στρ. β.} δυναται γαρ διος αγχιστα συν ηραι: τιεται δ' αιολομητις θεος εργοις επι σεμνοις. {_} μετακοινοι δε φιλαι ματρι παρεισιν ποθος αι τ' ουδεν απαρνον τελεθει θελκτορι πειθοι. {_} δεδοται δ' αρμονιαι μοιρ' αφροδιτας ψεδυρα τριβοι τ' ερωτων. {_} φυγαδεσσιν δ' επιπλοιας κακα τ' αλγη {[αντ. β.} πολεμους θ' αιματοεντας προφοβουμαι. τι ποτ' ευπλοιαν επραξαν ταχυπομποισι διωγμοις; {_} ο τι τοι μορσιμον εστιν, το γενοιτ' αν. διος ου παρβατος εστιν μεγαλα φρην απερατος. {_} μετα πολλων δε γαμων αδε τελευτα προτεραν πελοι γυναικων. {δαδ.} ο μεγας ζευς απαλεξαι {[στρ. γ.} γαμον αιγυπτογενη μοι. {θε.} το μεν αν βελτατον ειη: συ δε θελγοις αν αθελκτον; {δαδ.} συ δε γ' ουκ οισθα το μελλον. {θε.} τι δε μελλω φρενα διαν {[αντ. γ.} καθοραν, οψιν αβυσσον; {δαδ.} μετριον νυν επος ευχου: τινα καιρον με διδασκεις; {θε.} τα θεων μηδεν αγαζειν. {χοροσ} ζευς αναξ αποστεροι{[στρ. δ.} η γαμον δυσανορα δαιον, οσπερ ιω πημονας ελυσατ' ευ χειρι παιωνιαι κατασχεθων, ευμενη βιαν κτισας, και κρατος νεμοι γυναι{[αντ. δ.} ξιν: το βελτερον κακου και το διμοιρον αινω, και δικαι δικας επεσθαι, ξυν ευχαις εμαις, λυτηριοις μηχαναις θεου παρα. [2] {Work} {περσαι} {χοροσ} ταδε μεν περσων των οιχομενων ελλαδ' ες αιαν πιστα καλειται, και των αφνεων και πολυχρυσων εδρανων φυλακες, κατα πρεσβειαν ους αυτος αναξ ξερξης βασιλευς δαρειογενης ειλετο χωρας εφορευειν. αμφι δε νοστωι τωι βασιλειωι και πολυχρυσου στρατιας ηδη κακομαντις αγαν ορσολοπειται θυμος εσωθεν. πασα γαρ ισχυς ασιατογενης οιχωκε, νεον δ' ανδρα βαΰζει, κουτε τις αγγελος ουτε τις ιππευς αστυ το περσων αφικνειται: οιτε το σουσων ηδ' αγβατανων και το παλαιον κισσιον ερκος προλιποντες εβαν, τοι μεν εφ' ιππων, τοι δ' επι ναων, πεζοι τε βαδην πολεμου στιφος παρεχοντες: οιος αμιστρης ηδ' αρταφρενης και μεγαβατης ηδ' αστασπης, ταγοι περσων, βασιλης βασιλεως υποχοι μεγαλου, σουνται, στρατιας πολλης εφοροι, τοξοδαμαντες τ' ηδ' ιπποβαται, φοβεροι μεν ιδειν, δεινοι δε μαχην ψυχης ευτλημονι δοξηι: αρτεμβαρης θ' ιππιοχαρμης και μασιστρης, ο τε τοξοδαμας εσθλος ιμαιος φαρανδακης θ', ιππων τ' ελατηρ σοσθανης. αλλους δ' ο μεγας και πολυθρεμμων νειλος επεμψεν: σουσισκανης, πηγασταγων αιγυπτογενης, ο τε της ιερας μεμφιδος αρχων μεγας αρσαμης, τας τ' ωγυγιους θηβας εφεπων αριομαρδος, και ελειοβαται ναων ερεται δεινοι πληθος τ' αναριθμοι. αβροδιαιτων δ' επεται λυδων οχλος, οιτ' επιπαν ηπειρογενες κατεχουσιν εθνος, τους μητρογαθης αρκτευς τ' αγαθος, βασιλης διοποι, χαι πολυχρυσοι σαρδεις εποχους πολλοις αρμασιν εξορμωσιν, διρρυμα τε και τριρρυμα τελη, φοβεραν οψιν προσιδεσθαι. στευται δ' ιερου τμωλου πελατης ζυγον αμφιβαλειν δουλιον ελλαδι, μαρδων, θαρυβις, λογχης ακμονες, και ακοντισται μυσοι: βαβυλων δ' η πολυχρυσος παμμεικτον οχλον πεμπει συρδην, ναων τ' εποχους και τοξουλκωι ληματι πιστους: το μαχαιροφορον τ' εθνος εκ πασης ασιας επεται δειναις βασιλεως υπο πομπαις. τοιονδ' ανθος περσιδος αιας οιχεται ανδρων, ους περι πασα χθων ασιητις θρεψασα ποθωι στενεται μαλερωι, τοκεης τ' αλοχοι θ' ημερολεγδον τεινοντα χρονον τρομεονται. πεπερακεν μεν ο περσεπτολις ηδη {[στρ. α.} βασιλειος στρατος εις αντιπορον γειτονα χωραν, λινοδεσμωι σχεδιαι πορθμον αμειψας αθαμαντιδος ελλας, πολυγομφον οδισμα ζυγον αμφιβαλων αυχενι ποντου. πολυανδρου δ' ασιας θουριος αρχων {[αντ. α.} επι πασαν χθονα ποιμανοριον θειον ελαυνει διχοθεν, πεζονομον τ' εκ τε θαλασσας, εχυροισι πεποιθως στυφελοις εφεταις, χρυσογονου γενεας ισοθεος φως. κυανεον δ' ομμασι λευσσων {[στρ. β.} φονιου δεργμα δρακοντος, πολυχειρ και πολυναυτης, συριον θ' αρμα διωκων, επαγει δουρικλυτοις ανδρασι τοξοδαμνον αρη. δοκιμος δ' ουτις υποστας {[αντ. β.} μεγαλωι ρευματι φωτων εχυροις ερκεσιν ειργειν αμαχον κυμα θαλασσας: απροσοιστος γαρ ο περσων στρατος αλκιφρων τε λαος. θεοθεν γαρ κατα μοιρ' εκρατησεν {[στρ. γ.} το παλαιον, επεσκηψε δε περσαις πολεμους πυργοδαικτους διεπειν ιππιοχαρμας τε κλονους πολεων τ' αναστασεις. εμαθον δ' ευρυποροιο θαλασσας {[αντ. γ.} πολιαινομενας πνευματι λαβρωι εσοραν ποντιον αλσος, πισυνοι λεπτοδομοις πεισμασι λαοποροις τε μηχαναις. δολομητιν δ' απαταν θεου {[μεσωιδ.} τις ανηρ θνατος αλυξει; τις ο κραιπνωι ποδι πηδηματος ευπετεος ανασσων; φιλοφρων γαρ ποτισαινουσα το πρωτον παραγει βροτον εις αρκυας ατα, τοθεν ουκ εστιν υπερ θνατον αλυξαντα φυγειν. ταυτα μοι μελαγχιτων {[στρ. δ.} φρην αμυσσεται φοβωι_ οα περσικου στρατευματος_ τουδε μη πολις πυθηται, κενανδρον μεγ' αστυ σουσιδος: και το κισσιων πολισμ' {[αντ. δ.} αντιδουπον αισεται, οα, τουτ' επος γυναικοπληθης ομιλος απυων, βυσσινοις δ' εν πεπλοις πεσηι λακις. πας γαρ ιππηλατας {[στρ. ε.} και πεδοστιβης λεως σμηνος ως εκλελοιπεν μελισσαν συν ορχαμωι στρατου, τον αμφιζευκτον εξαμειψας αμφοτερας αλιον πρωνα κοινον αιας. λεκτρα δ' ανδρων ποθωι {[αντ. ε.} πιμπλαται δακρυμασιν: περσιδες δ' αβροπενθεις εκαστα ποθωι φιλανορι τον αιχμηεντα θουρον ευνατηρ' αποπεμψαμενα λειπεται μονοζυξ. {_} αλλ' αγε, περσαι, τοδ' ενεζομενοι στεγος αρχαιον, φροντιδα κεδνην και βαθυβουλον θωμεθα, χρεια δε προσηκει, πως αρα πρασσει ξερξης βασιλευς δαρειογενης, [το πατρωνυμιον γενος ημετερον:] ποτερον τοξου ρυμα το νικων, η δορικρανου λογχης ισχυς κεκρατηκεν. {_} αλλ' ηδε θεων ισον οφθαλμοις φαος ορμαται μητηρ βασιλεως, βασιλεια δ' εμη: προσπιτνω: και προσφθογγοις δε χρεων αυτην παντας μυθοισι προσαυδαν. {_} ω βαθυζωνων ανασσα περσιδων υπερτατη, μητερ η ξερξου γεραια, χαιρε, δαρειου γυναι: θεου μεν ευνατειρα περσων, θεου δε και μητηρ εφυς, ει τι μη δαιμων παλαιος νυν μεθεστηκε στρατωι. {βασιλεια} ταυτα δη λιπους' ικανω χρυσεοστολμους δομους και το δαρειου τε καμον κοινον ευνατηριον. και με καρδιαν αμυσσει φροντις: ες δ' υμας ερω μυθον ουδαμως εμαυτης ους' αδειμαντος, φιλοι, μη μεγας πλουτος κονισας ουδας αντρεψηι ποδι ολβον, ον δαρειος ηρεν ουκ ανευ θεων τινος. ταυτα μοι μεριμν' αφραστος εστιν εν φρεσιν διπλη, μητε χρηματων ανανδρων πληθος εν τιμηι σεβειν μητ' αχρηματοισι λαμπειν φως οσον σθενος παρα. εστι γαρ πλουτος γ' αμεμφης, αμφι δ' οφθαλμωι φοβος: ομμα γαρ δομων νομιζω δεσποτου παρουσιαν. προς ταδ', ως ουτως εχοντων τωνδε, συμβουλοι λογου τουδε μοι γενεσθε, περσαι, γηραλεα πιστωματα: παντα γαρ τα κεδν' εν υμιν εστι μοι βουλευματα. {χο.} ευ τοδ' ισθι, γης ανασσα τησδε, μη σε δις φρασειν μητ' επος μητ' εργον ων αν † δυναμις ηγεισθαι θεληι: ευμενεις γαρ οντας ημας τωνδε συμβουλους καλεις. {βα.} πολλοις μεν αιει νυκτεροις ονειρασιν ξυνειμ', αφ' ουπερ παις εμος στειλας στρατον ιαονων γην οιχεται περσαι θελων: αλλ' ουτι πω τοιονδ' εναργες ειδομην ως της παροιθεν ευφρονης: λεξω δε σοι. εδοξατην μοι δυο γυναικ' ευειμονε, η μεν πεπλοισι περσικοις ησκημενη, η δ' αυτε δωρικοισιν, εις οψιν μολειν, μεγεθει τε των νυν εκπρεπεστατα πολυ, καλλει τ' αμωμω, και κασιγνητα γενους ταυτου: πατραν δ' εναιον η μεν ελλαδα κληρωι λαχουσα γαιαν, η δε βαρβαρον. τουτω στασιν τιν', ως εγω 'δοκουν οραν, τευχειν εν αλληληισι: παις δ' εμος μαθων κατειχε καπραυνεν, αρμασιν δ' υπο ζευγνυσιν αυτω και λεπαδν' υπ' αυχενων τιθησι. χη μεν τηιδ' επυργουτο στοληι εν ηνιαισι τ' ειχεν ευαρκτον στομα, η δ' εσφαδαιζε, και χεροιν εντη διφρου διασπαρασσει, και ξυναρπαζει βιαι ανευ χαλινων, και ζυγον θραυει μεσον. πιπτει δ' εμος παις, και πατηρ παρισταται δαρειος οικτιρων σφε: τον δ' οπως οραι ξερξης, πεπλους ρηγνυσιν αμφι σωματι. και ταυτα μεν δη νυκτος εισιδειν λεγω. επει δ' ανεστην και χεροιν καλλιρροου εψαυσα πηγης, συν θυηπολωι χερι βωμον προσεστην, αποτροποισι δαιμοσιν θελουσα θυσαι πελανον, ων τελη ταδε. ορω δε φευγοντ' αιετον προς εσχαραν φοιβου: φοβωι δ' αφθογγος εσταθην, φιλοι: μεθυστερον δε κιρκον εισορω δρομωι πτεροις εφορμαινοντα και χηλαις καρα τιλλονθ': ο δ' ουδεν αλλο γ' η πτηξας δεμας παρειχε. ταυτ' εμοιγε δειματ' εστ' ιδειν, υμιν δ' ακουειν. ευ γαρ ιστε, παις εμος πραξας μεν ευ θαυμαστος αν γενοιτ' ανηρ, κακως δε πραξας_ουχ υπευθυνος πολει, σωθεις δ' ομοιως τησδε κοιρανει χθονος. {χο.} ου σε βουλομεσθα, μητερ, ουτ' αγαν φοβειν λογοις ουτε θαρσυνειν. θεους δε προστροπαις ικνουμενη, ει τι φλαυρον ειδες, αιτου τωνδ' αποτροπην τελειν, τα δ' αγαθ' εκτελη γενεσθαι σοι τε και τεκνοις σεθεν και πολει φιλοις τε πασι. δευτερον δε χρη χοας γηι τε και φθιτοις χεασθαι: πρευμενως δ' αιτου ταδε σον ποσιν δαρειον, ονπερ φηις ιδειν κατ' ευφρονην, εσθλα σοι πεμπειν τεκνωι τε γης ενερθεν ες φαος, ταμπαλιν δε τωνδε γαιαι κατοχα μαυρουσθαι σκοτωι. ταυτα θυμομαντις ων σοι πρευμενως παρηινεσα: ευ δε πανταχηι τελειν σοι τωνδε κρινομεν περι. {βα.} αλλα μην ευνους γ' ο πρωτος τωνδ' ενυπνιων κριτης παιδι και δομοις εμοισι τηνδ' εκυρωσας φατιν. εκτελοιτο δη τα χρηστα: ταυτα δ', ως εφιεσαι, παντ' εφησομεν θεοισι τοις τ' ενερθε γης φιλοις, ευτ' αν εις οικους μολωμεν. κεινα δ' εκμαθειν θελω, ω φιλοι, που τας αθηνας φασιν ιδρυσθαι χθονος; {χο.} τηλε προς δυσμαις ανακτος ηλιου φθινασματων. {βα.} αλλα μην ιμειρ' εμος παις τηνδε θηρασαι πολιν; {χο.} πασα γαρ γενοιτ' αν ελλας βασιλεως υπηκοος. {βα.} ωδε τις παρεστιν αυτοις ανδροπληθεια στρατου; {χο.} † και στρατος τοιουτος †, ερξας πολλα δη μηδους κακα. {βα.} και τι προς τουτοισιν αλλο; πλουτος εξαρκης δομοις; {χο.} αργυρου πηγη τις αυτοις εστι, θησαυρος χθονος. {βα.} ποτερα γαρ τοξουλκος αιχμη δια χεροιν αυτοις πρεπει; {χο.} ουδαμως: εγχη σταδαια και φερασπιδες σαγαι. {βα.} τις δε ποιμανωρ επεστι καπιδεσποζει στρατωι; {χο.} ουτινος δουλοι κεκληνται φωτος ουδ' υπηκοοι. {βα.} πως αν ουν μενοιεν ανδρας πολεμιους επηλυδας; {χο.} ωστε δαρειου πολυν τε και καλον φθειραι στρατον. {βα.} δεινα τοι λεγεις κιοντων τοις τεκουσι φροντισαι. {χο.} αλλ' εμοι δοκειν ταχ' εισηι παντα ναμερτη λογον. τουδε γαρ δραμημα φωτος περσικον πρεπει μαθειν, και φερει σαφες τι πραγος εσθλον η κακον κλυειν. {αγγελοσ} ω γης απασης ασιαδος πολισματα, ω περσις αια και πολυς πλουτου λιμην, ως εν μιαι πληγηι κατεφθαρται πολυς ολβος, το περσων δ' ανθος οιχεται πεσον. ωμοι, κακον μεν πρωτον αγγελλειν κακα: ομως δ' αναγκη παν αναπτυξαι παθος, περσαι: στρατος γαρ πας ολωλε βαρβαρων. {χο.} ανι' ανια κακα νεοκοτα {[στρ. α.} και δαι'. αιαι, διαινεσθε, περσαι, τοδ' αχος κλυοντες. {αγ.} ως παντα γ' εστ' εκεινα διαπεπραγμενα: καυτος δ' αελπτως νοστιμον βλεπω φαος. {χο.} η μακροβιοτος οδε γε τις {[αντ. α.} αιων εφανθη γεραιοις, ακουειν τοδε πημ' αελπτον. {αγ.} και μην παρων γε κου λογους αλλων κλυων, περσαι, φρασαιμ' αν οι' επορσυνθη κακα. {χο.} οτοτοτοι, ματαν {[στρ. β.} τα πολλα βελεα παμμιγη γας απ' ασιδος ηλθετ'_αιαι_ δαιαν ελλαδα χωραν. {αγ.} πληθουσι νεκρων δυσποτμως εφθαρμενων σαλαμινος ακται πας τε προσχωρος τοπος. {χο.} οτοτοτοι, φιλων {[αντ. β.} πολυδονα σωμαθ' αλιβαφη κατθανοντα λεγεις φερεσθαι πλαγκτοις εν διπλακεσσιν. {αγ.} ουδεν γαρ ηρκει τοξα, πας δ' απωλλυτο στρατος δαμασθεις ναιοισιν εμβολαις. {χο.} ιυζ' αποτμον δαιοις {[στρ. γ.} δυσαιανη βοαν, ως πανται παν κακως † εθεσαν: αιαι, στρατου φθαρεντος. {αγ.} ω πλειστον εχθος ονομα σαλαμινος κλυειν: φευ, των αθηνων ως στενω μεμνημενος. {χο.} στυγναι γ' αθαναι δαιοις: {[αντ. γ.} μεμνησθαι τοι παρα: ως πολλας περσιδων [ματαν] εκτισαν ευνιδας ηδ' ανανδρους. {βα.} σιγω παλαι δυστηνος εκπεπληγμενη κακοις: υπερβαλλει γαρ ηδε συμφορα, το μητε λεξαι μητ' ερωτησαι ποση. ομως δ' αναγκη πημονας βροτοις φερειν θεων διδοντων: παν δ' αναπτυξας παθος λεξον καταστας, κει στενεις κακοις ομως: τις ου τεθνηκε, τινα δε και πενθησομεν των αρχελειων, οστ' επι σκηπτουχιαι ταχθεις ανανδρον ταξιν ηρημου θανων; {αγ.} ξερξης μεν αυτος ζηι τε και βλεπει φαος. {βα.} εμοις μεν ειπας δωμασιν φαος μεγα και λευκον ημαρ νυκτος εκ μελαγχιμου. {αγ.} αρτεμβαρης δε μυριας ιππου βραβευς στυφλους παρ' ακτας θεινεται σιληνιων. χω χιλιαρχος δαδακης πληγηι δορος πηδημα κουφον εκ νεως αφηλατο: τεναγων τ' αριστος βακτριων ιθαιγενης θαλασσοπληκτον νησον αιαντος πολει. λιλαιος αρσαμης τε καργηστης τριτος, οιδ' αμφι νησον την πελειοθρεμμονα νικωμενοι κυρισσον ισχυραν χθονα: πηγαις τε νειλου γειτονων αιγυπτιου αρκτευς, αδευης, και † φρεσευης τριτος φαρνουχος, οιδε ναος εκ μιας πεσον. χρυσευς ματαλλος μυριονταρχος θανων, ιππου μελαινης ηγεμων τρισμυριας, πυρσην ζαπληθη δασκιον γενειαδα ετεγγ', αμειβων χρωτα πορφυραι βαφηι. και μαγος αραβος, αρταβης τε βακτριος, σκληρας μετοικος γης, εκει κατεφθιτο. αμιστρις αμφιστρευς τε πολυπονον δορυ νωμων, ο τ' εσθλος αριομαρδος σαρδεσι πενθος παρασχων, σεισαμης θ' ο μυσιος, θαρυβις τε πεντηκοντα πεντακις νεων ταγος, γενος λυρναιος, ευειδης ανηρ, κειται θανων δειλαιος ου μαλ' ευτυχως: συεννεσις τε πρωτος εις ευψυχιαν, κιλικων απαρχος, εις ανηρ πλειστον πονον εχθροις παρασχων, ευκλεως απωλετο. τοιωνδ' αρ' οντων ων υπεμνησθην περι, πολλων παροντων ολιγ' απαγγελλω κακα. {βα.} αιαι, κακων υψιστα δη κλυω ταδε, αισχη τε περσαις και λιγεα κωκυματα. αταρ φρασον μοι τουτ' αναστρεψας παλιν: ναων ποσον δη πληθος ην ελληνιδων, ωστ' αξιωσαι περσικωι στρατευματι μαχην συναψαι ναιοισιν εμβολαις; {αγ.} πληθους μεν αν σαφ' ισθ' εκατι βαρβαρον ναυσιν κρατησαι. και γαρ ελλησιν μεν ην ο πας αριθμος ες τριακαδας δεκα ναων, δεκας δ' ην τωνδε χωρις εκκριτος: ξερξηι δε, και γαρ οισθα, χιλιας μεν ην ων ηγε πληθος, αι δ' υπερκοποι ταχει εκατον δις ησαν επτα θ': ωδ' εχει λογος. μη σοι δοκουμεν τηιδε λειφθηναι μαχηι; αλλ' ωδε δαιμων τις κατεφθειρε στρατον, ταλαντα βρισας ουκ ισορροπωι τυχηι. θεοι πολιν σωιζουσι παλλαδος θεας. {βα.} ετ' αρ' αθηνων εστ' απορθητος πολις; {αγ.} ανδρων γαρ οντων ερκος εστιν ασφαλες. {βα.} αρχη δε ναυσι συμβολης τις ην, φρασον: τινες κατηρξαν, ποτερον ελληνες, μαχης, η παις εμος, πληθει καταυχησας νεων; {αγ.} ηρξεν μεν, ω δεσποινα, του παντος κακου φανεις αλαστωρ η κακος δαιμων ποθεν. ανηρ γαρ ελλην εξ αθηναιων στρατου ελθων ελεξε παιδι σωι ξερξηι ταδε, ως ει μελαινης νυκτος ιξεται κνεφας, ελληνες ου μενοιεν, αλλα σελμασιν ναων επανθοροντες αλλος αλλοσε δρασμωι κρυφαιωι βιοτον εκσωσοιατο. ο δ' ευθυς ως ηκουσεν, ου ξυνεις δολον ελληνος ανδρος ουδε τον θεων φθονον, πασιν προφωνει τονδε ναυαρχοις λογον, ευτ' αν φλεγων ακτισιν ηλιος χθονα ληξηι, κνεφας δε τεμενος αιθερος λαβηι, ταξαι νεων στιφος μεν εν στοιχοις τρισιν, αλλας δε κυκλωι νησον αιαντος περιξ, εκπλους φυλασσειν και πορους αλιρροθους. ως ει μορον φευξοιαθ' ελληνες κακον, ναυσιν κρυφαιως δρασμον ευροντες τινα, πασιν στερεσθαι κρατος ην προκειμενον. τοσαυτ' ελεξε καρθ' υπ' ευθυμου φρενος: ου γαρ το μελλον εκ θεων ηπιστατο. οι δ' ουκ ακοσμως, αλλα πειθαρχωι φρενι δειπνον τ' επορσυνοντο, ναυβατης τ' ανηρ τροπουτο κωπην σκαλμον αμφ' ευηρετμον. επει δε φεγγος ηλιου κατεφθιτο και νυξ επηιει, πας ανηρ κωπης αναξ ες ναυν εχωρει πας θ' οπλων επιστατης: ταξις δε ταξιν παρεκαλει νεως μακρας, πλεουσι δ' ως εκαστος ην τεταγμενος. και παννυχοι δη διαπλοον καθιστασαν ναων ανακτες παντα ναυτικον λεων. και νυξ εχωρει, κου μαλ' ελληνων στρατος κρυφαιον εκπλουν ουδαμηι καθιστατο: επει γε μεντοι λευκοπωλος ημερα πασαν κατεσχε γαιαν ευφεγγης ιδειν, πρωτον μεν † ηχηι κελαδος ελληνων παρα μολπηδον ευφημησεν, ορθιον δ' αμα αντηλαλαξε νησιωτιδος πετρας ηχω: φοβος δε πασι βαρβαροις παρην γνωμης αποσφαλεισιν: ου γαρ ως φυγηι παιαν' εφυμνουν σεμνον ελληνες τοτε, αλλ' ες μαχην ορμωντες ευψυχωι θρασει: σαλπιγξ δ' αυτηι παντ' εκειν' επεφλεγεν. ευθυς δε κωπης ροθιαδος ξυνεμβοληι επαισαν αλμην βρυχιον εκ κελευματος, θοως δε παντες ησαν εκφανεις ιδειν. το δεξιον μεν πρωτον ευτακτως κερας ηγειτο κοσμωι, δευτερον δ' ο πας στολος επεξεχωρει, και παρην ομου κλυειν πολλην βοην: ‘ω παιδες ελληνων, ιτε, ελευθερουτε πατριδ', ελευθερουτε δε παιδας, γυναικας, θεων τε πατρωιων εδη, θηκας τε προγονων: νυν υπερ παντων αγων.’ και μην παρ' ημων περσιδος γλωσσης ροθος υπηντιαζε, κουκετ' ην μελλειν ακμη. ευθυς δε ναυς εν νηι χαλκηρη στολον επαισεν: ηρξε δ' εμβολης ελληνικη ναυς, καποθραυει παντα φοινισσης νεως κορυμβ', επ' αλλην δ' αλλος ηυθυνεν δορυ. τα πρωτα μεν νυν ρευμα περσικου στρατου αντειχεν: ως δε πληθος εν στενωι νεων ηθροιστ', αρωγη δ' ουτις αλληλοις παρην, αυτοι δ' υπ' αυτων εμβολοις χαλκοστομοις παιοντ', εθραυον παντα κωπηρη στολον, ελληνικαι τε νηες ουκ αφρασμονως κυκλωι περιξ εθεινον, υπτιουτο δε σκαφη νεων, θαλασσα δ' ουκετ' ην ιδειν, ναυαγιων πληθουσα και φονου βροτων, ακται δε νεκρων χοιραδες τ' επληθυον. φυγηι δ' ακοσμως πασα ναυς ηρεσσετο, οσαιπερ ησαν βαρβαρου στρατευματος. τοι δ' ωστε θυννους η τιν' ιχθυων βολον αγαισι κωπων θραυμασιν τ' ερειπιων επαιον, ερραχιζον: οιμωγη δ' ομου κωκυμασιν κατειχε πελαγιαν αλα, εως κελαινης νυκτος ομμ' αφειλετο. κακων δε πληθος, ουδ' αν ει δεκ' ηματα στοιχηγοροιην, ουκ αν εκπλησαιμι σοι. ευ γαρ τοδ' ισθι, μηδαμ' ημεραι μιαι πληθος τοσουταριθμον ανθρωπων θανειν. {βα.} αιαι, κακων δη πελαγος ερρωγεν μεγα περσαις τε και προπαντι βαρβαρων γενει. {αγ.} ευ νυν τοδ' ισθι, μηδεπω μεσουν κακον: τοιαδ' επ' αυτοις ηλθε συμφορα παθους, ως τοισδε και δις αντισηκωσαι ροπηι. {βα.} και τις γενοιτ' αν τησδ' ετ' εχθιων τυχη; λεξον τιν' αυ φηις τηνδε συμφοραν στρατωι ελθειν κακων ρεπουσαν ες τα μασσονα. {αγ.} περσων οσοιπερ ησαν ακμαιοι φυσιν, ψυχην τ' αριστοι κευγενειαν εκπρεπεις, αυτωι τ' ανακτι πιστιν εν πρωτοις αει, τεθνασιν αισχρως δυσκλεεστατωι μορωι. {βα.} οι 'γω ταλαινα συμφορας κακης, φιλοι. ποιωι μορωι δε τουσδε φηις ολωλεναι; {αγ.} νησος τις εστι προσθε σαλαμινος τοπων, βαια, δυσορμος ναυσιν, ην ο φιλοχορος παν εμβατευει ποντιας ακτης επι. ενταυθα πεμπει τουσδ', οπως, οτ' εκ νεων φθαρεντες εχθροι νησον εκσωιζοιατο, κτεινοιεν ευχειρωτον ελληνων στρατον, φιλους δ' υπεκσωιζοιεν εναλιων πορων, κακως το μελλον ιστορων. ως γαρ θεος ναων εδωκε κυδος ελλησιν μαχης, αυθημερον φραξαντες ευχαλκοις δεμας οπλοισι ναων εξεθρωισκον: αμφι δε κυκλουντο πασαν νησον, ωστ' αμηχανειν οποι τραποιντο. πολλα μεν γαρ εκ χερων πετροισιν ηρασσοντο, τοξικης τ' απο θωμιγγος ιοι προσπιτνοντες ωλλυσαν: τελος δ' εφορμηθεντες εξ ενος ροθου παιουσι, κρεοκοπουσι δυστηνων μελη, εως απαντων εξαπεφθειραν βιον. ξερξης δ' ανωιμωξεν κακων ορων βαθος: εδραν γαρ ειχε παντος ευαγη στρατου, υψηλον οχθον αγχι πελαγιας αλος: ρηξας δε πεπλους κανακωκυσας λιγυ, πεζωι παραγγειλας αφαρ στρατευματι, ιης' ακοσμωι ξυν φυγηι. τοιανδε σοι προς τηι παροιθε συμφοραν παρα στενειν. {βα.} ω στυγνε δαιμον, ως αρ' εψευσας φρενων περσας: πικραν δε παις εμος τιμωριαν κλεινων αθηνων ηυρε, κουκ απηρκεσαν ους προσθε μαραθων βαρβαρων απωλεσεν: ων αντιποινα παις εμος πραξειν δοκων τοσονδε πληθος πηματων επεσπασεν. συ δ' ειπε, ναων αι πεφευγασιν μορον, που τασδ' ελειπες: οισθα σημηναι τορως; {αγ.} ναων δε ταγοι των λελειμμενων συδην κατ' ουρον ουκ ευκοσμον αιρονται φυγην: στρατος δ' ο λοιπος εν τε βοιωτων χθονι διωλλυθ', οι μεν αμφι κρηναιον γανος διψηι πονουντες, οι δ' υπ' ασθματος κενοι . . . . . . διεκπερωμεν ες τε φωκεων χθονα και δωριδ' αιαν, μηλια τε κολπον, ου σπερχειος αρδει πεδιον ευμενει ποτωι: καντευθεν ημας γης αχαιιδος πεδον και θεσσαλων πολεις υπεσπανισμενους βορας εδεξαντ': ενθα δη πλειστοι θανον διψηι τε λιμωι τ': αμφοτερα γαρ ην ταδε. μαγνητικην δε γαιαν ες τε μακεδονων χωραν αφικομεσθ', επ' αξιου πορον, βολβης θ' ελειον δονακα, παγγαιον τ' ορος, ηδωνιδ' αιαν: νυκτι δ' εν ταυτηι θεος χειμων' αωρον ωρσε, πηγνυσιν δε παν ρεεθρον αγνου στρυμονος. θεους δε τις το πριν νομιζων ουδαμου τοτ' ηυχετο λιταισι, γαιαν ουρανον τε προσκυνων. επει δε πολλα θεοκλυτων επαυσατο στρατος, περαι κρυσταλλοπηγα δια πορον: χωστις μεν ημων πριν σκεδασθηναι θεου ακτινας ωρμηθη, σεσωμενος κυρει. φλεγων γαρ αυγαις λαμπρος ηλιου κυκλος μεσον πορον διηκε, θερμαινων φλογι: πιπτον δ' επ' αλληλοισιν: ευτυχης δε τοι οστις ταχιστα πνευμ' απερρηξεν βιου. οσοι δε λοιποι κατυχον σωτηριας, θρηικην περασαντες μογις πολλωι πονωι, ηκουσιν εκφυγοντες, ου πολλοι τινες, εφ' εστιουχον γαιαν: ως στενειν πολιν περσων, ποθουσαν φιλτατην ηβην χθονος. ταυτ' εστ' αληθη: πολλα δ' εκλειπω λεγων κακων α περσαις εγκατεσκηψεν θεος. {χο.} ω δυσπονητε δαιμον, ως αγαν βαρυς ποδοιν ενηλου παντι περσικωι γενει. {βα.} οι 'γω ταλαινα διαπεπραγμενου στρατου: ω νυκτος οψις εμφανης ενυπνιων, ως καρτα μοι σαφως εδηλωσας κακα. υμεις δε φαυλως αυτ' αγαν εκρινατε. ομως δ', επειδη τηιδ' εκυρωσεν φατις υμων, θεοις μεν πρωτον ευξασθαι θελω: επειτα, γηι τε και φθιτοις δωρηματα, ηξω λαβουσα πελανον εξ οικων εμων_ επισταμαι μεν ως επ' εξειργασμενοις, αλλ' ες το λοιπον ει τι δη λωιον πελοι. υμας δε χρη 'πι τοισδε τοις πεπραγμενοις πιστοισι πιστα ξυμφερειν βουλευματα: και παιδ', εαν περ δευρ' εμου προσθεν μοληι παρηγορειτε, και προπεμπετ' ες δομους, μη και τι προς κακοισι προσθηται κακον. {χοροσ} ω ζευ βασιλευ, νυν γαρ περσων των μεγαλαυχων και πολυανδρων στρατιαν ολεσας αστυ το σουσων ηδ' αγβατανων πενθει δνοφερωι κατεκρυψας: πολλαι δ' απαλαις χερσι καλυπτρας κατερεικομεναι διαμυδαλεους δακρυσι κολπους τεγγους', αλγους μετεχουσαι. αι δ' αβρογοοι περσιδες ανδρων ποθεουσαι ιδειν αρτιζυγιαν, λεκτρων [τ'] ευνας αβροχιτωνας, χλιδανης ηβης τερψιν, αφεισαι, πενθουσι γοοις ακορεστοτατοις. καγω δε μορον των οιχομενων αιρω δοκιμως πολυπενθη. {_} νυν γαρ δη προπασα μεν στενει {[στρ. α.} γαι' ασις εκκενουμενα. ξερξης μεν αγαγεν, ποποι, ξερξης δ' απωλεσεν, τοτοι, ξερξης δε παντ' επεσπε δυσφρονως βαριδεσσι ποντιαις. τιπτε δαρειος μεν ουτω τοτ' αβλαβης επην, τοξαρχος πολιηταις, σουσιδαις φιλος ακτωρ; πεζους γαρ σφε και θαλασσιους {[αντ α.} ομοπτεροι κυανωπιδες ναες μεν αγαγον, ποποι, ναες δ' απωλεσαν, τοτοι, ναες πανωλεθροισιν εμβολαις, δια δ' ιαονων χερας. τυτθα δ' εκφυγειν ανακτ' αυτον ως ακουομεν θρηικης αμ πεδιηρεις δυσχιμους τε κελευθους. τοι δ' αρα πρωτομοροιο, φευ, {[στρ. β.} ληφθεντες προς αναγκας, ηε, ακτας αμφι κυχρειας, οα, στεμβονται: στενε και δακναζου, βαρυ δ' αμβοασον ουρανι' αχη, οα: τεινε δε δυσβαυκτον βοατιν ταλαιναν αυδαν. γναπτομενοι δ' αλι δειναι, φευ, {[αντ. β.} σκυλλονται προς αναυδων, ηε, παιδων τας αμιαντου, οα. πενθει δ' ανδρα δομος στερηθεις, τοκεης δ' απαιδες δαιμονι' αχη, οα, δυρομενοι γεροντες το παν δη κλυουσιν αλγος. τοι δ' ανα γαν ασιαν δην {[στρ. γ.} ουκετι περσονομουνται, ουδ' ετι δασμοφορουσιν δεσποσυνοισιν αναγκαις, ουδ' ες γαν προπιτνοντες αζονται: βασιλεια γαρ διολωλεν ισχυς. ουδ' ετι γλωσσα βροτοισιν {[αντ. γ.} εν φυλακαις: λελυται γαρ λαος ελευθερα βαζειν, ως ελυθη ζυγον αλκας. αιμαχθεισα δ' αρουραν αιαντος περικλυστα νασος εχει τα περσων. {βα.} φιλοι, κακων μεν οστις εμπειρος κυρει, επισταται βροτοισιν ως, οταν κλυδων κακων επελθηι, παντα δειμαινειν φιλον, οταν δ' ο δαιμων ευροηι, πεποιθεναι τον αυτον αιεν ανεμον ουριειν τυχας. εμοι γαρ ηδη παντα μεν φοβου πλεα: εν ομμασιν τανταια φαινεται θεων, βοαι δ' εν ωσι κελαδος ου παιωνιος: τοια κακων εκπληξις εκφοβει φρενας. τοιγαρ κελευθον τηνδ' ανευ τ' οχηματων χλιδης τε της παροιθεν εκ δομων παλιν εστειλα, παιδος πατρι πρευμενεις χοας φερους', απερ νεκροισι μειλικτηρια, βοος τ' αφ' αγνης λευκον ευποτον γαλα, της τ' ανθεμουργου σταγμα, παμφαες μελι, λιβασιν υδρηλαις παρθενου πηγης μετα, ακηρατον τε μητρος αγριας απο ποτον, παλαιας αμπελου γανος τοδε: της τ' αιεν εν φυλλοισι θαλλουσης βιον ξανθης ελαιας καρπος ευωδης παρα, ανθη τε πλεκτα, παμφορου γαιας τεκνα. αλλ', ω φιλοι, χοαισι ταισδε νερτερων υμνους επευφημειτε, τον τε δαιμονα δαρειον ανακαλεισθε, γαποτους δ' εγω τιμας προπεμψω τασδε νερτεροις θεοις. {χο.} βασιλεια γυναι, πρεσβος περσαις, συ τε πεμπε χοας θαλαμους υπο γης, ημεις θ' υμνοις αιτησομεθα φθιμενων πομπους ευφρονας ειναι κατα γαιας. αλλα, χθονιοι δαιμονες αγνοι, γη τε και ερμη, βασιλευ τ' ενερων, πεμψατ' ενερθεν ψυχην ες φως: ει γαρ τι κακων ακος οιδε πλεον, μονος αν θνητων περας ειποι. η ρ' αιει μου μακαριτας {[στρ. α.} ισοδαιμων βασιλευς βαρβαρα σαφηνη ιεντος τα παναιολ' αιανη δυσθροα βαγματα; πανταλαν' αχη διαβοασω; νερθεν αρα κλυει μου; αλλα συ μοι, γα τε και αλλοι {[αντ. α.} χθονιων αγεμονες, δαιμονα μεγαυχη ιοντ' αινεσατ' εκ δομων, περσαν σουσιγενη θεον: πεμπετε δ' ανω οιον ουπω περσις αι' εκαλυψεν. η φιλος ανηρ, φιλος οχθος: {[στρ. β.} φιλα γαρ κεκευθεν ηθη. αιδωνευς δ' αναπομπος ανιει, αιδωνευς, οιον ανακτορα δαριανα. ηε. ουδε γαρ ανδρας ποτ' απωλλυ {[αντ. β.} πολεμοφθοροισιν αταις, θεομηστωρ δ' εκικληισκετο περσαις, θεομηστωρ δ' εσκεν, επει στρατον ευ ποδουχει. ηε. βαλλην, αρχαιος {[στρ. γ.} βαλλην, ιθι, ικου: ελθ' επ' ακρον κορυμβον οχθου, κροκοβαπτον ποδος ευμαριν αειρων, βασιλειου τιηρας φαλαρον πιφαυσκων. βασκε πατερ ακακε δαριαν, οι. οπως αιανη {[αντ. γ.} κλυηις νεα τ' αχη, δεσποτα δεσποταν φανηθι. στυγια γαρ τις επ' αχλυς πεποταται: νεολαια γαρ ηδη κατα πας' ολωλεν. βασκε πατερ ακακε δαριαν, οι. αιαι αιαι: {[επωιδος.} ω πολυκλαυτε φιλοισι θανων, τι ταδε, δυναστα, δυναστα, περισσα διδυμα δις γοεδν' αμαρτια; πασαι γαι ταιδ' εξεφθινται τρισκαλμοι ναες αναες αναες. {ειδωλον δαρειου} ω πιστα πιστων ηλικες θ' ηβης εμης περσαι γεραιοι, τινα πολις πονει πονον; στενει, κεκοπται, και χαρασσεται πεδον. λευσσων δ' ακοιτιν την εμην ταφου πελας ταρβω, χοας δε πρευμενης εδεξαμην. υμεις δε θρηνειτ' εγγυς εστωτες ταφου και ψυχαγωγοις ορθιαζοντες γοοις οικτρως καλεισθε μ': εστι δ' ουκ ευεξοδον αλλως τε παντως, χοι κατα χθονος θεοι λαβειν αμεινους εισιν η μεθιεναι. ομως δ' εκεινοις ενδυναστευσας εγω ηκω: ταχυνε δ', ως αμεμπτος ω χρονου. τι εστι περσαις νεοχμον εμβριθες κακον; {χο.} σεβομαι μεν προσιδεσθαι, {[στρ.} σεβομαι δ' αντια λεξαι σεθεν αρχαιωι περι ταρβει. {δα.} αλλ' επει κατωθεν ηλθον σοις γοοις πεπεισμενος, μη τι μακιστηρα μυθον αλλα συντομον λεγων ειπε και περαινε παντα, την εμην αιδω μεθεις. {χο.} διομαι μεν χαρισασθαι, {[αντ.} διομαι δ' αντια φασθαι, λεξας δυσλεκτα φιλοισιν. {δα.} αλλ' επει δεος παλαιον σοι φρενων ανθισταται, των εμων λεκτρων γεραια ξυννομ', ευγενες γυναι, κλαυματων ληξασα τωνδε και γοων σαφες τι μοι λεξον. ανθρωπεια δ' αν τοι πηματ' αν τυχοι βροτοις. πολλα μεν γαρ εκ θαλασσης, πολλα δ' εκ χερσου κακα γιγνεται θνητοις, ο μασσων βιοτος ην ταθηι προσω. {βα.} ω βροτων παντων υπερσχων ολβον ευτυχει ποτμωι, ως εως τ' ελευσσες αυγας ηλιου ζηλωτος ων βιοτον ευαιωνα περσαις ως θεος διηγαγες, νυν τε σε ζηλω θανοντα, πριν κακων ιδειν βαθος. παντα γαρ, δαρει', ακουσηι μυθον εν βραχει χρονωι: διαπεπορθηται τα περσων πραγμαθ', ως ειπειν επος. {δα.} τινι τροπωι; λοιμου τις ηλθε σκηπτος, η στασις πολει; {βα.} ουδαμως: αλλ' αμφ' αθηνας πας κατεφθαρται στρατος. {δα.} τις δ' εμων εκεισε παιδων εστρατηλατει; φρασον. {βα.} θουριος ξερξης, κενωσας πασαν ηπειρου πλακα. {δα.} πεζος η ναυτης δε πειραν τηνδ' εμωρανεν ταλας; {βα.} αμφοτερα: διπλουν μετωπον ην δυοιν στρατευματοιν. {δα.} πως δε και στρατος τοσοσδε πεζος ηνυσεν περαν; {βα.} μηχαναις εζευξεν ελλης πορθμον, ωστ' εχειν πορον. {δα.} και τοδ' εξεπραξεν, ωστε βοσπορον κληισαι μεγαν; {βα.} ωδ' εχει: γνωμης δε που τις δαιμονων ξυνηψατο. {δα.} φευ, μεγας τις ηλθε δαιμων, ωστε μη φρονειν καλως. {βα.} ως ιδειν τελος παρεστιν οιον ηνυσεν κακον. {δα.} και τι δη πραξασιν αυτοις ωδ' επιστεναζετε; {βα.} ναυτικος στρατος κακωθεις πεζον ωλεσε στρατον. {δα.} ωδε παμπηδην δε λαος πας κατεφθαρται δορι; {βα.} προς ταδ' ως σουσων μεν αστυ παν κενανδριαν στενει_ {δα.} ω ποποι κεδνης αρωγης καπικουριας στρατου. {βα.} βακτριων δ' ερρει πανωλης δημος † ουδε τις γερων. {δα.} ω μελεος, οιαν αρ' ηβην ξυμμαχων απωλεσεν. {βα.} μοναδα δε ξερξην ερημον φασιν ου πολλων μετα_ {δα.} πως τε δη και ποι τελευταν; εστι τις σωτηρια; {βα.} ασμενον μολειν γεφυραν γαιν δυοιν ζευκτηριαν. {δα.} και προς ηπειρον σεσωσθαι τηνδε, τουτ' ετητυμον; {βα.} ναι: λογος κρατει σαφηνης τουτο γ': ουκ ενι στασις. {δα.} φευ, ταχεια γ' ηλθε χρησμων πραξις, ες δε παιδ' εμον ζευς απεσκηψεν τελευτην θεσφατων: εγω δε που δια μακρου χρονου ταδ' ηυχουν εκτελευτησειν θεους: αλλ', οταν σπευδηι τις αυτος, χω θεος συναπτεται. νυν κακων εοικε πηγη πασιν ηυρησθαι φιλοις. παις δ' εμος ταδ' ου κατειδως ηνυσεν νεωι θρασει: οστις ελλησποντον ιρον δουλον ως δεσμωμασιν ηλπισε σχησειν ρεοντα, βοσπορον ροον θεου: και πορον μετερρυθμιζε, και πεδαις σφυρηλατοις περιβαλων πολλην κελευθον ηνυσεν πολλωι στρατωι. θνητος ων θεων τε παντων ωιετ', ουκ ευβουλιαι, και ποσειδωνος κρατησειν: πως ταδ' ου νοσος φρενων ειχε παιδ' εμον; δεδοικα μη πολυς πλουτου πονος ουμος ανθρωποις γενηται του φθασαντος αρπαγη. {βα.} ταυτα τοι κακοις ομιλων ανδρασιν διδασκεται θουριος ξερξης: λεγουσι δ' ως συ μεν μεγαν τεκνοις πλουτον εκτησω ξυν αιχμηι, τον δ' ανανδριας υπο ενδον αιχμαζειν, πατρωιον δ' ολβον ουδεν αυξανειν. τοιαδ' εξ ανδρων ονειδη πολλακις κλυων κακων τηνδ' εβουλευσεν κελευθον και στρατευμ' εφ' ελλαδα. {δα.} τοιγαρ σφιν εργον εστιν εξειργασμενον μεγιστον, αειμνηστον, οιον ουδεπω τοδ' αστυ σουσων εξεκεινως' εμπεσον, εξ ουτε τιμην ζευς αναξ τηνδ' ωπασεν, εν' ανδρα πασης ασιδος μηλοτροφου ταγειν, εχοντα σκηπτρον ευθυντηριον. μηδος γαρ ην ο πρωτος ηγεμων στρατου: αλλος δ' εκεινου παις τοδ' εργον ηνυσεν: φρενες γαρ αυτου θυμον ωιακοστροφουν. τριτος δ' απ' αυτου κυρος, ευδαιμων ανηρ, αρξας εθηκε πασιν ειρηνην φιλοις: λυδων δε λαον και φρυγων εκτησατο, ιωνιαν τε πασαν ηλασεν βιαι. θεος γαρ ουκ ηχθηρεν, ως ευφρων εφυ. κυρου δε παις τεταρτος ηυθυνε στρατον. πεμπτος δε μαρδος ηρξεν, αισχυνη πατραι θρονοισι τ' αρχαιοισι: τον δε συν δολωι αρταφρενης εκτεινεν εσθλος εν δομοις, ξυν ανδρασιν φιλοισιν, οις τοδ' ην χρεος. [εκτος δε μαραφις, εβδομος δ' αρταφρενης.] καγω παλου τ' εκυρσα τουπερ ηθελον, καπεστρατευσα πολλα συν πολλωι στρατωι: αλλ' ου κακον τοσονδε προσεβαλον πολει. ξερξης δ' εμος παις νεος εων νεα φρονει, κου μνημονευει τας εμας επιστολας: ευ γαρ σαφως τοδ' ιστ', εμοι ξυνηλικες, απαντες ημεις, οι κρατη ταδ' εσχομεν, ουκ αν φανειμεν πηματ' ερξαντες τοσα. {χο.} τι ουν, αναξ δαρειε; ποι καταστρεφεις λογων τελευτην; πως αν εκ τουτων ετι πρασσοιμεν ως αριστα περσικος λεως; {δα.} ει μη στρατευοισθ' ες τον ελληνων τοπον, μηδ' ει στρατευμα πλειον ηι το μηδικον. αυτη γαρ η γη ξυμμαχος κεινοις πελει. {χο.} πως τουτ' ελεξας, τινι τροπωι δε συμμαχει; {δα.} κτεινουσα λιμωι τους υπερπολλους αγαν. {χο.} αλλ' ευσταλη τοι λεκτον αρουμεν στολον. {δα.} αλλ' ουδ' ο μεινας νυν εν ελλαδος τοποις στρατος κυρησει νοστιμου σωτηριας. {χο.} πως ειπας; ου γαρ παν στρατευμα βαρβαρων περαι τον ελλης πορθμον ευρωπης απο; {δα.} παυροι γε πολλων, ει τι πιστευσαι θεων χρη θεσφατοισιν, ες τα νυν πεπραγμενα βλεψαντα: συμβαινει γαρ ου τα μεν, τα δ' ου. κειπερ ταδ' εστι, πληθος εκκριτον στρατου λειπει κεναισιν ελπισιν πεπεισμενος. μιμνουσι δ' ενθα πεδιον ασωπος ροαις αρδει, φιλον πιασμα βοιωτων χθονι: ου σφιν κακων υψιστ' επαμμενει παθειν, υβρεως αποινα καθεων φρονηματων: οι γην μολοντες ελλαδ' ου θεων βρετη ηιδουντο συλαν ουδε πιμπραναι νεως: βωμοι δ' αιστοι, δαιμονων θ' ιδρυματα προρριζα φυρδην εξανεστραπται βαθρων. τοιγαρ κακως δρασαντες ουκ ελασσονα πασχουσι, τα δε μελλουσι, κουδεπω κακων κρηπις υπεστιν, αλλ' ετ' εκπιδυεται. τοσος γαρ εσται πελανος αιματοσφαγης προς γηι πλαταιων δωριδος λογχης υπο: θινες νεκρων δε και τριτοσπορωι γονηι αφωνα σημανουσιν ομμασιν βροτων ως ουχ υπερφευ θνητον οντα χρη φρονειν. υβρις γαρ εξανθους' εκαρπωσεν σταχυν ατης, οθεν παγκλαυτον εξαμαι θερος. τοιαυθ' ορωντες τωνδε ταπιτιμια μεμνησθ' αθηνων ελλαδος τε, μηδε τις υπερφρονησας τον παροντα δαιμονα αλλων ερασθεις ολβον εκχεηι μεγαν. ζευς τοι κολαστης των υπερκομπων αγαν φρονηματων επεστιν, ευθυνος βαρυς. προς ταυτ' εκεινον, σωφρονειν κεχρημενοι, πινυσκετ' ευλογοισι νουθετημασιν, ληξαι θεοβλαβουνθ' υπερκομπωι θρασει. συ δ', ω γεραια μητερ η ξερξου φιλη, ελθους' ες οικους κοσμον οστις ευπρεπης λαβους' υπαντιαζε παιδι. † παντα γαρ κακων υπ' αλγους λακιδες αμφι σωματι στημορραγουσι ποικιλων εσθηματων. αλλ' αυτον ευφρονως συ πραυνον λογοις: μονης γαρ, οιδα, σου κλυων ανεξεται. εγω δ' απειμι γης υπο ζοφον κατω. υμεις δε, πρεσβεις, χαιρετ', εν κακοις ομως ψυχηι διδοντες ηδονην καθ' ημεραν, ως τοις θανουσι πλουτος ουδεν ωφελει. {χο.} η πολλα και παροντα και μελλοντ' ετι ηλγης' ακουσας βαρβαροισι πηματα. {βα.} ω δαιμον, ως με πολλ' εσερχεται κακων αλγη, μαλιστα δ' ηδε συμφορα δακνει, ατιμιαν γε παιδος αμφι σωματι εσθηματων κλυουσαν, η νιν αμπεχει. αλλ' ειμι, και λαβουσα κοσμον εκ δομων υπαντιαζειν † εμωι παιδι πειρασομαι. † ου γαρ τα φιλτατ' εν κακοις προδωσομεν. {χο.} ω ποποι η μεγαλας αγαθας τε πο{[στρ. α.} λισσονομου βιοτας επεκυρσαμεν, ευθ' ο γηραιος πανταρκης ακακας αμαχος βασιλευς ισοθεος δαρειος αρχε χωρας. πρωτα μεν ευδοκιμους στρατιας απε{[αντ. α.} φαινομεθ', οι δε νομισματα πυργινα παντ' επηυθυνον. νοστοι δ' εκ πολεμων απονους απαθεις παλιν ευ πρασσοντας αγον [ες] οικους. οσσας δ' ειλε πολεις πορον ου διαβας αλυος ποταμοιο, {[στρ. β.} ουδ' αφ' εστιας συθεις, οιαι στρυμονιου πελαγους αχελωιδες εισι παροικοι θρηικιων επαυλων, λιμνας τ' εκτοθεν αι κατα χερσον εληλαμεναι περι πυργον {[αντ. β.} τουδ' ανακτος αιον, ελλας τ' αμφι πορον πλατυν ευχομεναι, μυχια τε προποντις, και στομωμα ποντου: νασοι θ' αι κατα πρων' αλιον περικλυστοι {[στρ. γ.} ταιδε γαι προσημεναι οια λεσβος ελαιοφυτος τε σαμος, χιος, ηδε παρος, ναξος, μυκονος, τηνωι τε συναπτους' ανδρος αγχιγειτων. και τας αγχιαλους εκρατυνε μεσακτους, {[αντ. γ.} λημνον, ικαρου θ' εδος, και ροδον ηδε κνιδον κυπριας τε πολεις, παφον ηδε σολους, σαλαμινα τε, τας νυν ματροπολις τωνδ' αιτια στεναγμων. και τας ευκτεανους κατα κληρον ιαονιον πολυανδρους {[επωιδος.} ελλανων εκρατυνε † σφετεραις φρεσιν. ακαματον δε παρην σθενος ανδρων τευχηστηρων παμμεικτων τ' επικουρων. νυν δ' ουκ αμφιλογως θεοτρεπτα ταδ' αυ φερομεν, πολεμοιο δμαθεντες μεγαλως πλαγαισι ποντιαισιν. {ξερξησ} ιω ιω, δυστηνος εγω στυγερας μοιρας τησδε κυρησας ατεκμαρτοτατης, ως ωμοφρονως δαιμων ενεβη περσων γενεαι: τι παθω τλημων; λελυται γαρ εμων γυιων ρωμη. τηνδ' ηλικιαν εσιδοντ' αστων, ειθ' οφελεν, ζευ, καμε μετ' ανδρων των οιχομενων θανατου κατα μοιρα καλυψαι. {χο.} οτοτοι, βασιλευ, στρατιας αγαθης και περσονομου τιμης μεγαλης, κοσμου τ' ανδρων, ους νυν δαιμων επεκειρεν. γα δ' αιαζει ταν εγγαιαν ηβαν ξερξαι κταμεναν, αιδου σακτορι περσαν: † αγδαβαται γαρ πολλοι φωτες, χωρας ανθος, τοξοδαμαντες, πανυ ταρφυς τις μυριας ανδρων, εξεφθινται. αιαι αιαι κεδνας αλκας, ασια δε χθων, βασιλευ γαιας, αινως αινως επι γονυ κεκλιται. {ξε.} οδ' εγων, οιοι, αιακτος, {[στρ. α.} μελεος γενναι γαι τε πατρωιαι κακον αρ' εγενομαν. {χο.} νοστου σοι ταν προσφθογγον κακοφατιδα βοαν, κακομελετον ιαν μαριανδυνου θρηνητηρος πεμψω πεμψω, πολυδακρυν ιαχαν. {ξε.} ιετ' αιανη [και] πανδυρτον {[αντ. α.} δυσθροον αυδαν. δαιμων γαρ οδ' αυ μετατροπος επ' εμοι. {χο.} ησω τοι ταν πανδυρτον, ζαπαθεα τε σεβων αλιτυπα τε βαρη, πολεως γεννας πενθητηρος. κλαγξω κλαγξω δε γοον αριδακρυν. {ξε.} ιαων γαρ απηυρα, {[στρ. β.} ιαων ναυφαρκτος αρης ετεραλκης νυχιαν πλακα κερσαμενος δυσδαιμονα τ' ακταν. {χο.} {_} οιοιοι, βοα και παντ' εκπευθου. {_} που δε φιλων αλλος οχλος; {_} που δε σοι παρασταται, οιος ην φαρανδακης, σουσας, πελαγων, δοταμας, ψαμμις, σουσισκανης τ', ηδ' αγαβατας αγαβατανα λιπων; {ξε.} ολοους απελειπον {[αντ. β.} τυριας εκ ναος ερροντας επ' ακταις σαλαμινιασι, στυφελου θεινοντας επ' ακτας. {χο.} {_} οιοιοι, που δη σοι φαρνουχος; {_} καριομαρδος γ' αγαθος; {_} που δε σευαλκης αναξ, η λιλαιος ευπατωρ, μεμφις, θαρυβις, και μασιστρας, αρτεμβαρης τ' ηδ' υσταιχμας; ταδε ς' επανερομαι. {ξε.} ιω ιω μοι, {[στρ. γ.} τας ωγυγιους κατιδοντες στυγνας αθανας παντες ενι πιτυλωι, εε, εε, τλαμονες ασπαιρουσι χερσωι. {χο.} η και τον περσαν αυτου τον σον πιστον παντ' οφθαλμον μυρια μυρια πεμπασταν βατανωχου παιδ' αλπιστον . . . . . του σησαμα του μεγαβατα, παρθον τε μεγαν τ' οιβαρην ελιπες ελιπες; ω ω ω δαιων. περσαις αγαυοις κακα προκακα λεγεις. {ξε.} ιυγγα μοι δητ' {[αντ. γ.} αγαθων εταρων υπορινεις, αλαστ' αλαστα στυγνα προκακα λεγων. βοαι βοαι μοι μελεων εντοσθεν ητορ. {χο.} και μην αλλους γε ποθουμεν, μαρδων ανδρων μυριοταγον ξανθην, αριων τ' αγχαρην, διαιξιν τ' ηδ' αρσακην ιππιανακτας, κηγδαδαταν και λυθιμναν τολμον τ' αιχμας ακορεστον. εταφον εταφον, ουκ αμφι σκηναις τροχηλατοις, ουκ οπιθεν επομενους. {ξε.} βεβασι γαρ τοιπερ αγρεται στρατου. {[στρ. δ.} {χο.} βεβασιν, οι, νωνυμοι. {ξε.} ιη ιη, ιω ιω. {χο.} ιω ιω, δαιμονες, εθεσθ' αελπτον κακον διαπρεπον, οιον δεδορκεν ατα. {ξε.} πεπληγμεθ' οιαι δι' αιωνος τυχαι: {[αντ. δ.} {χο.} πεπληγμεθ': ευδηλα γαρ: {ξε.} νεαι νεαι δυαι δυαι: {χο.} ιαονων ναυβαταν κυρσαντες ουκ ευτυχως. δυσπολεμον δη γενος το περσαν. {ξε.} πως δ' ου; στρατον μεν τοσου{[στρ. ε.} τον ταλας πεπληγμαι. {χο.} τι δ' ουκ ολωλεν, μεγαλατε, περσαν; {ξε.} οραις το λοιπον τοδε τας εμας στολας; {χο.} ορω ορω. {ξε.} τονδε τ' οιστοδεγμονα_ {χο.} τι τοδε λεγεις σεσωμενον; {ξε.} θησαυρον βελεεσσιν. {χο.} βαια γ' ως απο πολλων. {ξε.} εσπανισμεθ' αρωγων. {χο.} ιανων λαος ου φυγαιχμας. {ξε.} αγαν αρειος: κατει{[αντ. ε.} δον δε πημ' αελπτον. {χο.} τραπεντα ναυφρακτον ερεις ομιλον; {ξε.} πεπλον δ' επερρηξ' επι συμφοραι κακου. {χο.} παπαι παπαι. {ξε.} και πλεον η παπαι μεν ουν. {χο.} διδυμα γαρ εστι και τριπλα_ {ξε.} λυπρα, χαρματα δ' εχθροις. {χο.} και σθενος γ' εκολουθη_ {ξε.} γυμνος ειμι προπομπων. {χο.} φιλων αταισι ποντιαισιν. {ξε.} διαινε διαινε πημα: προς δομους δ' ιθι. {[στρ. ζ.} {χο.} διαινομαι γοεδνος ων. {ξε.} βοα νυν αντιδουπα μοι. {χο.} δοσιν κακαν κακων κακοις. {ξε.} ιυζε μελος ομου τιθεις. {χο.} οτοτοτοτοι. βαρεια γ' αδε συμφορα. οι, μαλα και τοδ' αλγω. {ξε.} ερεσς' ερεσσε και στεναζ' εμην χαριν. {[αντ. ζ.} {χο.} αιαι αιαι, δυα δυα. {ξε.} βοα νυν αντιδουπα μοι. {χο.} μελειν παρεστι, δεσποτα. {ξε.} επορθιαζε νυν γοοις. {χο.} οτοτοτοτοι. μελαινα δ' αμμεμειξεται, οι, στονοεσσα πλαγα. {ξε.} και στερν' αρασσε καπιβοα το μυσιον. {[στρ. η.} {χο.} ανια, ανια. {ξε.} και μοι γενειου περθε λευκηρη τριχα. {χο.} απριγδ' απριγδα μαλα γοεδνα. {ξε.} αυτει δ' οξυ. {χο.} και ταδ' ερξω. {ξε.} πεπλον δ' ερεικε κολπιαν ακμηι χερων. {[αντ. η.} {χο.} ανια, ανια. {ξε.} και ψαλλ' εθειραν και κατοικτισαι στρατον. {χο.} απριγδ' απριγδα μαλα γοεδνα. {ξε.} διαινου δ' οσσε. {χο.} τεγγομαι τοι. {ξε.} βοα νυν αντιδουπα μοι. {[επωιδος.} {χο.} οιοι οιοι. {ξε.} αιακτος ες δομους κιε. {χο.} ιω ιω [περσις αια δυσβατος.] {ξε.} ιωα δη κατ' αστυ. {χο.} ιωα δητα, ναι ναι. {ξε.} γοασθ' αβροβαται. {χο.} ιω ιω, περσις αια δυσβατος. {ξε.} ηη ηη, τρισκαλμοισιν, ηη ηη, βαρισιν ολομενοι. {χο.} πεμψω τοι σε δυσθροοις γοοις. [3] {Work} {προμηθευσ δεσμωτησ} {κρατοσ} χθονος μεν ες τηλουρον ηκομεν πεδον, σκυθην ες οιμον, αβροτον εις ερημιαν. ηφαιστε, σοι δε χρη μελειν επιστολας ας σοι πατηρ εφειτο, τονδε προς πετραις υψηλοκρημνοις τον λεωργον οχμασαι αδαμαντινων δεσμων εν αρρηκτοις πεδαις. το σον γαρ ανθος, παντεχνου πυρος σελας, θνητοισι κλεψας ωπασεν: τοιασδε τοι αμαρτιας σφε δει θεοις δουναι δικην, ως αν διδαχθηι την διος τυραννιδα στεργειν, φιλανθρωπου δε παυεσθαι τροπου. {ηφαιστοσ} κρατος βια τε, σφωιν μεν εντολη διος εχει τελος δη κουδεν εμποδων ετι: εγω δ' ατολμος ειμι συγγενη θεον δησαι βιαι φαραγγι προς δυσχειμερωι. παντως δ' αναγκη τωνδε μοι τολμαν σχεθειν: ευωριαζειν γαρ πατρος λογους βαρυ. της ορθοβουλου θεμιδος αιπυμητα παι, ακοντα ς' ακων δυσλυτοις χαλκευμασι προσπασσαλευσω τωιδ' απανθρωπωι παγωι, ιν' ουτε φωνην ουτε του μορφην βροτων οψηι, σταθευτος δ' ηλιου φοιβηι φλογι χροιας αμειψεις ανθος: ασμενωι δε σοι η ποικιλειμων νυξ αποκρυψει φαος, παχνην θ' εωιαν ηλιος σκεδαι παλιν: αιει δε του παροντος αχθηδων κακου τρυσει ς': ο λωφησων γαρ ου πεφυκε πω. τοιαυτ' επηυρου του φιλανθρωπου τροπου. θεος θεων γαρ ουχ υποπτησσων χολον βροτοισι τιμας ωπασας περα δικης: ανθ' ων ατερπη τηνδε φρουρησεις πετραν ορθοσταδην, αυπνος, ου καμπτων γονυ: πολλους δ' οδυρμους και γοους ανωφελεις φθεγξηι: διος γαρ δυσπαραιτητοι φρενες: απας δε τραχυς οστις αν νεον κρατηι. {κρ.} ειεν, τι μελλεις και κατοικτιζηι ματην; τι τον θεοις εχθιστον ου στυγεις θεον, οστις το σον θνητοισι προυδωκεν γερας; {ηφ.} το συγγενες τοι δεινον η θ' ομιλια. {κρ.} συμφημ': ανηκουστειν δε των πατρος λογων οιον τε πως; ου τουτο δειμαινεις πλεον; {ηφ.} αιει γε δη νηλης συ και θρασους πλεως. {κρ.} ακος γαρ ουδεν τονδε θρηνεισθαι: συ δε τα μηδεν ωφελουντα μη πονει ματην. {ηφ.} ω πολλα μισηθεισα χειρωναξια. {κρ.} τι νιν στυγεις; πονων γαρ ως απλωι λογωι των νυν παροντων ουδεν αιτια τεχνη. {ηφ.} εμπας τις αυτην αλλος ωφελεν λαχειν. {κρ.} απαντ' επαχθη πλην θεοισι κοιρανειν. ελευθερος γαρ ουτις εστι πλην διος. {ηφ.} εγνωκα τοισδε, κουδεν αντειπειν εχω. {κρ.} ουκουν επειξηι τωιδε δεσμα περιβαλειν, ως μη ς' ελινυοντα προσδερχθηι πατηρ; {ηφ.} και δη προχειρα ψαλια δερκεσθαι παρα. {κρ.} βαλων νιν αμφι χερσιν εγκρατει σθενει ραιστηρι θεινε, πασσαλευε προς πετραις. {ηφ.} περαινεται δη κου μαται τουργον τοδε. {κρ.} αρασσε μαλλον, σφιγγε, μηδαμηι χαλα: δεινος γαρ ευρειν καξ αμηχανων πορον. {ηφ.} αραρεν ηδε γ' ωλενη δυσεκλυτως. {κρ.} και τηνδε νυν πορπασον ασφαλως, ινα μαθηι σοφιστης ων διος νωθεστερος. {ηφ.} πλην τουδ' αν ουδεις ενδικως μεμψαιτο μοι. {κρ.} αδαμαντινου νυν σφηνος αυθαδη γναθον στερνων διαμπαξ πασσαλευ' ερρωμενως. {ηφ.} αιαι, προμηθευ, σων υπερ στενω πονων. {κρ.} συ δ' αυ κατοκνεις των διος τ' εχθρων υπερ στενεις; οπως μη σαυτον οικτιεις ποτε. {ηφ.} οραις θεαμα δυσθεατον ομμασιν. {κρ.} ορω κυρουντα τονδε των επαξιων. αλλ' αμφι πλευραις μασχαλιστηρας βαλε. {ηφ.} δραν ταυτ' αναγκη, μηδεν εγκελευ' αγαν. {κρ.} η μην κελευσω καπιθωυξω γε προς. χωρει κατω, σκελη δε κιρκωσον βιαι. {ηφ.} και δη πεπρακται τουργον ου μακρωι πονωι. {κρ.} ερρωμενως νυν θεινε διατορους πεδας: ως ουπιτιμητης γε των εργων βαρυς. {ηφ.} ομοια μορφηι γλωσσα σου γηρυεται. {κρ.} συ μαλθακιζου, την δ' εμην αυθαδιαν οργης τε τραχυτητα μη 'πιπλησσε μοι. {ηφ.} στειχωμεν: ως κωλοισιν αμφιβληστρ' εχει. {κρ.} ενταυθα νυν υβριζε και θεων γερα συλων εφημεροισι προστιθει. τι σοι οιοι τε θνητοι τωνδ' απαντλησαι πονων; ψευδωνυμως σε δαιμονες προμηθεα καλουσιν: αυτον γαρ σε δει προμηθεως, οτωι τροπωι τησδ' εκκυλισθησηι τεχνης. {προμηθευσ} ω διος αιθηρ και ταχυπτεροι πνοαι, ποταμων τε πηγαι, ποντιων τε κυματων ανηριθμον γελασμα, παμμητορ τε γη, και τον πανοπτην κυκλον ηλιου καλω: ιδεσθε μ' οια προς θεων πασχω θεος. δερχθηθ' οιαις αικειαισιν διακναιομενος τον μυριετη χρονον αθλευσω. τοιονδ' ο νεος ταγος μακαρων εξηυρ' επ' εμοι δεσμον αεικη. φευ φευ, το παρον το τ' επερχομενον πημα στεναχω: πηι ποτε μοχθων χρη τερματα τωνδ' επιτειλαι; καιτοι τι φημι; παντα προυξεπισταμαι σκεθρως τα μελλοντ', ουδε μοι ποταινιον πημ' ουδεν ηξει. την πεπρωμενην δε χρη αισαν φερειν ως ραιστα, γιγνωσκονθ' οτι το της αναγκης εστ' αδηριτον σθενος. αλλ' ουτε σιγαν ουτε μη σιγαν τυχας οιον τε μοι τασδ' εστι. θνητοις γαρ γερα πορων αναγκαις ταισδ' ενεζευγμαι ταλας: ναρθηκοπληρωτον δε θηρωμαι πυρος πηγην κλοπαιαν, η διδασκαλος τεχνης πασης βροτοις πεφηνε και μεγας πορος. τοιωνδε ποινας αμπλακηματων τινω υπαιθριος δεσμοις πεπασσαλευμενος. α α. εα εα. τις αχω, τις οδμα προσεπτα μ' αφεγγης, θεοσυτος, η βροτειος, η κεκραμενη; τερμονιον ικετ' επι παγον πονων εμων θεωρος, η τι δη θελων; ορατε δεσμωτην με δυσποτμον θεον, τον διος εχθρον, τον πασι θεοις δι' απεχθειας ελθονθ' οποσοι την διος αυλην εισοιχνευσιν, δια την λιαν φιλοτητα βροτων. φευ φευ, τι ποτ' αυ κιναθισμα κλυω πελας οιωνων; αιθηρ δ' ελαφραις πτερυγων ριπαις υποσυριζει. παν μοι φοβερον το προσερπον. {χοροσ} μηδεν φοβηθηις: {[στρ. α.} φιλια γαρ ηδε ταξις πτερυγων θοαις αμιλλαις προσεβα τονδε παγον, πατρωιας μογις παρειπουσα φρενας, κραιπνοφοροι δε μ' επεμψαν αυραι: κτυπου γαρ αχω χαλυβος διηιξεν αντρων μυχον, εκ δ' επληξε μου ταν θεμερωπιν αιδω: συθην δ' απεδιλος οχωι πτερωτωι. {πρ.} αιαι αιαι, της πολυτεκνου τηθυος εκγονα, του περι πασαν θ' ειλισσομενου χθον' ακοιμητωι ρευματι παιδες πατρος ωκεανου, δερχθητ', εσιδεσθ' οιωι δεσμωι προσπορπατος τησδε φαραγγος σκοπελοις εν ακροις φρουραν αζηλον οχησω. {χο.} λευσσω, προμηθευ: {[αντ. α.} φοβερα δ' εμοισιν οσσοις ομιχλα προσηιξε πληρης δακρυων σον δεμας εισιδουσηι πετραι προσαυαινομενον ταισδ' αδαμαντοδετοισι λυμαις: νεοι γαρ οιακονομοι κρατους' ολυμπου: νεοχμοις δε δη νομοις ζευς αθετως κρατυνει, τα πριν δε πελωρια νυν αιστοι. {πρ.} ει γαρ μ' υπο γην νερθεν θ' αιδου του νεκροδεγμονος εις απεραντον ταρταρον ηκεν, δεσμοις αλυτοις αγριως πελασας, ως μητε θεος μητε τις αλλος τοισδ' εγεγηθει. νυν δ' αιθεριον κινυγμ' ο ταλας εχθροις επιχαρτα πεπονθα. {χο.} τις ωδε τλησικαρδιος {[στρ. β.} θεων, οτωι ταδ' επιχαρη; τις ου ξυνασχαλαι κακοις τεοισι, διχα γε διος; ο δ' επικοτως αει θεμενος αγναμπτον νοον δαμναται ουρανιαν γενναν, ουδε ληξει, πριν αν η κορεσηι κεαρ, η παλαμαι τινι ταν δυσαλωτον εληι τις αρχαν. {πρ.} η μην ετ' εμου, καιπερ κρατεραις εν γυιοπεδαις αικιζομενου, χρειαν εξει μακαρων πρυτανις, δειξαι το νεον βουλευμ', υφ' οτου σκηπτρον τιμας τ' αποσυλαται. και μ' ουτι μελιγλωσσοις πειθους επαοιδαισιν θελξει, στερεας τ' ουποτ' απειλας πτηξας τοδ' εγω καταμηνυσω, πριν αν εξ αγριων δεσμων χαλασηι ποινας τε τινειν τησδ' αικειας εθελησηι. {χο.} συ μεν θρασυς τε και πικραις {[αντ. β.} δυαισιν ουδεν επιχαλαις, αγαν δ' ελευθεροστομεις. εμας δε φρενας ηρεθισε διατορος φοβος: δεδια δ' αμφι σαις τυχαις, παι ποτε τωνδε πονων χρη σε τερμα κελσαντ' εσιδειν: ακιχητα γαρ ηθεα και κεαρ απαραμυθον εχει κρονου παις. {πρ.} οιδ' οτι τραχυς και παρ' εαυτωι το δικαιον εχων ζευς: αλλ' εμπας [οιω], μαλακογνωμων εσται ποθ', οταν ταυτηι ραισθηι: την δ' ατεραμνον στορεσας οργην εις αρθμον εμοι και φιλοτητα σπευδων σπευδοντι ποθ' ηξει. {χο.} παντ' εκκαλυψον και γεγων' ημιν λογον, ποιωι λαβων σε ζευς επ' αιτιαματι ουτως ατιμως και πικρως αικιζεται: διδαξον ημας, ει τι μη βλαπτηι λογωι. {πρ.} αλγεινα μεν μοι και λεγειν εστιν ταδε, αλγος δε σιγαν, πανταχηι δε δυσποτμα. επει ταχιστ' ηρξαντο δαιμονες χολου στασις τ' εν αλληλοισιν ωροθυνετο, οι μεν θελοντες εκβαλειν εδρας κρονον, ως ζευς ανασσοι δηθεν, οι δε τουμπαλιν σπευδοντες, ως ζευς μηποτ' αρξειεν θεων, ενταυθ' εγω τα λωιστα βουλευων πιθειν τιτανας, ουρανου τε και χθονος τεκνα, ουκ ηδυνηθην: αιμυλας δε μηχανας ατιμασαντες καρτεροις φρονημασιν ωιοντ' αμοχθι προς βιαν τε δεσποσειν: εμοι δε μητηρ ουχ απαξ μονον θεμις και γαια, πολλων ονοματων μορφη μια, το μελλον ηι κρανοιτο προυτεθεσπικει, ως ου κατ' ισχυν ουδε προς το καρτερον χρειη, δολωι δε, τους υπερσχοντας κρατειν. τοιαυτ' εμου λογοισιν εξηγουμενου ουκ ηξιωσαν ουδε προσβλεψαι το παν. κρατιστα δη μοι των παρεστωτων τοτε εφαινετ' ειναι προσλαβοντα μητερα εκονθ' εκοντι ζηνι συμπαραστατειν. εμαις δε βουλαις ταρταρου μελαμβαθης κευθμων καλυπτει τον παλαιγενη κρονον αυτοισι συμμαχοισι. τοιαδ' εξ εμου ο των θεων τυραννος ωφελημενος κακαισι ποιναις ταισδε μ' εξημειψατο. ενεστι γαρ πως τουτο τηι τυραννιδι νοσημα, τοις φιλοισι μη πεποιθεναι. ο δ' ουν ερωτατ', αιτιαν καθ' ηντινα αικιζεται με, τουτο δη σαφηνιω. οπως ταχιστα τον πατρωιον ες θρονον καθεζετ', ευθυς δαιμοσιν νεμει γερα αλλοισιν αλλα, και διεστοιχιζετο αρχην, βροτων δε των ταλαιπωρων λογον ουκ εσχεν ουδεν', αλλ' αιστωσας γενος το παν εχρηιζεν αλλο φιτυσαι νεον. και τοισιν ουδεις αντεβαινε πλην εμου. εγω δ' ετολμης': εξελυσαμην βροτους το μη διαρραισθεντας εις αιδου μολειν. τωι τοι τοιαισδε πημοναισι καμπτομαι, πασχειν μεν αλγειναισιν, οικτραισιν δ' ιδειν: θνητους δ' εν οικτωι προθεμενος, τουτου τυχειν ουκ ηξιωθην αυτος, αλλα νηλεως ωδ' ερρυθμισμαι, ζηνι δυσκλεης θεα. {χο.} σιδηροφρων τοι κακ πετρας ειργασμενος οστις, προμηθευ, σοισιν ου συνασχαλαι μοχθοις: εγω γαρ ουτ' αν εισιδειν ταδε εχρηιζον εισιδουσα τ' ηλγυνθην κεαρ. {πρ.} και μην φιλοις ελεινος εισοραν εγω. {χο.} μη που τι προυβης τωνδε και περαιτερω; {πρ.} θνητους γ' επαυσα μη προδερκεσθαι μορον. {χο.} το ποιον ευρων τησδε φαρμακον νοσου; {πρ.} τυφλας εν αυτοις ελπιδας κατωικισα. {χο.} μεγ' ωφελημα τουτ' εδωρησω βροτοις. {πρ.} προς τοισδε μεντοι πυρ εγω σφιν ωπασα. {χο.} και νυν φλογωπον πυρ εχους' εφημεροι; {πρ.} αφ' ου γε πολλας εκμαθησονται τεχνας. {χο.} τοιοισδε δη σε ζευς επ' αιτιαμασιν_ {πρ.} αικιζεται γε κουδαμηι χαλαι κακων. {χο.} ουδ' εστιν αθλου τερμα σοι προκειμενον; {πρ.} ουκ αλλο γ' ουδεν, πλην οταν κεινωι δοκηι. {χο.} δοξει δε πως; τις ελπις; ουχ οραις οτι ημαρτες; ως δ' ημαρτες ουτ' εμοι λεγειν καθ' ηδονην σοι τ' αλγος. αλλα ταυτα μεν μεθωμεν, αθλου δ' εκλυσιν ζητει τινα. {πρ.} ελαφρον οστις πηματων εξω ποδα εχει παραινειν νουθετειν τε τους κακως πρασσοντας: ευ δε ταυτα παντ' ηπισταμην. εκων εκων ημαρτον, ουκ αρνησομαι: θνητοις αρηγων αυτος ηυρομην πονους. ου μην τι ποιναις γ' ωιομην τοιαισι με κατισχνανεισθαι προς πετραις πεδαρσιοις, τυχοντ' ερημου τουδ' αγειτονος παγου. και μοι τα μεν παροντα μη δυρεσθ' αχη, πεδοι δε βασαι τας προσερπουσας τυχας ακουσαθ', ως μαθητε δια τελους το παν. πιθεσθε μοι, πιθεσθε, συμπονησατε τωι νυν μογουντι. ταυτα τοι πλανωμενη προς αλλοτ' αλλον πημονη προσιζανει. {χο.} ουκ ακουσαις επεθωυξας τουτο, προμηθευ. και νυν ελαφρωι ποδι κραιπνοσυτον θακον προλιπους' αιθερα θ' αγνον πορον οιωνων, οκριοεσσηι χθονι τηιδε πελω, τους σους δε πονους χρηιζω δια παντος ακουσαι. {ωκεανοσ} ηκω δολιχης τερμα κελευθου διαμειψαμενος προς σε, προμηθευ, τον πτερυγωκη τονδ' οιωνον γνωμηι στομιων ατερ ευθυνων: ταις σαις δε τυχαις, ισθι, συναλγω. το τε γαρ με, δοκω, ξυγγενες ουτως επαναγκαζει, χωρις τε γενους ουκ εστιν οτωι μειζονα μοιραν νειμαιμ' η σοι. γνωσηι δε ταδ' ως ετυμ', ουδε ματην χαριτογλωσσειν ενι μοι: φερε γαρ σημαιν' ο τι χρη σοι συμπρασσειν: ου γαρ ποτ' ερεις ως ωκεανου φιλος εστι βεβαιοτερος σοι. {πρ.} εα: τι χρημα; και συ δη πονων εμων ηκεις εποπτης; πως ετολμησας, λιπων επωνυμον τε ρευμα και πετρηρεφη αυτοκτιτ' αντρα, την σιδηρομητορα ελθειν ες αιαν; η θεωρησων τυχας εμας αφιξαι και συνασχαλων κακοις; δερκου θεαμα, τονδε τον διος φιλον, τον συγκαταστησαντα την τυραννιδα, οιαις υπ' αυτου πημοναισι καμπτομαι. {ωκ.} ορω, προμηθευ, και παραινεσαι γε σοι θελω τα λωιστα, καιπερ οντι ποικιλωι. γιγνωσκε σαυτον και μεθαρμοσαι τροπους νεους: νεος γαρ και τυραννος εν θεοις. ει δ' ωδε τραχεις και τεθηγμενους λογους ριψεις, ταχ' αν σου και μακραν ανωτερω θακων κλυοι ζευς, ωστε σοι τον νυν οχλον παροντα μοχθων παιδιαν ειναι δοκειν. αλλ', ω ταλαιπωρ', ας εχεις οργας αφες, ζητει δε τωνδε πηματων απαλλαγας. αρχαι' ισως σοι φαινομαι λεγειν ταδε. τοιαυτα μεντοι της αγαν υψηγορου γλωσσης, προμηθευ, ταπιχειρα γιγνεται. συ δ' ουδεπω ταπεινος ουδ' εικεις κακοις, προς τοις παρουσι δ' αλλα προσλαβειν θελεις. ουκουν εμοιγε χρωμενος διδασκαλωι προς κεντρα κωλον εκτενεις, ορων οτι τραχυς μοναρχος ουδ' υπευθυνος κρατει. και νυν εγω μεν ειμι και πειρασομαι εαν δυνωμαι τωνδε ς' εκλυσαι πονων: συ δ' ησυχαζε μηδ' αγαν λαβροστομει. η ουκ οισθ' ακριβως ων περισσοφρων οτι γλωσσηι ματαιαι ζημια προστριβεται; {πρ.} ζηλω ς' οθουνεκ' εκτος αιτιας κυρεις, † παντων μετασχων και τετολμηκως εμοι. † και νυν εασον μηδε σοι μελησατω. παντως γαρ ου πεισεις νιν: ου γαρ ευπιθης. παπταινε δ' αυτος μη τι πημανθηις οδωι. {ωκ.} πολλωι γ' αμεινων τους πελας φρενουν εφυς η σαυτον: εργωι κου λογωι τεκμαιρομαι. ορμωμενον δε μηδαμως αντισπασηις. αυχω γαρ, αυχω, τηνδε δωρειαν εμοι δωσειν δι', ωστε τωνδε ς' εκλυσαι πονων. {πρ.} τα μεν ς' επαινω κουδαμηι ληξω ποτε: προθυμιας γαρ ουδεν ελλειπεις. αταρ μηδεν πονει: ματην γαρ ουδεν ωφελων εμοι πονησεις, ει τι και πονειν θελεις. αλλ' ησυχαζε σαυτον εκποδων εχων: εγω γαρ ουκ ει δυστυχω, τουδ' εινεκα θελοιμ' αν ως πλειστοισι πημονας τυχειν. ου δητ', επει με και κασιγνητου τυχαι τειρους' ατλαντος, ος προς εσπερους τοπους εστηκε κιον' ουρανου τε και χθονος ωμοις ερειδων, αχθος ουκ ευαγκαλον. τον γηγενη τε κιλικιων οικητορα αντρων ιδων ωικτιρα, δαιον τερας, εκατογκαρανον προς βιαν χειρουμενον, † τυφωνα θουρον. ος πασιν αντεστη θεοις, σμερδναισι γαμφηλαισι συριζων φοβον, εξ ομματων δ' ηστραπτε γοργωπον σελας, ως την διος τυραννιδ' εκπερσων βιαι: αλλ' ηλθεν αυτωι ζηνος αγρυπνον βελος, καταιβατης κεραυνος εκπνεων φλογα, ος αυτον εξεπληξε των υψηγορων κομπασματων. φρενας γαρ εις αυτας τυπεις εφεψαλωθη καξεβροντηθη σθενος. και νυν αχρειον και παραορον δεμας κειται στενωπου πλησιον θαλασσιου ιπουμενος ριζαισιν αιτναιαις υπο. κορυφαις δ' εν ακραις ημενος μυδροκτυπει ηφαιστος, ενθεν εκραγησονται ποτε ποταμοι πυρος δαπτοντες αγριαις γναθοις της καλλικαρπου σικελιας λευρους γυας: τοιονδε τυφως εξαναζεσει χολον θερμοις απλατου βελεσι πυρπνοου ζαλης, καιπερ κεραυνωι ζηνος ηνθρακωμενος. συ δ' ουκ απειρος, ουδ' εμου διδασκαλου χρηιζεις: σεαυτον σωιζ' οπως επιστασαι: εγω δε την παρουσαν αντλησω τυχην, εστ' αν διος φρονημα λωφησηι χολου. {ωκ.} ουκουν, προμηθευ, τουτο γιγνωσκεις, οτι οργης νοσουσης εισιν ιατροι λογοι; {πρ.} εαν τις εν καιρωι γε μαλθασσηι κεαρ και μη σφριγωντα θυμον ισχναινηι βιαι. {ωκ.} εν τωι προθυμεισθαι δε και τολμαν τινα οραις ενουσαν ζημιαν; διδασκε με. {πρ.} μοχθον περισσον κουφονουν τ' ευηθιαν. {ωκ.} εα με τηιδε τηι νοσωι νοσειν, επει κερδιστον ευ φρονουντα μη φρονειν δοκειν. {πρ.} εμον δοκησει ταμπλακημ' ειναι τοδε. {ωκ.} σαφως μ' ες οικον σος λογος στελλει παλιν. {πρ.} μη γαρ σε θρηνος ουμος εις εχθραν βαληι. {ωκ.} η τωι νεον θακουντι παγκρατεις εδρας; {πρ.} τουτου φυλασσου μη ποτ' αχθεσθηι κεαρ. {ωκ.} η ση, προμηθευ, συμφορα διδασκαλος. {πρ.} στελλου, κομιζου, σωιζε τον παροντα νουν. {ωκ.} ορμωμενωι μοι τονδ' εθωυξας λογον. λευρον γαρ οιμον αιθερος ψαιρει πτεροις τετρασκελης οιωνος: ασμενος δε ταν σταθμοις εν οικειοισι καμψειεν γονυ. {χοροσ} στενω σε τας ου{[στρ. α.} λομενας τυχας, προμηθευ: δακρυσιστακτον [δ'] απ' οσσων ραδινων λειβομενα ρεος παρειαν νοτιοις ετεγξα παγαις: αμεγαρτα γαρ ταδε ζευς ιδιοις νομοις κρατυνων υπερηφανον θεοις τοις παρος ενδεικνυσιν αιχμαν. προπασα δ' ηδη {[αντ. α.} στονοεν λελακε χωρα, μεγαλοσχημονα τ' αρχαιοπρεπη –˘˘– στενουσι ταν σαν ξυνομαιμονων τε τιμαν: οποσοι τ' εποικον αγνας ασιας εδος νεμονται, μεγαλοστονοισι σοις πημασι συγκαμνουσι θνατοι. κολχιδος τε γας ενοικοι {[στρ. β.} παρθενοι, μαχας ατρεστοι, και σκυθης ομιλος, οι γας εσχατον τοπον αμφι μαιωτιν εχουσι λιμναν, αραβιας τ' αρειον ανθος, {[αντ. β.} υψικρημνον οι πολισμα καυκασου πελας νεμονται, δαιος στρατος, οξυπρωιροισι βρεμων εν αιχμαις. † μονον δη προσθεν αλλον εν πονοις δαμεντ' ακαμαντοδετοις τιτανα λυμαις εισιδομαν, θεον ατλανθ', ος αιεν υπεροχον σθενος κραταιον ... ουρανιον τε πολον νωτοις υποστεναζει. † βοαι δε ποντιος κλυδων ξυμπιτνων, στενει βυθος, κελαινος [δ'] αιδος υποβρεμει μυχος γας, παγαι θ' αγνορυτων ποταμων στενουσιν αλγος οικτρον. {πρ.} μη τοι χλιδηι δοκειτε μηδ' αυθαδιαι σιγαν με: συννοιαι δε δαπτομαι κεαρ, ορων εμαυτον ωδε προυσελουμενον. καιτοι θεοισι τοις νεοις τουτοις γερα τις αλλος η 'γω παντελως διωρισεν; αλλ' αυτα σιγω. και γαρ ειδυιαισιν αν υμιν λεγοιμι: ταν βροτοις δε πηματα ακουσαθ', ως σφας νηπιους οντας το πριν εννους εθηκα και φρενων επηβολους. λεξω δε, μεμψιν ουτιν' ανθρωποις εχων, αλλ' ων δεδωκ' ευνοιαν εξηγουμενος: οι πρωτα μεν βλεποντες εβλεπον ματην, κλυοντες ουκ ηκουον, αλλ' ονειρατων αλιγκιοι μορφαισι τον μακρον βιον εφυρον εικηι παντα, κουτε πλινθυφεις δομους προσειλους ηισαν, ου ξυλουργιαν: κατωρυχες δ' εναιον ωστ' αησυροι μυρμηκες αντρων εν μυχοις ανηλιοις. ην δ' ουδεν αυτοις ουτε χειματος τεκμαρ ουτ' ανθεμωδους ηρος ουτε καρπιμου θερους βεβαιον, αλλ' ατερ γνωμης το παν επρασσον, εστε δη σφιν αντολας εγω αστρων εδειξα τας τε δυσκριτους δυσεις. και μην αριθμον, εξοχον σοφισματων, εξηυρον αυτοις, γραμματων τε συνθεσεις, μνημην απαντων, μουσομητορ' εργανην. καζευξα πρωτος εν ζυγοισι κνωδαλα ζευγλαισι δουλευοντα σωμασιν θ' οπως θνητοις μεγιστων διαδοχοι μοχθηματων γενοινθ', υφ' αρμα τ' ηγαγον φιληνιους ιππους, αγαλμα της υπερπλουτου χλιδης. θαλασσοπλαγκτα δ' ουτις αλλος αντ' εμου λινοπτερ' ηυρε ναυτιλων οχηματα. τοιαυτα μηχανηματ' εξευρων ταλας βροτοισιν, αυτος ουκ εχω σοφισμ' οτωι της νυν παρουσης πημονης απαλλαγω. {χο.} πεπονθας αικες πημ' αποσφαλεις φρενων πλανηι, κακος δ' ιατρος ως τις ες νοσον πεσων αθυμεις και σεαυτον ουκ εχεις ευρειν οποιοις φαρμακοις ιασιμος. {πρ.} τα λοιπα μου κλυουσα θαυμασηι πλεον, οιας τεχνας τε και πορους εμησαμην. το μεν μεγιστον, ει τις ες νοσον πεσοι, ουκ ην αλεξημ' ουδεν, ουτε βρωσιμον, ου χριστον, ουδε πιστον, αλλα φαρμακων χρειαι κατεσκελλοντο, πριν γ' εγω σφισιν εδειξα κρασεις ηπιων ακεσματων, αις τας απασας εξαμυνονται νοσους. τροπους τε πολλους μαντικης εστοιχισα, κακρινα πρωτος εξ ονειρατων α χρη υπαρ γενεσθαι, κληδονας τε δυσκριτους εγνωρις' αυτοις ενοδιους τε συμβολους. γαμψωνυχων τε πτησιν οιωνων σκεθρως διωρις', οιτινες τε δεξιοι φυσιν ευωνυμους τε, και διαιταν ηντινα εχους' εκαστοι, και προς αλληλους τινες εχθραι τε και στεργηθρα και συνεδριαι: σπλαγχνων τε λειοτητα, και χροιαν τινα εχους' αν ειη δαιμοσιν προς ηδονην χολη, λοβου τε ποικιλην ευμορφιαν: κνισηι τε κωλα συγκαλυπτα και μακραν οσφυν πυρωσας δυστεκμαρτον εις τεχνην ωδωσα θνητους, και φλογωπα σηματα εξωμματωσα, προσθεν οντ' επαργεμα. τοιαυτα μεν δη ταυτ': ενερθε δε χθονος κεκρυμμεν' ανθρωποισιν ωφεληματα, χαλκον, σιδηρον, αργυρον χρυσον τε, τις φησειεν αν παροιθεν εξευρειν εμου; ουδεις, σαφ' οιδα, μη ματην φλυσαι θελων. βραχει δε μυθωι παντα συλληβδην μαθε, πασαι τεχναι βροτοισιν εκ προμηθεως. {χο.} μη νυν βροτους μεν ωφελει καιρου περα, σαυτου δ' ακηδει δυστυχουντος: ως εγω ευελπις ειμι τωνδε ς' εκ δεσμων ετι λυθεντα μηδεν μειον ισχυσειν διος. {πρ.} ου ταυτα ταυτηι μοιρα πω τελεσφορος κραναι πεπρωται, μυριαις δε πημοναις δυαις τε καμφθεις ωδε δεσμα φυγγανω: τεχνη δ' αναγκης ασθενεστερα μακρωι. {χο.} τις ουν αναγκης εστιν οιακοστροφος; {πρ.} μοιραι τριμορφοι μνημονες τ' ερινυες. {χο.} τουτων αρα ζευς εστιν ασθενεστερος; {πρ.} ουκουν αν εκφυγοι γε την πεπρωμενην. {χο.} τι γαρ πεπρωται ζηνι πλην αει κρατειν; {πρ.} τουτ' ουκετ' αν πυθοιο, μηδε λιπαρει. {χο.} η που τι σεμνον εστιν ο ξυναμπεχεις. {πρ.} αλλου λογου μεμνησθε, τονδε δ' ουδαμως καιρος γεγωνειν, αλλα συγκαλυπτεος οσον μαλιστα: τονδε γαρ σωιζων εγω δεσμους αεικεις και δυας εκφυγγανω. {χοροσ} μηδαμ' ο παντα νεμων {[στρ. α.} θειτ' εμαι γνωμαι κρατος αντιπαλον ζευς, μηδ' ελινυσαιμι θεους οσιαις θοιναις ποτινισσομενα βουφονοις παρ' ωκεανου πατρος ασβεστον πορον, μηδ' αλιτοιμι λογοις: αλλα μοι τοδ' εμμενοι και μηποτ' εκτακειη: ηδυ τι θαρσαλεαις {[αντ. α.} τον μακρον τεινειν βιον ελπισι, φαναις θυμον αλδαινουσαν εν ευφροσυναις, φρισσω δε σε δερκομενα μυριοις μοχθοις διακναιομενον ––˘–. ζηνα γαρ ου τρομεων ιδιαι γνωμαι σεβηι θνατους αγαν, προμηθευ. φερε, πως χαρις α χαρις, ω {[στρ. β.} φιλος; ειπε, που τις αλκα; τις εφαμεριων αρηξις; ουδ' εδερχθης ολιγοδρανιαν ακικυν, ισονειρον, αι το φωτων αλαον γενος εμπεποδισμενον; ουποτε –– ταν διος αρμονιαν θνατων παρεξιασι βουλαι. εμαθον ταδε σας προσιδους' {[αντ. β.} ολοας τυχας, προμηθευ. το διαμφιδιον δε μοι μελος προσεπτα τοδ' εκεινο θ' ο τ' αμφι λουτρα και λεχος σον υμεναιουν ιοτατι γαμων, οτε ταν ομοπατριον εδνοις αγαγες ησιοναν πιθων δαμαρτα κοινολεκτρον. {ιω} τις γη; τι γενος; τινα φω λευσσειν τονδε χαλινοις εν πετρινοισιν χειμαζομενον; τινος αμπλακιας ποινας ολεκηι; σημηνον οποι γης η μογερα πεπλανημαι. α α, ε ε: χριει τις αυ με ταν ταλαιναν οιστρος; ειδωλον αργου γηγενους: † αλευ', α δα: φοβουμαι, τον μυριωπον εισορωσα βουταν. ο δε πορευεται δολιον ομμ' εχων, ον ουδε κατθανοντα γαια κευθει. αλλ' εμε ταν ταλαιναν εξ ενερων περων κυναγει, πλαναι τε νηστιν ανα ταν παραλιαν ψαμμον. υπο δε κηροπλαστος οτοβει δοναξ {[στρ. α.} αχετας υπνοδοταν νομον: ιω ιω ποποι, ποι μ' αγουσι τηλεπλαγκτοι πλαναι; τι ποτε μ', ω κρονιε παι, τι ποτε ταισδ' ενεζευξας ευρων αμαρτουσαν εν πημοναισιν, ε ε: οιστρηλατωι δε δειματι δειλαιαν παρακοπον ωδε τειρεις; πυρι με φλεξον, η χθονι καλυψον, η ποντιοις δακεσι δος βοραν, μηδε μοι φθονησηις ευγματων, αναξ. αδην με πολυπλανοι πλαναι γεγυμνακασιν, ουδ' εχω μαθειν οπηι πημονας αλυξω. κλυεις φθεγμα τας βουκερω παρθενου; {πρ.} πως δ' ου κλυω της οιστροδινητου κορης της ιναχειας, η διος θαλπει κεαρ ερωτι, και νυν τους υπερμηκεις δρομους ηραι στυγητος προς βιαν γυμναζεται; {ιω.} ποθεν εμου συ πατρος ονομ' απυεις; {[αντ. α.} ειπε μοι ται μογεραι τις ων, τις αρα μ', ω ταλας, [ταν] ταλαιπωρον ωδ' ετυμα προσθροεις, θεοσυτον τε νοσον ωνομασας, α μαραινει με χριουσα κεντροισι φοιταλεοισιν; ε ε: σκιρτηματων δε νηστισιν αικειαις λαβροσυτος ηλθον, ηρας επικοτοισι μηδεσι δαμεισα. δυσδαιμονων δε τινες οι, ε ε, οι' εγω μογουσιν; αλλα μοι τορως τεκμηρον ο τι μ' επαμμενει παθειν: τι μηχαρ, η τι φαρμακον νοσου; δειξον, ειπερ οισθα: θροει, φραζε ται δυσπλανωι παρθενωι. {πρ.} λεξω τορως σοι παν οπερ χρηιζεις μαθειν, ουκ εμπλεκων αινιγματ', αλλ' απλωι λογωι, ωσπερ δικαιον προς φιλους οιγειν στομα. πυρος βροτοις δοτηρ' οραις προμηθεα. {ιω.} ω κοινον ωφελημα θνητοισιν φανεις, τλημον προμηθευ, του δικην πασχεις ταδε; {πρ.} αρμοι πεπαυμαι τους εμους θρηνων πονους. {ιω.} ουκουν ποροις αν τηνδε δωρειαν εμοι; {πρ.} λεγ' ηντιν' αιτει: παν γαρ αν πυθοιο μου. {ιω.} σημηνον οστις εν φαραγγι ς' ωχμασεν. {πρ.} βουλευμα μεν το διον, ηφαιστου δε χειρ. {ιω.} ποινας δε ποιων αμπλακηματων τινεις; {πρ.} τοσουτον αρκω σοι σαφηνισας μονον. {ιω.} και προς γε τουτοις τερμα της εμης πλανης δειξον, τις εσται τηι ταλαιπωρωι χρονος. {πρ.} το μη μαθειν σοι κρεισσον η μαθειν ταδε. {ιω.} μητοι με κρυψηις τουθ' οπερ μελλω παθειν. {πρ.} αλλ' ου μεγαιρω τουδε σοι δωρηματος. {ιω.} τι δητα μελλεις μη ου γεγωνισκειν το παν; {πρ.} φθονος μεν ουδεις, σας δ' οκνω θραξαι φρενας. {ιω.} μη μου προκηδου μασσον ων εμοι γλυκυ. {πρ.} επει προθυμηι, χρη λεγειν: ακουε δη. {χο.} μηπω γε: μοιραν δ' ηδονης καμοι πορε. την τησδε πρωτον ιστορησωμεν νοσον, αυτης λεγουσης τας πολυφθορους τυχας: τα λοιπα δ' αθλων σου διδαχθητω παρα. {πρ.} σον εργον, ιοι, ταισδ' υπουργησαι χαριν, αλλως τε παντως και κασιγνηταις πατρος. ως ταποκλαυσαι καποδυρασθαι τυχας ενταυθ', οπου μελλοι τις οισεσθαι δακρυ προς των κλυοντων, αξιαν τριβην εχει. {ιω.} ουκ οιδ' οπως υμιν απιστησαι με χρη, σαφει δε μυθωι παν οπερ προσχρηιζετε πευσεσθε: καιτοι και λεγους' αισχυνομαι θεοσσυτον χειμωνα και διαφθοραν μορφης, οθεν μοι σχετλιαι προσεπτατο. αιει γαρ οψεις εννυχοι πωλευμεναι ες παρθενωνας τους εμους παρηγορουν λειοισι μυθοις ‘ω μεγ' ευδαιμον κορη, τι παρθενευηι δαρον, εξον σοι γαμου τυχειν μεγιστου; ζευς γαρ ιμερου βελει προς σου τεθαλπται και συναιρεσθαι κυπριν θελει: συ δ', ω παι, μη 'πολακτισηις λεχος το ζηνος, αλλ' εξελθε προς λερνης βαθυν λειμωνα, ποιμνας βουστασεις τε προς πατρος, ως αν το διον ομμα λωφησηι ποθου.’ τοιοισδε πασας ευφρονας ονειρασι ξυνειχομην δυστηνος, εστε δη πατρι ετλην γεγωνειν νυκτιφοιτ' ονειρατα. ο δ' ες τε πυθω καπι δωδωνης πυκνους θεοπροπους ιαλλεν, ως μαθοι τι χρη δρωντ' η λεγοντα δαιμοσιν πρασσειν φιλα. ηκον δ' αναγγελλοντες αιολοστομους χρησμους ασημους δυσκριτως τ' ειρημενους. τελος δ' εναργης βαξις ηλθεν ιναχωι σαφως επισκηπτουσα και μυθουμενη εξω δομων τε και πατρας ωθειν εμε, αφετον αλασθαι γης επ' εσχατοις οροις, ει μη θελοι πυρωπον εκ διος μολειν κεραυνον, ος παν εξαιστωσοι γενος. τοιοισδε πεισθεις λοξιου μαντευμασιν εξηλασεν με καπεκληισε δωματων ακουσαν ακων: αλλ' επηναγκαζε νιν διος χαλινος προς βιαν πρασσειν ταδε. ευθυς δε μορφη και φρενες διαστροφοι ησαν, κεραστις δ', ως ορατ', οξυστομωι μυωπι χρισθεις' εμμανει σκιρτηματι ηισσον προς ευποτον τε κερχνειας ρεος λερνης τε κρηνην: βουκολος δε γηγενης ακρατος οργην αργος ωμαρτει, πυκνοις οσσοις δεδορκως τους εμους κατα στιβους. απροσδοκητος δ' αυτον † αιφνιδιος μορος του ζην απεστερησεν. οιστροπληξ δ' εγω μαστιγι θειαι γην προ γης ελαυνομαι. κλυεις τα πραχθεντ': ει δ' εχεις ειπειν ο τι λοιπον πονων, σημαινε μηδε μ' οικτισας συνθαλπε μυθοις ψευδεσιν: νοσημα γαρ αισχιστον ειναι φημι συνθετους λογους. {χο.} εα εα, απεχε, φευ: ουποτ' ουποτ' ηυχουν ωδε ξενους μολεισθαι λογους ες ακοαν εμαν, ουδ' ωδε δυσθεατα και δυσοιστα πηματα λυμα[τα δειμα]τ' αμφηκει κεντρωι ψυχειν ψυχαν εμαν. ιω ιω μοιρα μοιρα, πεφρικ' εισιδουσα πραξιν ιους. {πρ.} πρωι γε στεναζεις και φοβου πλεα τις ει: επισχες εστ' αν και τα λοιπα προσμαθηις. {χο.} λεγ', εκδιδασκε: τοις νοσουσι τοι γλυκυ το λοιπον αλγος προυξεπιστασθαι τορως. {πρ.} την πριν γε χρειαν ηνυσασθ' εμου παρα κουφως: μαθειν γαρ τησδε πρωτ' εχρηιζετε τον αμφ' εαυτης αθλον εξηγουμενης: τα λοιπα νυν ακουσαθ', οια χρη παθη τληναι προς ηρας τηνδε την νεανιδα. συ τ', ιναχειον σπερμα, τους εμους λογους θυμωι βαλ', ως αν τερματ' εκμαθηις οδου. πρωτον μεν ενθενδ' ηλιου προς αντολας στρεψασα σαυτην στειχ' ανηροτους γυας: σκυθας δ' αφιξηι νομαδας, οι πλεκτας στεγας πεδαρσιοι ναιους' επ' ευκυκλοις οχοις, εκηβολοις τοξοισιν εξηρτυμενοι: οις μη πελαζειν, αλλ' αλιστονοις ποδας χριμπτουσα ραχιαισιν εκπεραν χθονα. λαιας δε χειρος οι σιδηροτεκτονες οικουσι χαλυβες, ους φυλαξασθαι σε χρη, ανημεροι γαρ ουδε προσπλατοι ξενοις. ηξεις δ' υβριστην ποταμον ου ψευδωνυμον, ον μη περασηις, ου γαρ ευβατος περαν, πριν αν προς αυτον καυκασον μοληις, ορων υψιστον, ενθα ποταμος εκφυσαι μενος κροταφων απ' αυτων. αστρογειτονας δε χρη κορυφας υπερβαλλουσαν ες μεσημβρινην βηναι κελευθον, ενθ' αμαζονων στρατον ηξεις στυγανορ', αι θεμισκυραν ποτε κατοικιουσιν αμφι θερμωδονθ', ινα τραχεια ποντου σαλμυδησσια γναθος, εχθροξενος ναυτηισι, μητρυια νεων: αυται ς' οδηγησουσι και μαλ' ασμενως. ισθμον δ' επ' αυταις στενοποροις λιμνης πυλαις κιμμερικον ηξεις, ον θρασυσπλαγχνως σε χρη λιπουσαν αυλων' εκπεραν μαιωτικον: εσται δε θνητοις εισαει λογος μεγας της σης πορειας, βοσπορος δ' επωνυμος κεκλησεται. λιπουσα δ' ευρωπης πεδον ηπειρον ηξεις ασιαδα. αρ' υμιν δοκει ο των θεων τυραννος ες τα πανθ' ομως βιαιος ειναι; τηιδε γαρ θνητηι θεος χρηιζων μιγηναι τασδ' επερριψεν πλανας. πικρου δ' εκυρσας, ω κορη, των σων γαμων μνηστηρος. ους γαρ νυν ακηκοας λογους, ειναι δοκει σοι μηδεπω 'ν προοιμιοις. {ιω.} ιω μοι μοι: ε ε. {πρ.} συ δ' αυ κεκραγας καναμυχθιζηι: τι που δρασεις, οταν τα λοιπα πυνθανηι κακα; {χο.} η γαρ τι λοιπον τηιδε πηματων ερεις; {πρ.} δυσχειμερον γε πελαγος ατηρας δυης. {ιω.} τι δητ' εμοι ζην κερδος, αλλ' ουκ εν ταχει ερριψ' εμαυτην τησδ' απο στυφλου πετρας, οπως πεδοι σκηψασα των παντων πονων απηλλαγην; κρεισσον γαρ εισαπαξ θανειν η τας απασας ημερας πασχειν κακως. {πρ.} η δυσπετων αν τους εμους αθλους φεροις, οτωι θανειν μεν εστιν ου πεπρωμενον: αυτη γαρ ην αν πηματων απαλλαγη: νυν δ' ουδεν εστι τερμα μοι προκειμενον μοχθων, πριν αν ζευς εκπεσηι τυραννιδος. {ιω.} η γαρ ποτ' εστιν εκπεσειν αρχης δια; {πρ.} ηδοι' αν, οιμαι, τηνδ' ιδουσα συμφοραν. {ιω.} πως δ' ουκ αν, ητις εκ διος πασχω κακως; {πρ.} ως τοινυν οντων τωνδε γαθειν σοι παρα. {ιω.} προς του τυραννα σκηπτρα συληθησεται; {πρ.} προς αυτος αυτου κενοφρονων βουλευματων. {ιω.} ποιωι τροπωι; σημηνον, ει μη τις βλαβη. {πρ.} γαμει γαμον τοιουτον ωι ποτ' ασχαλει. {ιω.} θεορτον, η βροτειον; ει ρητον, φρασον. {πρ.} τι δ' οντιν'; ου γαρ ρητον αυδασθαι τοδε. {ιω.} η προς δαμαρτος εξανισταται θρονων; {πρ.} η τεξεται γε παιδα φερτερον πατρος. {ιω.} ουδ' εστιν αυτωι τησδ' αποστροφη τυχης; {πρ.} ου δητα, πλην εγωγ' αν εκ δεσμων λυθεις. {ιω.} τις ουν ο λυσων εστιν ακοντος διος; {πρ.} των σων τιν' αυτον εγγονων ειναι χρεων. {ιω.} πως ειπας; η 'μος παις ς' απαλλαξει κακων; {πρ.} τριτος γε γενναν προς δεκ' αλλαισιν γοναις. {ιω.} ηδ' ουκετ' ευξυμβλητος η χρησμωιδια. {πρ.} και μηδε σαυτης εκμαθειν ζητει πονους. {ιω.} μη μοι προτεινων κερδος ειτ' αποστερει. {πρ.} δυοιν λογοιν σε θατερωι δωρησομαι. {ιω.} ποιοιν; προδειξον, αιρεσιν τ' εμοι διδου. {πρ.} διδωμ': ελου γαρ, η πονων τα λοιπα σοι φρασω σαφηνως, η τον εκλυσοντ' εμε. {χο.} τουτων συ την μεν τηιδε, την δ' εμοι χαριν θεσθαι θελησον, μηδ' ατιμασηις λογου: και τηιδε μεν γεγωνε την λοιπην πλανην, εμοι δε τον λυσοντα: τουτο γαρ ποθω. {πρ.} επει προθυμεισθ', ουκ εναντιωσομαι το μη ου γεγωνειν παν οσον προσχρηιζετε. σοι πρωτον, ιοι, πολυδονον πλανην φρασω, ην εγγραφου συ μνημοσιν δελτοις φρενων. οταν περασηις ρειθρον ηπειροιν ορον, προς αντολας φλογωπας ηλιοστιβεις . . . . . . . ποντου περωσα φλοισβον, εστ' αν εξικηι προς γοργονεια πεδια κισθηνης, ινα αι φορκιδες ναιουσι, δηναιαι κοραι τρεις κυκνομορφοι, κοινον ομμ' εκτημεναι, μονοδοντες, ας ουθ' ηλιος προσδερκεται ακτισιν ουθ' η νυκτερος μηνη ποτε. πελας δ' αδελφαι τωνδε τρεις καταπτεροι, δρακοντομαλλοι γοργονες βροτοστυγεις, ας θνητος ουδεις εισιδων εξει πνοας: τοιουτο μεν σοι τουτο φρουριον λεγω. αλλην δ' ακουσον δυσχερη θεωριαν: οξυστομους γαρ ζηνος ακραγεις κυνας γρυπας φυλαξαι, τον τε μουνωπα στρατον αριμασπον ιπποβαμον', οι χρυσορρυτον οικουσιν αμφι ναμα πλουτωνος πορου: τουτοις συ μη πελαζε. τηλουρον δε γην ηξεις, κελαινον φυλον, οι προς ηλιου ναιουσι πηγαις, ενθα ποταμος αιθιοψ. τουτου παρ' οχθας ερφ', εως αν εξικηι καταβασμον, ενθα βυβλινων ορων απο ιησι σεπτον νειλος ευποτον ρεος. ουτος ς' οδωσει την τριγωνον ες χθονα νειλωτιν, ου δη την μακραν αποικιαν, ιοι, πεπρωται σοι τε και τεκνοις κτισαι. τωνδ' ει τι σοι ψελλον τε και δυσευρετον, επανδιπλαζε και σαφως εκμανθανε: σχολη δε πλειων η θελω παρεστι μοι. {χο.} ει μεν τι τηιδε λοιπον η παρειμενον εχεις γεγωνειν της πολυφθορου πλανης, λεγ': ει δε παντ' ειρηκας, ημιν αυ χαριν δος ην πριν ηιτουμεσθα: μεμνησαι δε που. {πρ.} το παν πορειας ηδε τερμ' ακηκοεν. οπως δ' αν ειδηι μη ματην κλυουσα μου, α πριν μολειν δευρ' εκμεμοχθηκεν φρασω, τεκμηριον τουτ' αυτο δους μυθων εμων. οχλον μεν ουν τον πλειστον εκλειψω λογων, προς αυτο δ' ειμι τερμα σων πλανηματων. επει γαρ ηλθες προς μολοσσα γαπεδα, την αιπυνωτον τ' αμφι δωδωνην, ινα μαντεια θακος τ' εστι θεσπρωτου διος, τερας τ' απιστον, αι προσηγοροι δρυες, υφ' ων συ λαμπρως κουδεν αινικτηριως προσηγορευθης η διος κλεινη δαμαρ μελλους' εσεσθαι: τωνδε προσσαινει σε τι; εντευθεν οιστρησασα την παρακτιαν κελευθον ηιξας προς μεγαν κολπον ρεας, αφ' ου παλιμπλαγκτοισι χειμαζηι δρομοις: χρονον δε τον μελλοντα ποντιος μυχος, σαφως επιστας', ιονιος κεκλησεται, της σης πορειας μνημα τοις πασιν βροτοις. σημεια σοι ταδ' εστι της εμης φρενος, ως δερκεται πλεον τι του πεφασμενου. τα λοιπα δ' υμιν τηιδε τ' ες κοινον φρασω, ες ταυτον ελθων των παλαι λογων ιχνος. εστιν πολις κανωβος εσχατη χθονος, νειλου προς αυτωι στοματι και προσχωματι: ενταυθα δη σε ζευς τιθησιν εμφρονα επαφων αταρβει χειρι και θιγων μονον. επωνυμον δε των διος γεννηματων τεξεις κελαινον επαφον, ος καρπωσεται οσην πλατυρρους νειλος αρδευει χθονα: πεμπτη δ' απ' αυτου γεννα πεντηκονταπαις παλιν προς αργος ουχ εκους' ελευσεται θηλυσπορος, φευγουσα συγγενη γαμον ανεψιων: οι δ' επτοημενοι φρενας, κιρκοι πελειων ου μακραν λελειμμενοι, ηξουσι θηρευοντες ου θηρασιμους γαμους, φθονον δε σωματων εξει θεος: πελασγια δε δεξεται θηλυκτονωι αρει δαμεντων νυκτιφρουρητωι θρασει: γυνη γαρ ανδρ' εκαστον αιωνος στερει, διθηκτον εν σφαγαισι βαψασα ξιφος: τοιαδ' επ' εχθρους εμους ελθοι κυπρις. μιαν δε παιδων ιμερος θελξει το μη κτειναι συνευνον, αλλ' απαμβλυνθησεται γνωμην: δυοιν δε θατερον βουλησεται, κλυειν αναλκις μαλλον η μιαιφονος: αυτη κατ' αργος βασιλικον τεξει γενος. μακρου λογου δει ταυτ' επεξελθειν τορως. σπορας γε μην εκ τησδε φυσεται θρασυς τοξοισι κλεινος, ος πονων εκ τωνδ' εμε λυσει. τοιονδε χρησμον η παλαιγενης μητηρ εμοι διηλθε τιτανις θεμις: οπως δε χωπη, ταυτα δει μακρου λογου ειπειν, συ τ' ουδεν εκμαθουσα κερδανεις. {ιω.} ελελευ, ελελευ, υπο μ' αυ σφακελος και φρενοπληγεις μανιαι θαλπους', οιστρου δ' αρδις χριει μ' απυρος: κραδια δε φοβωι φρενα λακτιζει, τροχοδινειται δ' ομμαθ' ελιγδην, εξω δε δρομου φερομαι λυσσης πνευματι μαργωι, γλωσσης ακρατης: θολεροι δε λογοι παιους' εικηι στυγνης προς κυμασιν ατης. {χο.} η σοφος η σοφος ην {[στρ. α.} ος πρωτος εν γνωμαι τοδ' εβαστασε και γλωσσαι διεμυθολογησεν, ως το κηδευσαι καθ' εαυτον αριστευει μακρωι, και μητε των πλουτωι διαθρυπτομενων μητε των γενναι μεγαλυνομενων οντα χερνηταν εραστευσαι γαμων. μηποτε μηποτε μ', ω {[αντ. α.} μοιραι μακραιωνες, λεχεων διος ευνατειραν ιδοισθε πελουσαν: μηδε πλαθειην γαμεται τινι των εξ ουρανου. ταρβω γαρ αστεργανορα παρθενιαν εισορως' ιους αμαλαπτομεναν δυσπλανοις ηρας αλατειαις πονων. εμοι δ' οτε μεν ομαλος ο γαμος, {[επωιδ.} αφοβος: ον δε δεδια, μη κρεισσονων [θεων] ερως αφυκτον ομμα προσδρακοι με. απολεμος οδε γ' ο πολεμος, απορα ποριμος: ουδ' εχω τις αν γενοιμαν: ταν διος γαρ ουχ ορω μητιν οπα φυγοιμ' αν. {πρ.} η μην ετι ζευς, καιπερ αυθαδη φρονων, εσται ταπεινος, οιον εξαρτυεται γαμον γαμειν, ος αυτον εκ τυραννιδος θρονων τ' αιστον εκβαλει: πατρος δ' αρα κρονου τοτ' ηδη παντελως κρανθησεται, ην εκπιτνων ηρατο δηναιων θρονων. τοιωνδε μοχθων εκτροπην ουδεις θεων δυναιτ' αν αυτωι πλην εμου δειξαι σαφως. εγω ταδ' οιδα χωι τροπωι. προς ταυτα νυν θαρσων καθησθω τοις πεδαρσιοις κτυποις πιστος, τινασσων τ' εν χεροιν πυρπνουν βελος. ουδεν γαρ αυτωι ταυτ' επαρκεσει το μη ου πεσειν ατιμως πτωματ' ουκ ανασχετα: τοιον παλαιστην νυν παρασκευαζεται επ' αυτος αυτωι, δυσμαχωτατον τερας: ος δη κεραυνου κρεισσον' ευρησει φλογα, βροντης θ' υπερβαλλοντα καρτερον κτυπον, θαλασσιαν τε γης τινακτειραν νοσον, τριαιναν αιχμην την ποσειδωνος, σκεδαι. πταισας δε τωιδε προς κακωι μαθησεται οσον το τ' αρχειν και το δουλευειν διχα. {χο.} συ θην α χρηιζεις, ταυτ' επιγλωσσαι διος. {πρ.} απερ τελειται, προς δ' α βουλομαι λεγω. {χο.} και προσδοκαν χρη δεσποσειν ζηνος τινα; {πρ.} και τωνδε γ' εξει δυσλοφωτερους πονους. {χο.} πως ουχι ταρβεις τοιαδ' εκριπτων επη; {πρ.} τι δ' αν φοβοιμην ωι θανειν ου μορσιμον; {χο.} αλλ' αθλον αν σοι τουδ' ετ' αλγιω ποροι. {πρ.} ο δ' ουν ποειτω: παντα προσδοκητα μοι. {χο.} οι προσκυνουντες την αδραστειαν σοφοι. {πρ.} σεβου, προσευχου, θωπτε τον κρατουντ' αει. εμοι δ' ελασσον ζηνος η μηδεν μελει. δρατω, κρατειτω τονδε τον βραχυν χρονον οπως θελει: δαρον γαρ ουκ αρξει θεοις. αλλ' εισορω γαρ τονδε τον διος τροχιν, τον του τυραννου του νεου διακονον: παντως τι καινον αγγελων εληλυθεν. {ερμησ} σε τον σοφιστην, τον πικρως υπερπικρον, τον εξαμαρτοντ' εις θεους εφημεροις ποροντα τιμας, τον πυρος κλεπτην λεγω: πατηρ ανωγε ς' ουστινας κομπεις γαμους αυδαν, προς ων εκεινος εκπιπτει κρατους: και ταυτα μεντοι μηδεν αινικτηριως, αλλ' αυθ' εκαστα φραζε: μηδε μοι διπλας οδους, προμηθευ, προσβαληις: οραις δ' οτι ζευς τοις τοιουτοις ουχι μαλθακιζεται. {πρ.} σεμνοστομος γε και φρονηματος πλεως ο μυθος εστιν, ως θεων υπηρετου. νεον νεοι κρατειτε και δοκειτε δη ναιειν απενθη περγαμ': ουκ εκ τωνδ' εγω δισσους τυραννους εκπεσοντας ηισθομην; τριτον δε τον νυν κοιρανουντ' εποψομαι αισχιστα και ταχιστα. μη τι σοι δοκω ταρβειν υποπτησσειν τε τους νεους θεους; πολλου γε και του παντος ελλειπω. συ δε κελευθον ηνπερ ηλθες εγκονει παλιν: πευσηι γαρ ουδεν ων ανιστορεις εμε. {ερ.} τοιοισδε μεντοι και πριν αυθαδισμασιν ες τασδε σαυτον πημονας καθωρμισας. {πρ.} της σης λατρειας την εμην δυσπραξιαν, σαφως επιστας', ουκ αν αλλαξαιμ' εγω. {ερ.} κρεισσον γαρ οιμαι τηιδε λατρευειν πετραι η πατρι φυναι ζηνι πιστον αγγελον; {πρ.} ουτως υβριζειν τους υβριζοντας χρεων. {ερ.} χλιδαν εοικας τοις παρουσι πραγμασιν. {πρ.} χλιδω; χλιδωντας ωδε τους εμους εγω εχθρους ιδοιμι: και σε δ' εν τουτοις λεγω. {ερ.} η καμε γαρ τι συμφοραις επαιτιαι; {πρ.} απλωι λογωι τους παντας εχθαιρω θεους, οσοι παθοντες ευ κακουσι μ' εκδικως. {ερ.} κλυω ς' εγω μεμηνοτ' ου σμικραν νοσον. {πρ.} νοσοιμ' αν, ει νοσημα τους εχθρους στυγειν. {ερ.} ειης φορητος ουκ αν, ει πρασσοις καλως. {πρ.} ωμοι. {ερ.} ωμοι: τοδε ζευς τουπος ουκ επισταται. {πρ.} αλλ' εκδιδασκει πανθ' ο γηρασκων χρονος. {ερ.} και μην συ γ' ουπω σωφρονειν επιστασαι. {πρ.} σε γαρ προσηυδων ουκ αν ονθ' υπηρετην. {ερ.} ερειν εοικας ουδεν ων χρηιζει πατηρ. {πρ.} και μην οφειλων γ' αν τινοιμ' αυτωι χαριν. {ερ.} εκερτομησας δηθεν ωστε παιδα με. {πρ.} ου γαρ συ παις τε κατι τουδ' ανουστερος, ει προσδοκαις εμου τι πευσεσθαι παρα; ουκ εστιν αικισμ' ουδε μηχανημ' οτωι προτρεψεται με ζευς γεγωνησαι ταδε, πριν αν χαλασθηι δεσμα λυμαντηρια. προς ταυτα ριπτεσθω μεν αιθαλουσσα φλοξ, λευκοπτερωι δε νιφαδι και βροντημασι χθονιοις κυκατω παντα και ταρασσετω: γναμψει γαρ ουδεν τωνδε μ' ωστε και φρασαι προς ου χρεων νιν εκπεσειν τυραννιδος. {ερ.} ορα νυν ει σοι ταυτ' αρωγα φαινεται. {πρ.} ωπται παλαι δη και βεβουλευται ταδε. {ερ.} τολμησον, ω ματαιε, τολμησον ποτε προς τας παρουσας πημονας ορθως φρονειν. {πρ.} οχλεις ματην με κυμ' οπως παρηγορων. εισελθετω σε μηποθ' ως εγω διος γνωμην φοβηθεις θηλυνους γενησομαι, και λιπαρησω τον μεγα στυγουμενον γυναικομιμοις υπτιασμασιν χερων λυσαι με δεσμων τωνδε: του παντος δεω. {ερ.} λεγων εοικα πολλα και ματην ερειν: τεγγηι γαρ ουδεν ουδε μαλθασσηι λιταις εμαις: δακων δε στομιον ως νεοζυγης πωλος βιαζηι και προς ηνιας μαχηι. αταρ σφοδρυνηι γ' ασθενει σοφισματι. αυθαδια γαρ τωι φρονουντι μη καλως αυτη καθ' αυτην ουδενος μειζον σθενει. σκεψαι δ', εαν μη τοις εμοις πεισθηις λογοις, οιος σε χειμων και κακων τρικυμια επεις' αφυκτος: πρωτα μεν γαρ οκριδα φαραγγα βροντηι και κεραυνιαι φλογι πατηρ σπαραξει τηνδε, και κρυψει δεμας το σον, πετραια δ' αγκαλη σε βαστασει. μακρον δε μηκος εκτελευτησας χρονου αψορρον ηξεις εις φαος: διος δε σοι πτηνος κυων, δαφοινος αιετος, λαβρως διαρταμησει σωματος μεγα ρακος, ακλητος ερπων δαιταλευς πανημερος, κελαινοβρωτον δ' ηπαρ εκθοινησεται. τοιουδε μοχθου τερμα μη τι προσδοκα, πριν αν θεων τις διαδοχος των σων πονων φανηι, θελησηι τ' εις αναυγητον μολειν αιδην κνεφαια τ' αμφι ταρταρου βαθη. προς ταυτα βουλευ': ως οδ' ου πεπλασμενος ο κομπος, αλλα και λιαν ειρημενος: ψευδηγορειν γαρ ουκ επισταται στομα το διον, αλλα παν επος τελει. συ δε παπταινε και φροντιζε, μηδ' αυθαδιαν ευβουλιας αμεινον' ηγησηι ποτε. {χο.} ημιν μεν ερμης ουκ ακαιρα φαινεται λεγειν: ανωγε γαρ σε την αυθαδιαν μεθεντ' ερευναν την σοφην ευβουλιαν. πιθου: σοφωι γαρ αισχρον εξαμαρτανειν. {πρ.} ειδοτι τοι μοι τασδ' αγγελιας οδ' εθωυξεν, πασχειν δε κακως εχθρον υπ' εχθρων ουδεν αεικες. προς ταυτ' επ' εμοι ριπτεσθω μεν πυρος αμφηκης βοστρυχος, αιθηρ δ' ερεθιζεσθω βροντηι σφακελωι τ' αγριων ανεμων: χθονα δ' εκ πυθμενων αυταις ριζαις πνευμα κραδαινοι, κυμα δε ποντου τραχει ροθιωι συγχωσειεν των ουρανιων αστρων διοδους, εις τε κελαινον ταρταρον αρδην ριψειε δεμας τουμον αναγκης στερραις διναις: παντως εμε γ' ου θανατωσει. {ερ.} τοιαδε μεντοι των φρενοπληκτων βουλευματ' επη τ' εστιν ακουσαι. τι γαρ ελλειπει μη ου παραπαιειν η τουδ' ευχη; τι χαλαι μανιων; αλλ' ουν υμεις γ' αι πημοσυναις συγκαμνουσαι ταις τουδε τοπων μετα ποι χωρειτ' εκ τωνδε θοως, μη φρενας υμων ηλιθιωσηι βροντης μυκημ' ατεραμνον. {χο.} αλλο τι φωνει και παραμυθου μ' ο τι και πεισεις: ου γαρ δη που τουτο γε τλητον παρεσυρας επος. πως με κελευεις κακοτητ' ασκειν; μετα τουδ' ο τι χρη πασχειν εθελω: τους προδοτας γαρ μισειν εμαθον, κουκ εστι νοσος τησδ' ηντιν' απεπτυσα μαλλον. {ερ.} αλλ' ουν μεμνησθ' αγω προλεγω, μηδε προς ατης θηραθεισαι μεμψησθε τυχην, μηδε ποτ' ειπηθ' ως ζευς υμας εις απροοπτον πημ' εισεβαλεν: μη δητ', αυται δ' υμας αυτας. ειδυιαι γαρ κουκ εξαιφνης ουδε λαθραιως εις απερατον δικτυον ατης εμπλεχθησεσθ' υπ' ανοιας. {πρ.} και μην εργωι κουκετι μυθωι χθων σεσαλευται. βρυχια δ' ηχω παραμυκαται βροντης, ελικες δ' εκλαμπουσι στεροπης ζαπυροι, στρομβοι δε κονιν ειλισσουσιν: σκιρται δ' ανεμων πνευματα παντων εις αλληλα στασιν αντιπνουν [αποδεικνυμενα]: ξυντεταρακται δ' αιθηρ ποντωι. τοιαδ' επ' εμοι ριπη διοθεν τευχουσα φοβον στειχει φανερως. ω μητρος εμης σεβας, ω παντων αιθηρ κοινον φαος ειλισσων, εσοραις ως εκδικα πασχω. [4] {Work} {επτα επι θηβασ} {ετεοκλησ} καδμου πολιται, χρη λεγειν τα καιρια οστις φυλασσει πραγος εν πρυμνηι πολεως οιακα νωμων, βλεφαρα μη κοιμων υπνωι. ει μεν γαρ ευ πραξαιμεν, αιτια θεου: ει δ' αυθ', ο μη γενοιτο, συμφορα τυχοι, ετεοκλεης αν εις πολυς κατα πτολιν υμνοιθ' υπ' αστων φροιμιοις πολυρροθοις οιμωγμασιν θ'_ων ζευς αλεξητηριος επωνυμος γενοιτο καδμειων πολει. υμας δε χρη νυν, και τον ελλειποντ' ετι ηβης ακμαιας και τον εξηβον χρονωι, ωραν τ' εχονθ' εκαστον, ως τε συμπρεπες βλαστημον αλδαινοντα σωματος πολυν, πολει τ' αρηγειν και θεων εγχωριων βωμοισι, τιμας μη 'ξαλειφθηναι ποτε, τεκνοις τε, γηι τε μητρι, φιλτατηι τροφωι: η γαρ νεους ερποντας ευμενει πεδωι, απαντα πανδοκουσα παιδειας οτλον, εθρεψατ' οικητηρας ασπιδηφορους, πλειους οπως γενοισθε προς χρεος τοδε. και νυν μεν ες τοδ' ημαρ ευ ρεπει θεος: χρονον γαρ ηδη τονδε πυργηρουμενοις καλως τα πλειω πολεμος εκ θεων κυρει. νυν δ' ως ο μαντις φησιν, οιωνων βοτηρ, εν ωσι νωμων και φρεσιν, πυρος διχα, χρηστηριους ορνιθας αψευδει τεχνηι: ουτος τοιωνδε δεσποτης μαντευματων λεγει μεγιστην προσβολην αχαιιδα νυκτηγορεισθαι καπιβουλευσιν πολει. αλλ' ες τ' επαλξεις και πυλας πυργωματων ορμασθε παντες, σουσθε συν παντευχιαι, πληρουτε θωρακεια, καπι σελμασιν πυργων σταθητε, και πυλων επ' εξοδοις μιμνοντες ευ θαρσειτε, μηδ' επηλυδων ταρβειτ' αγαν ομιλον: ευ τελει θεος. σκοπους δε καγω και κατοπτηρας στρατου επεμψα, τους πεποιθα μη ματαν οδωι: και τωνδ' ακουσας ου τι μη ληφθω δολωι. {αγγελοσ κατασκοποσ} ετεοκλεες, φεριστε καδμειων αναξ, ηκω σαφη τακειθεν εκ στρατου φερων, αυτος κατοπτης δ' ειμ' εγω των πραγματων: ανδρες γαρ επτα, θουριοι λοχαγεται, ταυροσφαγουντες ες μελανδετον σακος και θιγγανοντες χερσι ταυρειου φονου, αρη τ', ενυω, και φιλαιματον φοβον ωρκωμοτησαν η πολει κατασκαφας θεντες λαπαξειν αστυ καδμειων βιαι, η γην θανοντες τηνδε φυρασειν φονωι: μνημεια θ' αυτων τοις τεκουσιν ες δομους προς αρμ' αδραστου χερσιν εστεφον, δακρυ λειβοντες: οικτος δ' ουτις ην δια στομα. σιδηροφρων γαρ θυμος ανδρειαι φλεγων επνει, λεοντων ως αρη δεδορκοτων. και τωνδε πυστις ουκ οκνωι χρονιζεται. κληρουμενους δ' ελειπον, ως παλωι λαχων εκαστος αυτων προς πυλας αγοι λοχον. προς ταυτ' αριστους ανδρας εκκριτους πολεως πυλων επ' εξοδοισι ταγευσαι ταχος: εγγυς γαρ ηδη πανοπλος αργειων στρατος χωρει, κονιει, πεδια δ' αργηστης αφρος χραινει σταλαγμοις ιππικων εκ πλευμονων. συ δ' ωστε ναος κεδνος οιακοστροφος φραξαι πολισμα, πριν καταιγισαι πνοας αρεως: βοαι γαρ κυμα χερσαιον στρατου: και τωνδε καιρον οστις ωκιστος λαβε: καγω τα λοιπα πιστον ημεροσκοπον οφθαλμον εξω, και σαφηνειαι λογου ειδως τα των θυραθεν αβλαβης εσηι. {ετ.} ω ζευ τε και γη και πολισσουχοι θεοι, αρα τ' ερινυς πατρος η μεγασθενης, μη μοι πολιν γε πρυμνοθεν πανωλεθρον εκθαμνισητε δηιαλωτον, ελλαδος φθογγον χεουσαν, και δομους εφεστιους: ελευθεραν δε γην τε και καδμου πολιν ζευγληισι δουλιηισι μηποτε σχεθειν: γενεσθε δ' αλκη: ξυνα δ' ελπιζω λεγειν: πολις γαρ ευ πρασσουσα δαιμονας τιει. {χοροσ} {_} θρευμαι φοβερα μεγαλ' αχη: μεθειται στρατος στρατοπεδον λιπων: ρει πολυς οδε λεως προδρομος ιπποτας: αιθερια κονις με πειθει φανεις', αναυδος σαφης ετυμος αγγελος, ελε δε γας εμας πεδι': οπλων κτυπος, ε ε, χριμπτεται. (βοαι) {_} ποταται, βρεμει δ' αμαχετου δικαν υδατος οροτυπου. ιω, {_} ιω ιω θεοι θεαι τ', ορομενον κακον αλευσατε. (βοαι) {_} υπερ τειχεων ο λευκασπις ορνυται λαος ευτρεπης επι πολιν διωκων ποδα. {_} τις αρα ρυσεται, τις αρ' επαρκεσει θεων η θεαν; ποτερα δητ' εγω πατρια προσπεσω βρετη δαιμονων; {_} ιω, μακαρες ευεδροι: ακμαζει βρετεων εχεσθαι: τι μελλομεν αγαστονοι; {_} ακουετ' η ουκ ακουετ' ασπιδων κτυπον; {_} πεπλων και στεφεων ποτ' ει μη νυν αμφι λιταν' εξομεν; {_} κτυπον δεδοικα: παταγος ουχ ενος δορος. {_} τι ρεξεις; προδωσεις, παλαιχθων αρης, ταν τεαν; {_} ω χρυσοπηληξ δαιμον, επιδ' επιδε πολιν αν ποτ' ευφιληταν εθου. {_} θεοι πολιαοχοι χθονος ιτ', ιτε, παντες. {[στρ. α.} ιδετε παρθενων ικεσιον λοχον δουλοσυνας υπερ. κυμα περι πτολιν δοχμολοφων ανδρων καχλαζει πνοαις αρεος ορομενον. αλλ', ω ζευ φευ φευ πατερ παντελες, παντως αρηξον δαιων αλωσιν. αργειοι γαρ πολισμα καδμου κυκλουνται: φοβος δ' αρειων οπλων. δια δε τοι γενυων ιππιων κινυρονται φονον χαλινοι. επτα δ' αγηνορες πρεποντες στρατου δορυσσοις σαγαις πυλαις εβδομαις προσιστανται παλωι λαχοντες. συ τ', ω διογενες φιλομαχον κρατος, {[αντ. α.} ρυσιπολις γενου, παλλας, ο θ' ιππιος ποντομεδων αναξ ιχθυβολωι μαχαναι ποσειδαν, επιλυσιν φοβων, επιλυσιν διδου. συ τ', αρης, φευ, φευ, πολιν επωνυμον καδμου φυλαξον κηδεσαι τ' εναργως. και κυπρις, ατ' ει γενους προματωρ, αλευσον: σεθεν γαρ εξ αιματος γεγοναμεν: λιταις [σε] θεοκλυτοις αυτουσαι πελαζομεσθα. και συ, λυκει' αναξ, λυκειος γενου στρατωι δαιωι [στονων αυτας]. συ τ', ω λατογενεια κουρα, τοξον ευτυκαζου. [αρτεμι φιλα]. ε ε, ε ε, {[στρ. β.} οτοβον αρματων αμφι πολιν κλυω: ω ποτνι' ηρα. ελακον αξονων βριθομενων χνοαι: αρτεμι φιλα. δοριτινακτος αιθηρ επιμαινεται. τι πολις αμμι πασχει, τι γενησεται; ποι δ' ετι τελος επαγει θεος; ε ε, ε ε, {[αντ. β.} ακροβολων [δ'] επαλξεις λιθας ερχεται: ω φιλ' απολλον. κοναβος εν πυλαις χαλκοδετων σακεων: παι διος, οθεν πολεμοκραντον αγνον τελος εν μαχαι, συ τε, μακαιρ' ανασς' ογκα, προ πολεως επταπυλον εδος επιρρυου. ιω παναρκεις θεοι, {[στρ. γ.} ιω τελειοι τελειαι τε γας τασδε πυργοφυλακες, πολιν δοριπονον μη προδωθ' ετεροφωνωι στρατωι. κλυετε παρθενων κλυετε πανδικως χειροτονους λιτας. ιω φιλοι δαιμονες, {[αντ. γ.} λυτηριοι τ' αμφιβαντες πολιν δειξαθ' ως φιλοπολεις, μελεσθε θ' ιερων δημιων, μελομενοι δ' αλξατε: φιλοθυτων δε τοι πολεος οργιων μνηστορες εστε μοι. {ετ.} υμας ερωτω, θρεμματ' ουκ ανασχετα, η ταυτ' αρωγα και πολει σωτηρια, στρατωι τε θαρσος τωιδε πυργηρουμενωι, βρετη πεσουσας προς πολισσουχων θεων αυειν, λακαζειν, σωφρονων μισηματα; μητ' εν κακοισι μητ' εν ευεστοι φιληι ξυνοικος ειην τωι γυναικειωι γενει. κρατουσα μεν γαρ ουχ ομιλητον θρασος, δεισασα δ' οικωι και πολει πλεον κακον. και νυν πολιταις τασδε διαδρομους φυγας θεισαι διερροθησατ' αψυχον κακην: τα των θυραθεν δ' ως αριστ' οφελλετε, αυτοι δ' υπ' αυτων ενδοθεν πορθουμεθα. τοιαυτα ταν γυναιξι συνναιων εχοις. κει μη τις αρχης της εμης ακουσεται, ανηρ γυνη τε χω τι των μεταιχμιον, ψηφος κατ' αυτων ολεθρια βουλευσεται, λευστηρα δημου δ' ου τι μη φυγηι μορον. μελει γαρ ανδρι_μη γυνη βουλευετω_ ταξωθεν: ενδον δ' ουσα μη βλαβην τιθει. ηκουσας, η ουκ ηκουσας; η κωφηι λεγω; {χο.} ω φιλον οιδιπου τεκος, εδεις' ακου{[στρ. α.} σασα τον αρματοκτυπον οτοβον οτοβον, οτε τε συριγγες κλαγξαν ελικοτροχοι, ιππικοι τ' απυον πηδαλιων δια στομια πυριγενεταν χαλινοι. {ετ.} τι ουν; ο ναυτης αρα μη 'ς πρωιραν φυγων πρυμνηθεν ηυρε μηχανην σωτηριας, νεως καμουσης ποντιωι προς κυματι; {χο.} αλλ' επι δαιμονων προδρομος ηλθον αρ{[αντ. α.} χαια βρετη, θεοις πισυνος, οτ' ολοας νειφομενας βρομος λιθαδος εν πυλαις: δη τοτ' ηρθην φοβωι προς μακαρων λιτας, πολεος ιν' υπερεχοιεν αλκαν. {ετ.} πυργον στεγειν ευχεσθε πολεμιον δορυ. ουκουν ταδ' εσται προς θεων. αλλ' ουν θεους τους της αλουσης πολεος εκλειπειν λογος. {χο.} μηποτ' εμον κατ' αιωνα λιποι θεων {[στρ. β.} αδε παναγυρις, μηδ' επιδοιμι τανδ' αστυδρομουμεναν πολιν και † στρατευμ' απτομενον πυρι δαιωι. {ετ.} μη μοι θεους καλουσα βουλευου κακως: πειθαρχια γαρ εστι της ευπραξιας μητηρ, γυνη σωτηρος: ωδ' εχει λογος. {χο.} εστι: θεου δ' ετ' ισχυς καθυπερτερα: {[αντ. β.} πολλακι δ' εν κακοισι τον αμηχανον κακ χαλεπας δυας υπερθ' ομματων κριμναμεναν νεφελαν ορθοι. {ετ.} ανδρων ταδ' εστι, σφαγια και χρηστηρια θεοισιν ερδειν, πολεμιων πειρωμενων: σον δ' αυ το σιγαν και μενειν εισω δομων. {χο.} δια θεων πολιν νεμομεθ' αδαματον, {[στρ. γ.} δυσμενεων δ' οχλον πυργος αποστεγει. τις ταδε νεμεσις στυγει; {ετ.} ουτοι φθονω σοι δαιμονων τιμαν γενος: αλλ' ως πολιτας μη κακοσπλαγχνους τιθηις, ευκηλος ισθι μηδ' αγαν υπερφοβου. {χο.} αμα ποταινιον κλυουσα παταγον {[αντ. γ.} ταρβοσυνωι φοβωι τανδ' ες ακροπτολιν, τιμιον εδος, ικομαν. {ετ.} μη νυν, εαν θνηισκοντας η τετρωμενους πυθησθε, κωκυτοισιν αρπαλιζετε. τουτωι γαρ αρης βοσκεται, φονωι βροτων. {χο.} και μην ακουω γ' ιππικων φρυαγματων. {ετ.} μη νυν ακουους' εμφανως ακου' αγαν. {χο.} στενει πολισμα γηθεν, ως κυκλουμενων. {ετ.} ουκουν εμ' αρκει τωνδε βουλευειν περι; {χο.} δεδοικ', αραγμος δ' εν πυλαις οφελλεται. {ετ.} ου σιγα μηδεν τωνδ' ερεις κατα πτολιν; {χο.} ω ξυντελεια, μη προδωις πυργωματα. {ετ.} ουκ ες φθορον σιγως' ανασχησηι ταδε; {χο.} θεοι πολιται, μη με δουλειας τυχειν. {ετ.} αυτη συ δουλοις καμε και πασαν πολιν. {χο.} ω παγκρατες ζευ, τρεψον εις εχθρους βελος. {ετ.} ω ζευ, γυναικων οιον ωπασας γενος. {χο.} μοχθηρον, ωσπερ ανδρας ων αλωι πολις. {ετ.} παλινστομεις αυ θιγγανους' αγαλματων; {χο.} αψυχιαι γαρ γλωσσαν αρπαζει φοβος. {ετ.} αιτουμενωι μοι κουφον ει δοιης τελος. {χο.} λεγοις αν ως ταχιστα, και ταχ' εισομαι. {ετ.} σιγησον, ω ταλαινα, μη φιλους φοβει. {χο.} σιγω: συν αλλοις πεισομαι το μορσιμον. {ετ.} τουτ' αντ' εκεινων τουπος αιρουμαι σεθεν. και προς γε τουτοις, εκτος ους' αγαλματων, ευχου τα κρεισσω, ξυμμαχους ειναι θεους: καμων ακουσας' ευγματων, επειτα συ ολολυγμον ιερον ευμενη παιωνισον, ελληνικον νομισμα θυσταδος βοης, θαρσος φιλοις, λυουσα πολεμιον φοβον. εγω δε χωρας τοις πολισσουχοις θεοις, πεδιονομοις τε καγορας επισκοποις, διρκης τε πηγαις υδατι τ' ισμηνου λεγω, ευ ξυντυχοντων και πολεως σεσωμενης, μηλοισιν αιμασσοντας εστιας θεων, ταυροκτονουντας θ' οισιν ωδ' επευχομαι, θησειν τροπαια, και λαφυρα δαιων στεψω προ ναων δουριπληχθ' αγνοις δομοις. τοιαυτ' επευχου μη φιλοστονως θεοις, μηδ' εν ματαιοις καγριοις ποιφυγμασιν: ου γαρ τι μαλλον μη φυγηις το μορσιμον. εγω δε γ' ανδρας εξ εμοι συν εβδομωι αντηρετας εχθροισι τον μεγαν τροπον εις επτατειχεις εξοδους ταξω μολων, πριν αγγελους σπερχνους τε και ταχυρροθους λογους ικεσθαι και φλεγειν χρειας υπο. {χοροσ} μελει, φοβωι δ' ουχ υπνωσσει κεαρ: {[στρ. α.} γειτονες δε καρδιας μεριμναι ζωπυρουσι ταρβος τον αμφιτειχη λεων, δρακοντας ως τις τεκνων υπερδεδοικεν λεχαιων δυσευνητορας παντρομος πελειας. τοι μεν γαρ ποτι πυργους πανδημει πανομιλει στειχουσιν. τι γενωμαι; τοι δ' επ' αμφιβολοισιν ιαπτουσι πολιται χερμαδ' οκριοεσσαν. παντι τροπωι, διογενεις θεοι, πολιν και στρατον καδμογενη ρυεσθε. ποιον δ' αμειψεσθε γαιας πεδον {[αντ. α.} τασδ' αρειον, εχθροις αφεντες ταν βαθυχθον' αιαν, υδωρ τε διρκαιον, ευτραφεστατον πωματων οσων ιησιν ποσειδαν ο γαιαοχος τηθυος τε παιδες; προς ταδ', ω πολιουχοι θεοι, τοισι μεν εξω πυργων ανδρολετειραν κακαν, ριψοπλον αταν, εμβαλοντες αροισθε κυδος τοισδε πολιταις. και πολεως ρυτορες εστ' ευεδροι τε σταθητ' οξυγοοις λιταισιν. οικτρον γαρ πολιν ωδ' ωγυγιαν {[στρ. β.} αιδαι προιαψαι, δορος αγραν δουλιαν, ψαφαραι σποδωι υπ' ανδρος αχαιου θεοθεν περθομεναν ατιμως, τας δε κεχειρωμενας αγεσθαι, ε ε, νεας τε και παλαιας ιππηδον πλοκαμων, περιρρηγνυμενων φαρεων. βοαι δ' εκκενουμενα πολις, λαιδος ολλυμενας μειξοθροου: βαρειας τοι τυχας προταρβω. κλαυτον δ' † αρτιδροποις ωμοδροπων † {[αντ. β.} νομιμων προπαροιθεν διαμειψαι δωματων στυγεραν οδον: τι; τον φθιμενον γαρ προλεγω βελτερα τωνδε πρασσειν: πολλα γαρ, ευτε πτολις δαμασθηι, ε ε, δυστυχη τε πρασσει. αλλος δ' αλλον αγει, φονευει, τα δε πυρφορει: καπνωι [δε] χραινεται πολισμ' απαν: μαινομενος δ' επιπνει λαοδαμας μιαινων ευσεβειαν αρης. κορκορυγαι δ' αν' αστυ, ποτι [πτολιν] δ' ορκανα {[στρ. γ.} πυργωτις, προς ανδρος δ' ανηρ δορει καινεται: βλαχαι δ' αιματοεσσαι των επιμαστιδιων αρτιτρεφεις βρεμονται. αρπαγαι δε διαδρομαν ομαιμονες: ξυμβολει φερων φεροντι, και κενος κενον καλει, ξυννομον θελων εχειν, ουτε μειον ουτ' ισον λελιμμενοι. τι εκ τωνδ' εικασαι † λογος παρα; παντοδαπος δε καρπος χαμαδις πεσων {[αντ. γ.} αλγυνει κυρησας, πικρον δ' ομμα θαλαμοπολων: πολλα δ' ακριτοφυρτος γας δοσις ουτιδανοις εν ροθιοις φορειται. δμωιδες δε καινοπημονες † νεαι τλημονες ευναν αιχμαλωτον † ανδρος ευτυχουντος, ως δυσμενους υπερτερου, ελπις εστι νυκτερον τελος μολειν, παγκλαυτων αλγεων επιρροθον. {_} ο τοι κατοπτης, ως εμοι δοκει, στρατου πευθω τιν' ημιν, ω φιλαι, νεαν φερει, σπουδηι διωκων πομπιμους χνοας ποδων. {_} και μην αναξ οδ' αυτος οιδιπου τοκος ες αρτικολλον αγγελου λογον μαθειν: σπουδη δε και τουδ' ουκ απαρτιζει ποδα. {αγ.} λεγοιμ' αν ειδως ευ τα των εναντιων, ως τ' εν πυλαις εκαστος ειληχεν παλον. τυδευς μεν ηδη προς πυλαισι προιτισιν βρεμει, πορον δ' ισμηνον ουκ εαι περαν ο μαντις: ου γαρ σφαγια γιγνεται καλα. τυδευς δε μαργων και μαχης λελιμμενος μεσημβριναις κλαγγαισιν ως δρακων βοαι: θεινει δ' ονειδει μαντιν οικλειδην σοφον, σαινειν μορον τε και μαχην αψυχιαι. τοιαυτ' αυτων τρεις κατασκιους λοφους σειει, κρανους χαιτωμ', υπ' ασπιδος δε τωι χαλκηλατοι κλαζουσι κωδωνες φοβον: εχει δ' υπερφρον σημ' επ' ασπιδος τοδε, φλεγονθ' υπ' αστροις ουρανον τετυγμενον: λαμπρα δε πανσεληνος εν μεσωι σακει, πρεσβιστον αστρων, νυκτος οφθαλμος, πρεπει. τοιαυτ' αλυων ταις υπερκομποις σαγαις βοαι παρ' οχθαις ποταμιαις, μαχης ερων, ιππος χαλινων ως κατασθμαινων μενει, οστις βοην σαλπιγγος ορμαινει κλυων. τιν' αντιταξεις τωιδε; τις προιτου πυλων κληιθρων λυθεντων προστατειν φερεγγυος; {ετ.} κοσμον μεν ανδρος ουτιν' αν τρεσαιμ' εγω, ουδ' ελκοποια γιγνεται τα σηματα: λοφοι δε κωδων τ' ου δακνους' ανευ δορος. και νυκτα ταυτην ην λεγεις επ' ασπιδος αστροισι μαρμαιρουσαν ουρανου κυρειν_ ταχ' αν γενοιτο μαντις η ανοια τινι. ει γαρ θανοντι νυξ επ' οφθαλμοις πεσοι, τωι τοι φεροντι σημ' υπερκομπον τοδε γενοιτ' αν ορθως ενδικως τ' επωνυμον, καυτος καθ' αυτου τηνδ' υβριν μαντευσεται. εγω δε τυδει κεδνον αστακου τοκον τονδ' αντιταξω προστατην πυλωματων, μαλ' ευγενη τε και τον αισχυνης θρονον τιμωντα και στυγουνθ' υπερφρονας λογους. αισχρων γαρ αργος, μη κακος δ' ειναι φιλει. σπαρτων δ' απ' ανδρων, ων αρης εφεισατο, ριζωμ' ανειται, καρτα δ' εστ' εγχωριος, μελανιππος: εργον δ' εν κυβοις αρης κρινει: δικη δ' ομαιμων καρτα νιν προστελλεται ειργειν τεκουσηι μητρι πολεμιον δορυ. {χο.} τον αμον νυν αντιπαλον ευτυχειν {[στρ. α.} θεοι δοιεν, ως δικαιως πολεως προμαχος ορνυται: τρεμω δ' αιματηφορους μορους υπερ φιλων ολομενων ιδεσθαι. {αγ.} τουτωι μεν ουτως ευτυχειν δοιεν θεοι: καπανευς δ' επ' ηλεκτραισιν ειληχεν πυλαις, γιγας οδ' αλλος, του παρος λελεγμενου μειζων, ο κομπος δ' ου κατ' ανθρωπον φρονει, πυργοις δ' απειλει δειν', α μη κραινοι τυχη: θεου τε γαρ θελοντος εκπερσειν πολιν και μη θελοντος φησιν, ουδε την διος † εριν πεδοι σκηψασαν εμποδων σχεθειν τας δ' αστραπας τε και κεραυνιους βολας μεσημβρινοισι θαλπεσιν προσηικασεν: εχει δε σημα γυμνον ανδρα πυρφορον, φλεγει δε λαμπας δια χερων ωπλισμενη: χρυσοις δε φωνει γραμμασιν ‘πρησω πολιν.’ τοιωιδε φωτι πεμπε_τις ξυστησεται, τις ανδρα κομπαζοντα μη τρεσας μενει; {ετ.} και τωιδε κομπωι κερδος αλλο τικτεται. των τοι ματαιων ανδρασιν φρονηματων η γλωσς' αληθης γιγνεται κατηγορος. καπανευς δ' απειλει, δραν παρεσκευασμενος, θεους ατιζων, καπογυμναζων στομα χαραι ματαιαι θνητος ων εις ουρανον πεμπει γεγωνα ζηνι κυμαινοντ' επη: πεποιθα δ' αυτωι ξυν δικηι τον πυρφορον ηξειν κεραυνον, ουδεν εξηικασμενον μεσημβρινοισι θαλπεσιν τοις ηλιου. ανηρ δ' επ' αυτωι, κει στομαργος εστ' αγαν, αιθων τετακται λημα, πολυφοντου βια, φερεγγυον φρουρημα, προστατηριας αρτεμιδος ευνοιαισι συν τ' αλλοις θεοις. λεγ' αλλον αλλαις εν πυλαις ειληχοτα. {χο.} ολοιθ' ος πολει μεγαλ' επευχεται, {[αντ. α.} κεραυνου δε νιν βελος επισχεθοι, πριν εμον εσθορειν δομον, πωλικων θ' εδωλιων μ' υπερκοπωι δορι ποτ' εκλαπαξαι. {αγ.} [και μην τον εντευθεν λαχοντα προς πυλαις] λεξω: τριτωι γαρ ετεοκλωι τριτος παλος εξ υπτιου 'πηδησεν ευχαλκου κρανους, πυλαισι νηιστηισι προσβαλειν λοχον. ιππους δ' εν αμπυκτηρσιν εμβριμωμενας δινει, θελουσας προς πυλαις πεπτωκεναι. φιμοι δε συριζουσι βαρβαρον βρομον, μυκτηροκομποις πνευμασιν πληρουμενοι. εσχηματισται δ' ασπις ου σμικρον τροπον: ανηρ [δ'] οπλιτης κλιμακος προσαμβασεις στειχει προς εχθρων πυργον, εκπερσαι θελων. βοαι δε χουτος γραμματων εν ξυλλαβαις, ως ουδ' αν αρης σφ' εκβαλοι πυργωματων. και τωιδε φωτι πεμπε τον φερεγγυον πολεως απειργειν τησδε δουλιον ζυγον. {ετ.} πεμποιμ' αν ηδη τονδε, συν τυχηι δ' ιτω, [και δη πεπεμπται κομπον εν χεροιν εχων,] μεγαρευς, κρεοντος σπερμα του σπαρτων γενους, ος ουτι μαργων ιππικων φρυαγματων βρομον φοβηθεις εκ πυλων χωρησεται, αλλ' η θανων τροφεια πληρωσει χθονι, η και δυ' ανδρε και πολισμ' επ' ασπιδος ελων λαφυροις δωμα κοσμησει πατρος. κομπαζ' επ' αλλωι, μηδε μοι φθονει λογων. {χο.} επευχομαι δη τα μεν ευ τυχειν, ιω {[στρ. β.} προμαχ' εμων δομων, τοισι δε δυστυχειν. ως δ' υπεραυχα βαζουσιν επι πτολει μαινομεναι φρενι, τως νιν ζευς νεμετωρ επιδοι κοταινων. {αγ.} τεταρτος αλλος, γειτονας πυλας εχων ογκας αθανας, ξυν βοηι παρισταται, ιππομεδοντος σχημα και μεγας τυπος: αλω δε πολλην, ασπιδος κυκλον λεγω, εφριξα δινησαντος: ουκ αλλως ερω. ο σηματουργος δ' ου τις ευτελης αρ' ην οστις τοδ' εργον ωπασεν προς ασπιδι, τυφων' ιεντα πυρπνοον δια στομα λιγνυν μελαιναν, αιολην πυρος κασιν: οφεων δε πλεκταναισι περιδρομον κυτος προσηδαφισται κοιλογαστορος κυκλου. αυτος δ' επηλαλαξεν, ενθεος δ' αρει βακχαι προς αλκην θυιας ως, φοβον βλεπων. τοιουδε φωτος πειραν ευ φυλακτεον: φοβος γαρ ηδη προς πυλαις κομπαζεται. {ετ.} πρωτον μεν ογκα παλλας, ητ' αγχιπτολις πυλαισι γειτων, ανδρος εχθαιρους' υβριν, ειρξει νεοσσων ως δρακοντα δυσχιμον: υπερβιος δε, κεδνος οινοπος τοκος, ανηρ κατ' ανδρα τουτον ηιρεθη, θελων εξιστορησαι μοιραν εν χρειαι τυχης, ουτ' ειδος ουτε θυμον ουδ' οπλων σχεσιν μωμητος: ερμης δ' ευλογως ξυνηγαγεν. εχθρος γαρ ανηρ ανδρι τωι ξυστησεται, ξυνοισετον δε πολεμιους επ' ασπιδων θεους: ο μεν γαρ πυρπνοον τυφων' εχει, υπερβιωι δε ζευς πατηρ επ' ασπιδος σταδαιος ησται, δια χερος βελος φλεγων: κουπω τις ειδε ζηνα που νικωμενον. [τοιαδε μεντοι προσφιλεια δαιμονων. προς των κρατουντων [δ'] εσμεν, οι δ' ησσωμενων, ει ζευς γε τυφω καρτερωτερος μαχηι. εικος δε πραξειν ανδρας ωδ' αντιστατας: υπερβιωι τε προς λογον του σηματος σωτηρ γενοιτ' αν ζευς επ' ασπιδος τυχων.] {χο.} πεποιθα δη τον διος αντιτυπον εχοντ' {[αντ. β.} αφιλον εν σακει του χθονιου δεμας δαιμονος, εχθρον εικασμα βροτοις τε και δαροβιοισι θεοισιν, προσθε πυλαν κεφαλαν ιαψειν. {αγ.} ουτως γενοιτο. τον δε πεμπτον αυ λεγω, πεμπταισι προσταχθεντα βορραιαις πυλαις, τυμβον κατ' αυτον διογενους αμφιονος: ομνυσι δ' αιχμην ην εχει, μαλλον θεου σεβειν πεποιθως ομματων θ' υπερτερον, η μην λαπαξειν αστυ καδμειων βιαι διος: τοδ' αυδαι μητρος εξ ορεσκοου βλαστημα καλλιπρωιρον, ανδροπαις ανηρ. στειχει δ' ιουλος αρτι δια παρηιδων, ωρας φυουσης, ταρφυς αντελλουσα θριξ. ο δ' ωμον, ουτι παρθενων επωνυμον, φρονημα, γοργον δ' ομμ' εχων, προσισταται παρθενοπαιος αρκας: ο δε τοιοσδ' ανηρ μετοικος, αργει δ' εκτινων καλας τροφας. [πυργοις απειλει τοισδ' α μη κραινοι θεος] ου μην ακομπαστος γ' εφισταται πυλαις: το γαρ πολεως ονειδος εν χαλκηλατωι σακει, κυκλωτωι σωματος προβληματι, σφιγγ' ωμοσιτον προσμεμηχανημενην γομφοις ενωμα, λαμπρον εκκρουστον δεμας, φερει δ' υφ' αυτηι φωτα καδμειων ενα, ως πλειστ' επ' ανδρι τωιδ' ιαπτεσθαι βελη. ελθων δ' εοικεν ου καπηλευσειν μαχην, μακρας κελευθου δ' ου καταισχυνειν πορον. {ετ.} ει γαρ τυχοιεν ων φρονουσι προς θεων, αυτοις εκεινοις ανοσιοις κομπασμασιν: η ταν πανωλεις παγκακως τ' ολοιατο. εστιν δε και τωιδ', ον λεγεις τον αρκαδα, ανηρ ακομπος, χειρ δ' οραι το δρασιμον, ακτωρ, αδελφος του παρος λελεγμενου: ος ουκ εασει γλωσσαν εργματων ατερ εισω πυλων ρεουσαν αλδαινειν κακα, ουδ' εισαμειψαι θηρος εχθιστου δακος [εικω φεροντα πολεμιας επ' ασπιδος] εξωθεν εισω. τωι φεροντι μεμψεται, πυκνου κροτησμου τυγχανους' υπο πτολιν. θεων θελοντων καν αληθευσαιμ' εγω. {χο.} ικνειται λογος δια στηθεων, {[στρ. γ.} τριχος δ' ορθιας πλοκαμος ισταται: μεγαλα μεγαληγορων κλυοντες ανοσιων ανδρων, ει θεοι θεοι, τουσδ' ολεσειαν εν γαι. {αγ.} εκτον λεγοιμ' αν ανδρα σωφρονεστατον αλκην τ' αριστον, μαντιν, αμφιαρεω βιαν: ομολωισιν δε προς πυλαις τεταγμενος κακοισι βαζει πολλα τυδεως βιαν: τον ανδροφοντην, τον πολεως ταρακτορα, μεγιστον αργει των κακων διδασκαλον, ερινυος κλητηρα, προσπολον φονου, κακων δ' αδραστωι τωνδε βουλευτηριον. και τον σον αυθις † προς μοραν αδελφεον, † εξυπτιαζων ονομα, πολυνεικους βιαν [δις τ' εν τελευτηι τουνομ' ενδατουμενος,] καλει. λεγει δε τουτ' επος δια στομα: “η τοιον εργον και θεοισι προσφιλες, καλον τ' ακουσαι και λεγειν μεθυστεροις, πολιν πατρωιαν και θεους τους εγγενεις πορθειν, στρατευμ' επακτον εμβεβληκοτα; μητρος τε πηγην τις κατασβεσει δικη; πατρις τε γαια σης υπο σπουδης δορι αλουσα πως σοι ξυμμαχος γενησεται; εγωγε μεν δη τηνδε πιανω χθονα, μαντις κεκευθως πολεμιας υπο χθονος. μαχωμεθ', ουκ ατιμον ελπιζω μορον.” τοιαυθ' ο μαντις ασπιδ' ευκηλως εχων παγχαλκον ηυδα: σημα δ' ουκ επην κυκλωι. ου γαρ δοκειν αριστος, αλλ' ειναι θελει, βαθειαν αλοκα δια φρενος καρπουμενος, εξ ης τα κεδνα βλαστανει βουλευματα. τουτωι σοφους τε καγαθους αντηρετας πεμπειν επαινω. δεινος ος θεους σεβει. {ετ.} φευ του ξυναλλασσοντος ορνιθος βροτοις δικαιον ανδρα τοισι δυσσεβεστεροις. εν παντι πραγει δ' εσθ' ομιλιας κακης κακιον ουδεν, καρπος ου κομιστεος. [ατης αρουρα θανατον εκκαρπιζεται.] η γαρ ξυνεισβας πλοιον ευσεβης ανηρ ναυτηισι θερμοις και πανουργιαι τινι ολωλεν ανδρων συν θεοπτυστωι γενει, η ξυν πολιταις ανδρασιν δικαιος ων εχθροξενοις τε και θεων αμνημοσιν, ταυτου κυρησας εκδικως αγρευματος, πληγεις θεου μαστιγι παγκοινωι 'δαμη. ουτως δ' ο μαντις, υιον οικλεους λεγω, σωφρων δικαιος αγαθος ευσεβης ανηρ, μεγας προφητης, ανοσιοισι συμμιγεις θρασυστομοισιν ανδρασιν βιαι φρενων, τεινουσι πομπην την μακραν παλιν μολειν, διος θελοντος ξυγκαθελκυσθησεται. δοκω μεν ουν σφε μηδε προσβαλειν πυλαις, ουχ ως αθυμον ουδε ληματος κακηι, αλλ' οιδεν ως σφε χρη τελευτησαι μαχηι, ει καρπος εσται θεσφατοισι λοξιου: φιλει δε σιγαν η λεγειν τα καιρια. ομως δ' επ' αυτωι φωτα, λασθενους βιαν, εχθροξενον πυλωρον αντιταξομεν: γεροντα τον νουν, σαρκα δ' ηβωσαν φυει, ποδωκες ομμα, χειρι δ' ου βραδυνεται παρ' ασπιδος γυμνωθεν αρπασαι δορυ. θεου δε δωρον εστιν ευτυχειν βροτους. {χο.} κλυοντες θεοι δικαιας λιτας {[αντ. γ.} ημετερας τελειθ', ως πολις ευτυχηι, δοριπονα κακ' εκτρεποντες ες γας επιμολους: πυργων δ' εκτοθεν βαλων ζευς σφε κανοι κεραυνωι. {αγ.} τον εβδομον δη τονδ' εφ' εβδομαις πυλαις λεξω, τον αυτου σου κασιγνητον, πολει οιας αραται και κατευχεται τυχας: πυργοις επεμβας καπικηρυχθεις χθονι, αλωσιμον παιων' επεξιακχασας, σοι ξυμφερεσθαι και κτανων θανειν πελας, η ζωντ', ατιμαστηρα τως ανδρηλατην, φυγηι τον αυτον τονδε τεισασθαι τροπον. τοιαυτ' αυτει και θεους γενεθλιους καλει πατρωιας γης εποπτηρας λιτων των ων γενεσθαι παγχυ πολυνεικους βια. εχει δε καινοπηγες ευκυκλον σακος διπλουν τε σημα προσμεμηχανημενον. χρυσηλατον γαρ ανδρα τευχηστην ιδειν αγει γυνη τις σωφρονως ηγουμενη. δικη δ' αρ' ειναι φησιν, ως τα γραμματα λεγει: “καταξω δ' ανδρα τονδε και πολιν εξει πατρωιαν δωματων τ' επιστροφας.” τοιαυτ' εκεινων εστι ταξευρηματα. συ δ' αυτος ηδη γνωθι τινα πεμπειν δοκει: ως ουποτ' ανδρι τωιδε κηρυκευματων μεμψηι_συ δ' αυτος γνωθι ναυκληρειν πολιν. {ετ.} ω θεομανες τε και θεων μεγα στυγος, ω πανδακρυτον αμον οιδιπου γενος: ωμοι, πατρος δη νυν αραι τελεσφοροι. αλλ' ουτε κλαιειν ουτ' οδυρεσθαι πρεπει, μη και τεκνωθηι δυσφορωτερος γοος. επωνυμωι δε καρτα, πολυνεικη λεγω, ταχ' εισομεσθα τουπισημ' οποι τελει, ει νιν καταξει χρυσοτευκτα γραμματα επ' ασπιδος φλυοντα συν φοιτωι φρενων. ει δ' η διος παις παρθενος δικη παρην εργοις εκεινου και φρεσιν, ταχ' αν τοδ' ην: αλλ' ουτε νιν φυγοντα μητροθεν σκοτον, ουτ' εν τροφαισιν, ουτ' εφηβησαντα πω, ουτ' εν γενειου ξυλλογηι τριχωματος, δικη προσειδε και κατηξιωσατο: ουδ' εν πατρωιας μην χθονος κακουχιαι οιμαι νιν αυτωι νυν παραστατειν πελας. η δητ' αν ειη πανδικως ψευδωνυμος δικη, ξυνουσα φωτι παντολμωι φρενας. τουτοις πεποιθως ειμι και ξυστησομαι αυτος: τις αλλος μαλλον ενδικωτερος; αρχοντι τ' αρχων και κασιγνητωι κασις, εχθρος συν εχθρωι στησομαι. φερ' ως ταχος κνημιδας, αιχμης και πετρων προβληματα. {χο.} μη, φιλτατ' ανδρων, οιδιπου τεκος, γενηι οργην ομοιος τωι κακιστ' αυδωμενωι: αλλ' ανδρας αργειοισι καδμειους αλις ες χειρας ελθειν: αιμα γαρ καθαρσιον. ανδροιν δ' ομαιμοιν θανατος ωδ' αυτοκτονος_ ουκ εστι γηρας τουδε του μιασματος. {ετ.} ειπερ κακον φεροι τις, αισχυνης ατερ εστω: μονον γαρ κερδος εν τεθνηκοσι: κακων δε καισχρων ουτιν' ευκλειαν ερεις. {χο.} τι μεμονας, τεκνον; μη τι σε θυμοπλη{[στρ. α.} θης δοριμαργος ατα φερετω: κακου δ' εκβαλ' ερωτος αρχαν. {ετ.} επει το πραγμα καρτ' επισπερχει θεος, ιτω κατ' ουρον, κυμα κωκυτου λαχον, φοιβωι στυγηθεν παν το λαιου γενος. {χο.} ωμοδακης ς' αγαν ιμερος εξοτρυ{[αντ. α.} νει πικροκαρπον ανδροκτασιαν τελειν αιματος ου θεμιστου. {ετ.} φιλου γαρ εχθρα μοι πατρος μελαιν' αρα ξηροις ακλαυτοις ομμασιν προσιζανει, λεγουσα κερδος προτερον υστερου μορου. {χο.} αλλα συ μη 'ποτρυνου: κακος ου κεκλη{[στρ. β.} σηι βιον ευ κυρησας: μελαναιγις [δ'] ουκ † εισι δομων ερινυς, οταν εκ χερων θεοι θυσιαν δεχωνται. {ετ.} θεοις μεν ηδη πως παρημελημεθα, χαρις δ' αφ' ημων ολομενων θαυμαζεται: τι ουν ετ' αν σαινοιμεν ολεθριον μορον; {χο.} νυν οτε σοι παρεστακεν: επει δαιμων {[αντ. β.} ληματος αν τροπαιαι χρονιαι μεταλλακτος ισως αν ελθοι θελεμωτερωι πνευματι: νυν δ' ετι ζει. {ετ.} εξεζεσεν γαρ οιδιπου κατευγματα: αγαν δ' αληθεις ενυπνιων φαντασματων οψεις, πατρωιων χρηματων δατηριοι. {χο.} πιθου γυναιξι, καιπερ ου στεργων ομως. {ετ.} λεγοιτ' αν ων ανη τις: ουδε χρη μακραν. {χο.} μη ελθηις οδους συ τασδ' εφ' εβδομαις πυλαις. {ετ.} τεθηγμενον τοι μ' ουκ απαμβλυνεις λογωι. {χο.} νικην γε μεντοι και κακην τιμαι θεος. {ετ.} ουκ ανδρ' οπλιτην τουτο χρη στεργειν επος. {χο.} αλλ' αυταδελφον αιμα δρεψασθαι θελεις; {ετ.} θεων διδοντων ουκ αν εκφυγοις κακα. {χοροσ} πεφρικα ταν ωλεσιοικον {[στρ. α.} θεον, ου θεοις ομοιαν, παναληθη, κακομαντιν, πατρος ευκταιαν ερινυν τελεσαι τας περιθυμους καταρας οιδιποδα βλαψιφρονος: παιδολετωρ δ' ερις αδ' οτρυνει. ξενος δε κληρους επινωμαι {[αντ. α.} χαλυβος σκυθων αποικος, κτεανων χρηματοδαιτας πικρος, ωμοφρων σιδαρος, χθονα ναιειν διαπηλας οποσαν και φθιμενοισιν κατεχειν, των μεγαλων πεδιων αμοιρους. επει δ' αν αυτοκτονως {[στρ. β.} αυτοδαικτοι θανωσι, και γαια κονις πιηι μελαμπαγες αιμα φοινιον, τις αν καθαρμους ποροι, τις αν σφε λουσειεν; ω πονοι δομων νεοι παλαιοισι συμμιγεις κακοις. παλαιγενη γαρ λεγω {[αντ. β.} παρβασιαν ωκυποινον, αιωνα δ' ες τριτον μενειν, απολλωνος ευτε λαιος βιαι, τρις ειποντος εν μεσομφαλοις πυθικοις χρηστηριοις θνηισκοντα γεννας ατερ σωιζειν πολιν. κρατηθεις δ' εκ φιλαν αβουλιαν {[στρ. γ.} εγεινατο μεν μορον αυτωι, πατροκτονον οιδιποδαν, οστε ματρος αγναν σπειρας αρουραν, ιν' ετραφη, ριζαν αιματοεσσαν ετλα: παρανοια συναγε νυμφιους φρενωλης. κακων δ' ωσπερ θαλασσα κυμ' αγει: {[αντ. γ.} το μεν πιτνον, αλλο δ' αειρει τριχαλον, ο και περι πρυμναν πολεως καχλαζει. μεταξυ δ' αλκα δι' ολιγου τεινει, πυργος εν ευρει. δεδοικα δε συν βασιλευσι μη πολις δαμασθηι. τελειαι γαρ παλαιφατων αραν {[στρ. δ.} βαρεαι καταλλαγαι: τα δ' ολοα πενομενους παρερχεται, προπρυμνα δ' εκβολαν φερει ανδρων αλφησταν ολβος αγαν παχυνθεις. τιν' ανδρων γαρ τοσονδ' εθαυμασαν {[αντ. δ.} θεοι [και] ξυνεστιοι πολεος ο πολυβοτος τ' αιων βροτων, οσον τοτ' οιδιπουν τιον, ταν αρπαξανδραν κηρ' αφελοντα χωρας; επει δ' αρτιφρων {[στρ. ε.} εγενετο μελεος αθλιων γαμων, επ' αλγει δυσφορων μαινομεναι κραδιαι διδυμα κακ' ετελεσεν: πατροφονωι χερι των † κρεισσοτεκνων [δ' απ'] ομματων επλαγχθη: † τεκνοις δ' αρχαιας {[αντ. ε.} εφηκεν επικοτος τροφας, αιαι, πικρογλωσσους αρας, και σφε σιδαρονομωι δια χερι ποτε λαχειν κτηματα: νυν δε τρεω μη τελεσηι καμψιπους ερινυς. {αγ.} θαρσειτε, παιδες μητερων τεθραμμεναι. πολις πεφευγεν ηδε δουλιον ζυγον: πεπτωκεν ανδρων οβριμων κομπασματα: πολις δ' εν ευδιαι τε και κλυδωνιου πολλαισι πληγαις αντλον ουκ εδεξατο. στεγει δε πυργος, και πυλας φερεγγυοις εφραξαμεσθα μονομαχοισι προσταταις: καλως εχει τα πλειστ' εν εξ πυλωμασιν: τας δ' εβδομας ο σεμνος εβδομαγετας αναξ απολλων ειλετ', οιδιπου γενει κραινων παλαιας λαιου δυσβουλιας. {χο.} τι δ' εστι πραγος νεοκοτον πολει πλεον; {αγ.} πολις σεσωται: βασιλεωιν δ' ομοσποροιν_ {χο.} οι 'γω ταλαινα: μαντις ειμι των κακων. {αγ.} πεπωκεν αιμα γαι' υπ' αλληλων φονωι. {χο.} τι δ' εστι πραγος νεοκοτον πολει πλεον; {αγ.} ανδρες τεθνασιν εκ χερων αυτοκτονων. {χο.} τινες; τι δ' ειπας; παραφρονω φοβωι λογου. {αγ.} φρονουσα νυν ακουσον: οιδιπου γενος_ {χο.} εκειθι κηλθον; βαρεα δ' ουν ομως φρασον. {αγ.} ουτως αδελφαις χερσιν ηναιρονθ' αμα; {χο.} ουδ' αμφιλεκτως μην κατεσποδημενοι_ {αγ.} ουτως ο δαιμων κοινος ην αμφοιν αγαν, αυτος δ' αναλοι δητα δυσποτμον γενος. τοιαυτα χαιρειν και δακρυεσθαι παρα, πολιν μεν ευ πρασσουσαν, οι δ' επισταται, δισσω στρατηγω, διελαχον σφυρηλατωι σκυθηι σιδηρωι κτηματων παμπησιαν. εξουσι δ' ην λαβωσιν εν ταφηι χθονος, πατρος κατ' ευχας δυσποτμως φορουμενοι. {χοροσ} ω μεγαλε ζευ και πολιουχοι δαιμονες, οι δη καδμου πυργους † τουσδε ρυεσθε: ποτερον χαιρω καπολολυξω πολεως ασινει † σωτηρι ... η τους μογερους και δυσδαιμονας ατεκνους κλαυσω πολεμαρχους; οι δητ' ορθως κατ' επωνυμιαν κλεινοι τ' ετεον και πολυνεικεις ωλοντ' ασεβει διανοιαι. ω μελαινα και τελεια {[στρ. α.} γενεος οιδιπου τ' αρα, κακον με καρδιαν τι περιπιτνει κρυος. ετευξα τυμβωι μελος θυιας αιματοσταγεις νεκρους κλυουσα δυσμορως θανοντας: η δυσορνις αδε ξυναυλια δορος. εξεπραξεν, ουδ' απειπεν {[αντ. α.} πατροθεν ευκταια φατις: βουλαι δ' απιστοι λαιου διηρκεσαν. μεριμνα δ' αμφι πτολιν: θεσφατ' ουκ αμβλυνεται. ιω πολυστονοι, τοδ' ειργασασθ' απιστον: ηλθε δ' αιακτα πηματ' ου λογωι. {_} ταδ' αυτοδηλα, προυπτος αγγελου λογος: διπλαι μεριμναι, διδυμα δ' ανορεα: κακ' αυτοφονα διμοιρα τελεα ταδε παθη. τι φω; _τι δ' αλλο γ' η πονοι πονων δομων εφεστιοι; _ {_} αλλα γοων, ω φιλαι, κατ' ουρον ερεσσετ' αμφι κρατι πομπιμον χεροιν πιτυλον, ος αιεν δι' αχεροντ' αμειβεται, ταν αστονον μελαγκροκον ναυστολον θεωριδα, ταν αστιβη 'πολλωνι, ταν αναλιον, πανδοκον εις αφανη τε χερσον. {_} αλλα γαρ ηκους' αιδ' επι πραγος πικρον αντιγονη τ' ηδ' ισμηνη, θρηνον αδελφοιν: ουκ αμφιβολως οιμαι σφ' ερατων εκ βαθυκολπων στηθεων ησειν αλγος επαξιον. ημας δε δικη προτερον φημης τον δυσκελαδον θ' υμνον ερινυος αχειν αιδα τ' εχθρον παιαν' επιμελπειν. {_} ιω. δυσαδελφοταται πασων οποσαι στροφον εσθησιν περιβαλλονται, κλαιω, στενομαι, και δολος ουδεις μη 'κ φρενος ορθως με λιγαινειν. {αν.} ιω ιω δυσφρονες, {[στρ. α.} φιλων απιστοι και κακων ατρυμονες, δομους ελοντες πατρωιους μελεοι συν αλκαι. {χο.} μελεοι δηθ' οι μελεους θανατους ηυροντο δομων επι λυμηι. {ισ.} ιω ιω δωματων {[αντ. α.} ερειψιτοιχοι και πικρας μοναρχιας ιδοντες, ηδη διηλλαχθε συν σιδαρωι. {χο.} καρτα δ' αληθη πατρος οιδιποδα ποτνι' ερινυς επεκρανεν. {αν.} δι' ευωνυμων τετυμμενοι, {[στρ. β.} τετυμμενοι δηθ', ομοσπλαγχνων τε πλευρωματων . . . . . αιαι δαιμονιοι, αιαι δ' αντιφονων εκ θανατων αραι. {χο.} διανταιαν λεγεις [πλαγαν] δομοισι και σωμασιν πεπλαγμενους, [εννεπω] αναυδατωι μενει αραιωι τ', εκ πατρος δ' ου διχοφρονι ποτμωι. {ισ.} διηκει δε και πολιν στονος, {[αντ. β.} στενουσι πυργοι, στενει πεδον φιλανδρον: μενει δε κτεαν' επιγονοις, δι' ων αινομοροις, δι' ων νεικος εβα και θανατου τελος. {χο.} εμοιρασαντο δ' οξυκαρδιοι κτημαθ', ωστ' ισον λαχειν. διαλλακτηρι δ' ουκ αμεμφεια φιλοις, ουδ' επιχαρις αρης. {αν.} σιδηροπληκτοι μεν ωδ' εχουσιν {[στρ. γ.} σιδηροπληκτοι δε τους μενουσι_ ταχ' αν τις ειποι, τινες; ταφων πατρωιων λαχαι. {χο.} † δομων μαλ' αχαεσσα τους † προπεμπει δαικτηρ γοος αυτοστονος, αυτοπημων, δαιοφρων, ου φιλογαθης, ετυμως δακρυχεων εκ φρενος, α κλαιομενας μου μινυθει, τοινδε δυοιν ανακτοιν. {ισ.} παρεστι δ' ειπειν επ' αθλιοισιν {[αντ. γ.} ως ερξατην πολλα μεν πολιτας, ξενων τε παντων στιχας πολυφθορους εν δαι. {χο.} δυσδαιμων σφιν α τεκουσα προ πασαν γυναικων οποσαι τεκνογονοι κεκληνται. παιδα τον αυτας ποσιν αυται θεμενα τουσδ' ετεχ', οι δ' ωδ' ετελευτασαν υπ' αλλαλοφονοις χερσιν ομοσποροισιν. {αν.} ομοσποροι δητα και πανωλεθροι, {[στρ. δ.} διατομαις ου φιλαις, εριδι μαινομεναι, νεικεος εν τελευται. {χο.} πεπαυται δ' εχθος, εν δε γαιαι ζοα φονορυτωι μεμεικται: καρτα δ' εις' ομαιμοι. πικρος λυτηρ νεικεων ο ποντιος ξεινος εκ πυρος συθεις θηκτος σιδαρος: πικρος δε χρηματων ισος δατητας αρης αραν πατρωιαν τιθεις αλαθη. {ισ.} εχουσι μοιραν λαχοντες οι μελεοι {[αντ. δ.} διοδοτων λαξεων: υπο δε σωματι γας πλουτος αβυσσος εσται. {χο.} ιω πολλοις επανθισαντες πονοισι γενεαν: τελευταιαι δ' επηλαλαξαν αραι τον οξυν νομον, τετραμμενου παντροπωι φυγαι γενους. εστακε δ' ατας τροπαιον εν πυλαις, εν αις εθεινοντο, και δυοιν κρατησας εληξε δαιμων. {αν.} παιθεις επαισας. {ισ.} συ δ' εθανες κατακτανων. {αν.} δορι δ' εκανες. {ισ.} δορι δ' εθανες. {αν.} μελεοπονος {ισ.} μελεοπαθης ({αν.} ιτω γοος, {ισ.} ιτω δακρυ,) {αν.} προκεισαι, {ισ.} κατακτας. {αν.} ηε. {ισ.} ηε. {[στρ. α.} {αν.} μαινεται γοοισι φρην. {ισ.} εντος δε καρδια στενει. {αν.} ιωιω πανδακρυτε συ. {ισ.} συ δ' αυτε και παναθλιε. {αν.} προς φιλου εφθισο. {ισ.} και φιλον εκτανες. {αν.} διπλοα λεγειν. {ισ.} διπλοα δ' οραν. {αν.} † αχεων τοιων ταδ' εγγυθεν. {ισ.} πελας δ' αιδ' αδελφαι αδελφεων. † {χο.} ιω μοιρα βαρυδοτειρα μογερα, ποτνια τ' οιδιπου σκια: μελαιν' ερινυς, η μεγασθενης τις ει. {αν.} ηε. {ισ.} ηε. {[αντ. α.} {αν.} δυσθεατα πηματα_ {ισ.} εδειξατ' εκ φυγας εμοι. {αν.} ουδ' ικεθ' ως κατεκτανεν. {ισ.} σωθεις δε πνευμ' απωλεσεν. {αν.} ωλεσε δηθ' οδε_ {ισ.} και τον ενοσφισεν. {αν.} ολοα λεγειν. {ισ.} ολοα δ' οραν. {αν.} † δυστονα κηδε' ομωνυμα. {ισ.} διυγρα τριπαλτων πηματων. † {χο.} ιω μοιρα βαρυδοτειρα μογερα, ποτνια τ' οιδιπου σκια: μελαιν' ερινυς, η μεγασθενης τις ει. {αν.} συ τοι νιν οισθα διαπερων, {ισ.} συ δ' ουδεν υστερος μαθων, {αν.} επει κατηλθες ες πολιν, {ισ.} δορος γε τωιδ' αντηρετας. {αν.} ταλαν γενος, {ισ.} ταλανα παθον. {αν.} ιω πονος, {ισ.} ιω κακα, {αν.} δωμασι, {ισ.} και χθονι, {αν.} προ παντων δ' εμοι. {ισ.} και το προσω γ' εμοι. {αν.} ιω ιω, δυστονων κακων αναξ, ετεοκλεις αρχαγετα . . . . . . {ισ.} ιω, παντων πολυπονωτατω. {αν.} ιω, δαιμονωντ' εν αται. {ισ.} ιω, που σφε θησομεν χθονος; {αν.} ιω, οπου τιμιωτατον. {ισ.} ιω ιω, πημα πατρι παρευνον. [{κηρυξ} δοκουντα και δοξαντ' απαγγελλειν με χρη δημου προβουλοις τησδε καδμειας πολεως: ετεοκλεα μεν τονδ' επ' ευνοιαι χθονος θαπτειν εδοξε γης φιλαις κατασκαφαις: στεγων γαρ εχθρους θανατον ειλετ' εν πολει, ιερων πατρωιων δ' οσιος ων μομφης ατερ τεθνηκεν ουπερ τοις νεοις θνηισκειν καλον. ουτω μεν αμφι τουδ' επεσταλται λεγειν: τουτου δ' αδελφον τονδε πολυνεικους νεκρον εξω βαλειν αθαπτον, αρπαγην κυσιν, ως οντ' αναστατηρα καδμειων χθονος, ει μη θεων τις εμποδων εστη δορι τωι τουδ'. αγος δε και θανων κεκτησεται θεων πατρωιων, ους ατιμασας οδε στρατευμ' επακτον εμβαλων ηιρει πολιν. ουτω πετηνων τονδ' υπ' οιωνων δοκει ταφεντ' ατιμως τουπιτιμιον λαβειν, και μηθ' ομαρτειν τυμβοχοα χειρωματα μητ' οξυμολποις προσσεβειν οιμωγμασιν, ατιμον ειναι δ' εκφορας φιλων υπο. τοιαυτ' εδοξε τωιδε καδμειων τελει. {αν.} εγω δε καδμειων γε προσταταις λεγω: ην μη τις αλλος τονδε συνθαπτειν θεληι, εγω σφε θαψω κανα κινδυνον βαλω θαψας' αδελφον τον εμον, ουδ' αισχυνομαι εχους' απιστον τηνδ' αναρχιαν πολει. δεινον το κοινον σπλαγχνον ου πεφυκαμεν, μητρος ταλαινης καπο δυστηνου πατρος. τοιγαρ θελους' ακοντι κοινωνει κακων, ψυχη, θανοντι ζωσα συγγονωι φρενι. τουτου δε σαρκας . . . . . . . . . . . ουδε κοιλογαστορες λυκοι πασονται: μη δοκησατω τινι. ταφον γαρ αυτη και κατασκαφας εγω, γυνη περ ουσα, τωιδε μηχανησομαι, κολπωι φερουσα βυσσινου πεπλωματος, καυτη καλυψω: μηδε τωι δοξηι παλιν. θαρσει παρεσται μηχανη δραστηριος. {κη.} αυδω πολιν σε μη βιαζεσθαι ταδε. {αν.} αυδω σε μη περισσα κηρυσσειν εμοι. {κη.} τραχυς γε μεντοι δημος εκφυγων κακα. {αν.} τραχυν': αθαπτος δ' ουτος ου γενησεται. {κη.} αλλ' ον πολις στυγει, συ τιμησεις ταφωι; {αν.} † ηδη τα τουδ' ου διατετιμηται θεοις. {κη.} ου, πριν γε χωραν τηνδε κινδυνωι βαλειν. {αν.} παθων κακως κακοισιν αντημειβετο. {κη.} αλλ' εις απαντας ανθ' ενος τοδ' εργον ην. {αν.} . . . . . . . . {κη.} ερις περαινει μυθον υστατη θεων. {αν.} εγω δε θαψω τονδε: μη μακρηγορει. {κη.} αλλ' αυτοβουλος ισθ', απεννεπω δ' εγω. {χο.} φευ φευ. ω μεγαλαυχοι και φθερσιγενεις κηρες ερινυες, αιτ' οιδιποδα γενος ωλεσατε πρυμνοθεν ουτως, τι παθω; τι δε δρω; τι δε μησωμαι; πως τολμησω μητε σε κλαιειν μητε προπεμπειν επι τυμβωι; αλλα φοβουμαι καποτρεπομαι δειμα πολιτων. συ γε μην πολλων πενθητηρων τευξηι: κεινος δ' ο ταλας αγοος μονοκλαυτον εχων θρηνον αδελφης εισιν: τις αν ουν τα πιθοιτο; {ημ.} δρατω τι πολις και μη δρατω τους κλαιοντας πολυνεικη. ημεις γαρ ιμεν και συνθαψομεν αιδε προπομποι. και γαρ γενεαι κοινον τοδ' αχος, και πολις αλλως αλλοτ' επαινει τα δικαια. {ημ.} ημεις δ' αμα τωιδ', ωσπερ τε πολις και το δικαιον ξυνεπαινει. μετα γαρ μακαρας και διος ισχυν οδε καδμειων ηρυξε πολιν μη 'νατραπηναι μηδ' αλλοδαπων κυματι φωτων κατακλυσθηναι τα μαλιστα.] [5] {Work} {αγαμεμνων} {φυλαξ} θεους μεν αιτω τωνδ' απαλλαγην πονων, φρουρας ετειας μηκος, ην κοιμωμενος στεγαις ατρειδων αγκαθεν, κυνος δικην, αστρων κατοιδα νυκτερων ομηγυριν, και τους φεροντας χειμα και θερος βροτοις λαμπρους δυναστας, εμπρεποντας αιθερι [αστερας, οταν φθινωσιν, αντολας τε των]. και νυν φυλασσω λαμπαδος το συμβολον, αυγην πυρος φερουσαν εκ τροιας φατιν αλωσιμον τε βαξιν: ωδε γαρ κρατει γυναικος ανδροβουλον ελπιζον κεαρ. ευτ' αν δε νυκτιπλαγκτον ενδροσον τ' εχων ευνην ονειροις ουκ επισκοπουμενην εμην_φοβος γαρ ανθ' υπνου παραστατει, το μη βεβαιως βλεφαρα συμβαλειν υπνωι_ οταν δ' αειδειν η μινυρεσθαι δοκω, υπνου τοδ' αντιμολπον εντεμνων ακος, κλαιω τοτ' οικου τουδε συμφοραν στενων ουχ ως τα προσθ' αριστα διαπονουμενου. νυν δ' ευτυχης γενοιτ' απαλλαγη πονων ευαγγελου φανεντος ορφναιου πυρος. ω χαιρε λαμπτηρ, νυκτος ημερησιον φαος πιφαυσκων και χορων καταστασιν πολλων εν αργει, τησδε συμφορας χαριν. ιου ιου. αγαμεμνονος γυναικι σημαινω τορως ευνης επαντειλασαν ως ταχος δομοις ολολυγμον ευφημουντα τηιδε λαμπαδι επορθιαζειν, ειπερ ιλιου πολις εαλωκεν, ως ο φρυκτος αγγελλων πρεπει: αυτος τ' εγωγε φροιμιον χορευσομαι. τα δεσποτων γαρ ευ πεσοντα θησομαι τρις εξ βαλουσης τησδε μοι φρυκτωριας. γενοιτο δ' ουν μολοντος ευφιλη χερα ανακτος οικων τηιδε βαστασαι χερι. τα δ' αλλα σιγω: βους επι γλωσσηι μεγας βεβηκεν: οικος δ' αυτος, ει φθογγην λαβοι, σαφεστατ' αν λεξειεν: ως εκων εγω μαθουσιν αυδω κου μαθουσι ληθομαι. {χοροσ} δεκατον μεν ετος τοδ' επει πριαμωι μεγας αντιδικος, μενελαος αναξ ηδ' αγαμεμνων, διθρονου διοθεν και δισκηπτρου τιμης οχυρον ζευγος ατρειδαν, στολον αργειων χιλιοναυταν τησδ' απο χωρας ηραν, στρατιωτιν αρωγαν, μεγαν εκ θυμου κλαζοντες αρη τροπον αιγυπιων, οιτ' εκπατιοις αλγεσι παιδων υπατοι λεχεων στροφοδινουνται πτερυγων ερετμοισιν ερεσσομενοι, δεμνιοτηρη πονον ορταλιχων ολεσαντες: υπατος δ' αιων η τις απολλων η παν η ζευς οιωνοθροον γοον οξυβοαν τωνδε μετοικων υστεροποινον πεμπει παραβασιν ερινυν. ουτω δ' ατρεως παιδας ο κρεισσων επ' αλεξανδρωι πεμπει ξενιος ζευς πολυανορος αμφι γυναικος, πολλα παλαισματα και γυιοβαρη, γονατος κονιαισιν ερειδομενου διακναιομενης τ' εν προτελειοις καμακος, θησων δαναοισιν τρωσι θ' ομοιως. εστι δ' οπη νυν εστι: τελειται δ' ες το πεπρωμενον: ουθ' υποκαιων ουτ' επιλειβων ουτε δακρυων απυρων ιερων οργας ατενεις παραθελξει. ημεις δ' ατιται σαρκι παλαιαι της τοτ' αρωγης υπολειφθεντες μιμνομεν ισχυν ισοπαιδα νεμοντες επι σκηπτροις. ο τε γαρ νεαρος μυελος στερνων εντος αναισσων ισοπρεσβυς αρης δ' ουκ ενι χωραι, το θ' υπεργηρων φυλλαδος ηδη κατακαρφομενης τριποδας μεν οδους στειχει, παιδος δ' ουδεν αρειων οναρ ημεροφαντον αλαινει. συ δε, τυνδαρεω θυγατερ, βασιλεια κλυταιμηστρα, τι χρεος; τι νεον; τι δ' επαισθομενη τινος αγγελιας πειθοι περιπεμπτα θυοσκεις; παντων δε θεων των αστυνομων, υπατων, χθονιων, των τε θυραιων των τ' αγοραιων, βωμοι δωροισι φλεγονται: αλλη δ' αλλοθεν ουρανομηκης λαμπας ανισχει, φαρμασσομενη χριματος αγνου μαλακαις αδολοισι παρηγοριαις, πελανωι μυχοθεν βασιλειωι. τουτων λεξας' ο τι και δυνατον και θεμις αινει παιων τε γενου τησδε μεριμνης, η νυν τοτε μεν κακοφρων τελεθει, τοτε δ' εκ θυσιων αγαν' αμφαινους' ελπις αμυνει φροντιδ' απληστον † την θυμοφθορον λυπης φρενα. † κυριος ειμι θροειν οδιον κρατος αισιον ανδρων {[στρ. α.} εντελεων: ετι γαρ θεοθεν καταπνευει πειθω, μολπαν αλκαν, συμφυτος αιων: οπως αχαιων διθρονον κρατος, ελλαδος ηβας ξυμφρονα ταγαν, πεμπει συν δορι και χερι πρακτορι θουριος ορνις τευκριδ' επ' αιαν, οιωνων βασιλευς βασιλευσι νεων ο κελαινος, ο τ' εξοπιν αργας, φανεντες ικταρ μελαθρων χερος εκ δοριπαλτου παμπρεπτοις εν εδραισι, βοσκομενοι λαγιναν, ερικυμονα φερματα, γενναν, βλαβεντα λοισθιων δρομων. αιλινον αιλινον ειπε, το δ' ευ νικατω. κεδνος δε στρατομαντις ιδων δυο λημασι δισσους {[αντ. α.} ατρειδας μαχιμους εδαη λαγοδαιτας πομπους τ' αρχας: ουτω δ' ειπε τεραιζων: ‘χρονωι μεν αγρει πριαμου πολιν αδε κελευθος, παντα δε πυργων κτηνη προσθε τα δημιοπληθεα μοιρα λαπαξει προς το βιαιον: οιον μη τις αγα θεοθεν κνεφασηι προτυπεν στομιον μεγα τροιας στρατωθεν. οικτωι γαρ επιφθονος αρτεμις αγνα πτανοισιν κυσι πατρος αυτοτοκον προ λοχου μογεραν πτακα θυομενοισι: στυγει δε δειπνον αιετων.’ αιλινον αιλινον ειπε, το δ' ευ νικατω. ‘τοσον περ ευφρων α καλα, {[μεσωιδ.} δροσοις αεπτοις μαλερων λεοντων παντων τ' αγρονομων φιλομαστοις θηρων οβρικαλοισι τερπνα, τουτων αιτει ξυμβολα κραναι, δεξια μεν καταμομφα δε φασματα † στρουθων. ιηιον δε καλεω παιανα, μη τινας αντιπνοους δαναοις χρονιας εχενηιδας απλοιας τευξηι, σπευδομενα θυσιαν ετεραν, ανομον τιν', αδαιτον, νεικεων τεκτονα συμφυτον, ου δεισηνορα. μιμνει γαρ φοβερα παλινορτος οικονομος δολια μναμων μηνις τεκνοποινος.’ τοιαδε καλχας ξυν μεγαλοις αγαθοις απεκλαγξεν μορσιμ' απ' ορνιθων οδιων οικοις βασιλειοις: τοις δ' ομοφωνον αιλινον αιλινον ειπε, το δ' ευ νικατω. ζευς, οστις ποτ' εστιν, ει τοδ' αυ{[στρ. β.} τωι φιλον κεκλημενωι, τουτο νιν προσεννεπω. ουκ εχω προσεικασαι παντ' επισταθμωμενος πλην διος, ει το ματαν απο φροντιδος αχθος χρη βαλειν ετητυμως. ουδ' οστις παροιθεν ην μεγας, {[αντ. β.} παμμαχωι θρασει βρυων, ουδε λεξεται πριν ων: ος δ' επειτ' εφυ, τριακτηρος οιχεται τυχων. ζηνα δε τις προφρονως επινικια κλαζων τευξεται φρενων το παν, τον φρονειν βροτους οδω{[στρ. γ.} σαντα, τον παθει μαθος θεντα κυριως εχειν. σταζει δ' ανθ' υπνου προ καρδιας μνησιπημων πονος: και παρ' ακοντας ηλθε σωφρονειν. δαιμονων δε που χαρις βιαιος σελμα σεμνον ημενων. και τοθ' ηγεμων ο πρε{[αντ. γ.} σβυς νεων αχαιικων, μαντιν ουτινα ψεγων, εμπαιοις τυχαισι συμπνεων, ευτ' απλοιαι κεναγγει βαρυνοντ' αχαιικος λεως, χαλκιδος περαν εχων παλιρροχθοις εν αυλιδος τοποις: πνοαι δ' απο στρυμονος μολουσαι {[στρ. δ.} κακοσχολοι, νηστιδες, δυσορμοι, βροτων αλαι, ναων τε και πεισματων αφειδεις, παλιμμηκη χρονον τιθεισαι τριβωι κατεξαινον ανθος αργειων: επει δε και πικρου χειματος αλλο μηχαρ βριθυτερον προμοισιν μαντις εκλαγξεν προφερων αρτεμιν, ωστε χθονα βακτροις επικρουσαντας ατρειδας δακρυ μη κατασχειν: αναξ δ' ο πρεσβυς τοδ' ειπε φωνων: {[αντ. δ.} ‘βαρεια μεν κηρ το μη πιθεσθαι, βαρεια δ', ει τεκνον δαιξω, δομων αγαλμα, μιαινων παρθενοσφαγοισιν ρειθροις πατρωιους χερας πελας βωμου. τι τωνδ' ανευ κακων; πως λιποναυς γενωμαι ξυμμαχιας αμαρτων; παυσανεμου γαρ θυσιας παρθενιου θ' αιματος οργαι περιοργως επιθυμειν θεμις. ευ γαρ ειη.’ επει δ' αναγκας εδυ λεπαδνον {[στρ. ε.} φρενος πνεων δυσσεβη τροπαιαν αναγνον, ανιερον, τοθεν το παντοτολμον φρονειν μετεγνω. βροτους θρασυνει γαρ αισχρομητις ταλαινα παρακοπα πρωτοπημων. ετλα δ' ουν θυτηρ γενεσθαι θυγατρος, γυναικοποινων πολεμων αρωγαν και προτελεια ναων. λιτας δε και κληδονας πατρωιους {[αντ. ε.} παρ' ουδεν αιω τε παρθενειον εθεντο φιλομαχοι βραβης. φρασεν δ' αοζοις πατηρ μετ' ευχαν δικαν χιμαιρας υπερθε βωμου πεπλοισι περιπετη παντι θυμωι προνωπη λαβειν αερδην, στοματος τε καλλιπρωιρου φυλακαι κατασχειν φθογγον αραιον οικοις. βιαι χαλινων δ', αναυδωι μενει, {[στρ. ζ.} κροκου βαφας [δ'] ες πεδον χεουσα, εβαλλ' εκαστον θυτηρων απ' ομματος βελει φιλοικτωι, πρεπουσα τως εν γραφαις, προσεννεπειν θελους', επει πολλακις πατρος κατ' ανδρωνας ευτραπεζους εμελψεν, αγναι δ' αταυρωτος αυδαι πατρος φιλου τριτοσπονδον ευποτμον παιωνα φιλως ετιμα. τα δ' ενθεν ουτ' ειδον ουτ' εννεπω: {[αντ. ζ.} τεχναι δε καλχαντος ουκ ακραντοι. δικα δε τοις μεν παθουσιν μαθειν επιρρεπει: το μελλον επει γενοιτ' αν κλυοις: προ χαιρετω: ισον δε τωι προστενειν. τορον γαρ ηξει συνορθρον αυγαις. πελοιτο δ' ουν α 'πι τουτοισιν ευ πραξις, ως θελει τοδ' αγχιστον απιας γαιας μονοφρουρον ερκος. {_} ηκω σεβιζων σον, κλυταιμηστρα, κρατος: δικη γαρ εστι φωτος αρχηγου τιειν γυναικ' ερημωθεντος αρσενος θρονου. συ δ' ει τι κεδνον ειτε μη πεπυσμενη ευαγγελοισιν ελπισιν θυηπολεις, κλυοιμ' αν ευφρων: ουδε σιγωσηι φθονος. {κλυταιμηστρα} ευαγγελος μεν, ωσπερ η παροιμια, εως γενοιτο μητρος ευφρονης παρα. πευσηι δε χαρμα μειζον ελπιδος κλυειν: πριαμου γαρ ηιρηκασιν αργειοι πολιν. {χο.} πως φηις; πεφευγε τουπος εξ απιστιας. {κλ.} τροιαν αχαιων ουσαν: η τορως λεγω; {χο.} χαρα μ' υφερπει δακρυον εκκαλουμενη. {κλ.} ευ γαρ φρονουντος ομμα σου κατηγορει. {χο.} τι γαρ το πιστον; εστι τωνδε σοι τεκμαρ; {κλ.} εστιν: τι δ' ουχι; μη δολωσαντος θεου. {χο.} ποτερα δ' ονειρων φασματ' ευπειθη σεβεις; {κλ.} ου δοξαν αν λακοιμι βριζουσης φρενος. {χο.} αλλ' η ς' επιανεν τις απτερος φατις; {κλ.} παιδος νεας ως καρτ' εμωμησω φρενας. {χο.} ποιου χρονου δε και πεπορθηται πολις; {κλ.} της νυν τεκουσης φως τοδ' ευφρονης λεγω. {χο.} και τις τοδ' εξικοιτ' αν αγγελων ταχος; {κλ.} ηφαιστος ιδης λαμπρον εκπεμπων σελας. φρυκτος δε φρυκτον δευρ' απ' αγγαρου πυρος επεμπεν: ιδη μεν προς ερμαιον λεπας λημνου: μεγαν δε πανον εκ νησου τριτον αθωιον αιπος ζηνος εξεδεξατο, υπερτελης τε, ποντον ωστε νωτισαι ιχθυς πορευτου λαμπαδος προς ηδονην, πευκη το χρυσοφεγγες, ως τις ηλιος, σελας παραγγειλασα μακιστου σκοπαις: ο δ' ουτι μελλων ουδ' αφρασμονως υπνωι νικωμενος παρηκεν αγγελου μερος: εκας δε φρυκτου φως επ' ευριπου ροας μεσσαπιου φυλαξι σημαινει μολον. οι δ' αντελαμψαν και παρηγγειλαν προσω γραιας ερεικης θωμον αψαντες πυρι. σθενουσα λαμπας δ' ουδεπω μαυρουμενη, υπερθορουσα πεδιον ασωπου, δικην φαιδρας σεληνης, προς κιθαιρωνος λεπας, ηγειρεν αλλην εκδοχην πομπου πυρος. φαος δε τηλεπομπον ουκ ηναινετο φρουρα, πλεον καιουσα των ειρημενων, λιμνην δ' υπερ γοργωπιν εσκηψεν φαος, ορος τ' επ' αιγιπλαγκτον εξικνουμενον ωτρυνε θεσμον μη χατιζεσθαι πυρος. πεμπουσι δ' ανδαιοντες αφθονωι μενει φλογος μεγαν πωγωνα, και σαρωνικου πορθμου κατοπτον πρων' υπερβαλλειν προσω φλεγουσαν: ειτ' εσκηψεν, ευτ' αφικετο αραχναιον αιπος, αστυγειτονας σκοπας: καπειτ' ατρειδων ες τοδε σκηπτει στεγος φαος τοδ' ουκ απαππον ιδαιου πυρος. τοιοιδε τοι μοι λαμπαδηφορων νομοι, αλλος παρ' αλλου διαδοχαις πληρουμενοι: νικαι δ' ο πρωτος και τελευταιος δραμων. τεκμαρ τοιουτον συμβολον τε σοι λεγω ανδρος παραγγειλαντος εκ τροιας εμοι. {χο.} θεοις μεν αυθις, ω γυναι, προσευξομαι. λογους δ' ακουσαι τουσδε καποθαυμασαι διηνεκως θελοιμ' αν ως λεγεις παλιν. {κλ.} τροιαν αχαιοι τηιδ' εχους' εν ημεραι. οιμαι βοην αμεικτον εν πολει πρεπειν. οξος τ' αλειφα τ' εγχεας ταυτωι κυτει διχοστατουντ' αν ου φιλως † προσεννεποις. και των αλοντων και κρατησαντων διχα φθογγας ακουειν εστι συμφορας διπλης. οι μεν γαρ αμφι σωμασιν πεπτωκοτες ανδρων κασιγνητων τε, και φυταλμιων παιδες γεροντων, ουκετ' εξ ελευθερου δερης αποιμωζουσι φιλτατων μορον: τους δ' αυτε νυκτιπλαγκτος εκ μαχης πονος νηστεις προς αριστοισιν ων εχει πολις τασσει, προς ουδεν εν μερει τεκμηριον, αλλ' ως εκαστος εσπασεν τυχης παλον. εν αιχμαλωτοις τρωικοις οικημασιν ναιουσιν ηδη, των υπαιθριων παγων δροσων τ' απαλλαχθεντες: ως δ' ευδαιμονες αφυλακτον ευδησουσι πασαν ευφρονην. ει δ' ευσεβουσι τους πολισσουχους θεους τους της αλουσης γης θεων θ' ιδρυματα, ου ταν ελοντες ανθαλοιεν αν. ερως δε μη τις προτερον εμπιπτηι στρατωι πορθειν α μη χρη, κερδεσιν νικωμενους. δει γαρ προς οικους νοστιμου σωτηριας καμψαι διαυλου θατερον κωλον παλιν: θεοις δ' αναμπλακητος ει μολοι στρατος, εγρηγορος το πημα των ολωλοτων γενοιτ' αν, ει προσπαια πη τευχοι κακα. τοιαυτα τοι γυναικος εξ εμου κλυεις: το δ' ευ κρατοιη, μη διχορροπως ιδειν. πολλων γαρ εσθλων τηνδ' ονησιν ειλομην. {χο.} γυναι, κατ' ανδρα σωφρον' ευφρονως λεγεις. εγω δ' ακουσας πιστα σου τεκμηρια θεους προσειπειν αυ παρασκευαζομαι. χαρις γαρ ουκ ατιμος ειργασται πονων. {_} ω ζευ βασιλευ και νυξ φιλια μεγαλων κοσμων κτεατειρα, ητ' επι τροιας πυργοις εβαλες στεγανον δικτυον, ως μητε μεγαν μητ' ουν νεαρων τιν' υπερτελεσαι μεγα δουλειας γαγγαμον, ατης παναλωτου. δια τοι ξενιον μεγαν αιδουμαι τον ταδε πραξαντ', επ' αλεξανδρωι τεινοντα παλαι τοξον, οπως αν μητε προ καιρου μηθ' υπερ αστρων βελος ηλιθιον σκηψειεν. {_} διος πλαγαν εχουσιν ειπειν, {[στρ. α.} παρεστιν τουτο γ' εξιχνευσαι. επραξεν ως εκρανεν. ουκ εφα τις θεους βροτων αξιουσθαι μελειν οσοις αθικτων χαρις πατοιθ': ο δ' ουκ ευσεβης. πεφανται δ' εγγονουσα τολμη των αρη πνεοντων μειζον η δικαιως, φλεοντων δωματων υπερφευ υπερ το βελτιστον. εστω δ' απημαντον, ωστ' απαρκειν ευ πραπιδων λαχοντι. ου γαρ εστιν επαλξις πλουτου προς κορον ανδρι λακτισαντι μεγαν δικας βωμον εις αφανειαν. βιαται δ' α ταλαινα πειθω, {[αντ. α.} προβουλου παις αφερτος ατας. ακος δε παν ματαιον. ουκ εκρυφθη, πρεπει δε, φως αινολαμπες, σινος: κακου δε χαλκου τροπον τριβωι τε και προσβολαις μελαμπαγης πελει δικαιωθεις, επει διωκει παις ποτανον ορνιν, πολει προστριμμα θεις αφερτον: λιταν δ' ακουει μεν ουτις θεων: † τον δ' επιστροφον των[δε] φωτ' αδικον καθαιρει. οιος και παρις ελθων ες δομον τον ατρειδαν ηισχυνε ξενιαν τραπεζαν κλοπαισι γυναικος. λιπουσα δ' αστοισιν ασπιστορας {[στρ. β.} κλονους λοχισμους τε και ναυβατας οπλισμους, αγουσα τ' αντιφερνον ιλιωι φθοραν βεβακει ριμφα δια πυλαν ατλητα τλασα: πολλα δ' εστενον τοδ' εννεποντες δομων προφηται: ‘ιω ιω δωμα δωμα και προμοι, ιω λεχος και στιβοι φιλανορες. † παρεστι σιγας ατιμος † αλοιδορος αλιστος αφεμενων ιδειν. ποθωι δ' υπερποντιας φασμα δοξει δομων ανασσειν.’ ευμορφων δε κολοσσων εχθεται χαρις ανδρι: ομματων δ' εν αχηνιαις ερρει πας' αφροδιτα. ονειροφαντοι δε πειθημονες {[αντ. β.} παρεισι δοξαι φερουσαι χαριν ματαιαν. ματαν γαρ, ευτ' αν ες θιγας δοκων οραι, παραλλαξασα δια χερων βεβακεν οψις, ου μεθυστερον πτεροις οπαδους' υπνου κελευθοις. τα μεν κατ' οικους εφ' εστιας αχη ταδ' εστι και τωνδ' υπερβατωτερα. το παν δ' απ' αιας ελλαδος συνορμενοις πενθεια τλησικαρδιος δομωι 'ν εκαστου πρεπει. πολλα γουν θιγγανει προς ηπαρ: ους μεν γαρ τις επεμψεν οιδεν, αντι δε φωτων τευχη και σποδος εις εκαστου δομους αφικνειται. ο χρυσαμοιβος δ' αρης σωματων {[στρ. γ.} και ταλαντουχος εν μαχηι δορος πυρωθεν εξ ιλιου φιλοισι πεμπει βαρυ ψηγμα δυσδακρυτον, αντηνορος σποδου γεμιζων λεβητας ευθετους. στενουσι δ' ευ λεγοντες ανδρα τον μεν ως μαχης ιδρις, τον δ' εν φοναις καλως πεσοντ'_ ‘αλλοτριας διαι γυναικος’: ταδε σιγα τις βαΰζει: φθονερον δ' υπ' αλγος ερπει προδικοις ατρειδαις. οι δ' αυτου περι τειχος θηκας ιλιαδος γας ευμορφοι κατεχουσιν: εχθρα δ' εχοντας εκρυψεν. βαρεια δ' αστων φατις ξυν κοτωι: {[αντ. γ.} δημοκρατου δ' αρας τινει χρεος. μενει δ' ακουσαι τι μοι μεριμνα νυκτηρεφες. των πολυκτονων γαρ ουκ ασκοποι θεοι. κελαιναι δ' ερινυες χρονωι τυχηρον οντ' ανευ δικας παλιντυχει τριβαι βιου τιθεις' αμαυρον, εν δ' αιστοις τελεθοντος ουτις αλκα: το δ' υπερκοπως κλυειν ευ βαρυ: βαλλεται γαρ οσσοις διοθεν κεραυνος. κρινω δ' αφθονον ολβον: μητ' ειην πτολιπορθης μητ' ουν αυτος αλους υπ' αλλων βιον κατιδοιμι. {_} πυρος δ' υπ' ευαγγελου {[επωιδ.} πολιν διηκει θοα βαξις: ει δ' ετητυμος, τις οιδεν, η τι θειον εστι πηι ψυθος. {_} τις ωδε παιδνος η φρενων κεκομμενος, φλογος παραγγελμασιν νεοις πυρωθεντα καρδιαν επειτ' αλλαγαι λογου καμειν; {_} γυναικος αιχμαι πρεπει προ του φανεντος χαριν ξυναινεσαι. πιθανος αγαν ο θηλυς ορος επινεμεται ταχυπορος: αλλα ταχυμορον γυναικογηρυτον ολλυται κλεος. {χο.} ταχ' εισομεσθα λαμπαδων φαεσφορων φρυκτωριων τε και πυρος παραλλαγας, ειτ' ουν αληθεις, ειτ' ονειρατων δικην τερπνον τοδ' ελθον φως εφηλωσεν φρενας. κηρυκ' απ' ακτης τονδ' ορω κατασκιον κλαδοις ελαιας: μαρτυρει δε μοι κασις πηλου ξυνουρος διψια κονις ταδε, ως ουκ αναυδος ουτος, ου δαιων φλογα υλης ορειας, σημανει καπνωι πυρος, αλλ' η το χαιρειν μαλλον εκβαξει λεγων_ τον αντιον δε τοισδ' αποστεργω λογον: ευ γαρ προς ευ φανεισι προσθηκη πελοι. {_} οστις ταδ' αλλως τηιδ' επευχεται πολει, αυτος φρενων καρποιτο την αμαρτιαν. {κηρυξ} ιω πατρωιον ουδας αργειας χθονος, δεκατωι σε φεγγει τωιδ' αφικομην ετους, πολλων ραγεισων ελπιδων μιας τυχων. ου γαρ ποτ' ηυχουν τηιδ' εν αργειαι χθονι θανων μεθεξειν φιλτατου ταφου μερος. νυν χαιρε μεν χθων, χαιρε δ' ηλιου φαος, υπατος τε χωρας ζευς, ο πυθιος τ' αναξ, τοξοις ιαπτων μηκετ' εις ημας βελη: αλις παρα σκαμανδρον ησθ' αναρσιος, νυν δ' αυτε σωτηρ ισθι και παιωνιος, αναξ απολλον. τους τ' αγωνιους θεους παντας προσαυδω, τον τ' εμον τιμαορον ερμην, φιλον κηρυκα, κηρυκων σεβας, ηρως τε τους πεμψαντας, ευμενεις παλιν στρατον δεχεσθαι τον λελειμμενον δορος. ιω μελαθρα βασιλεων, φιλαι στεγαι, σεμνοι τε θακοι, δαιμονες τ' αντηλιοι, ει που παλαι, φαιδροισι τοισιδ' ομμασι δεξασθε κοσμωι βασιλεα πολλωι χρονωι. ηκει γαρ υμιν φως εν ευφρονηι φερων και τοισδ' απασι κοινον αγαμεμνων αναξ. αλλ' ευ νιν ασπασασθε, και γαρ ουν πρεπει, τροιαν κατασκαψαντα του δικηφορου διος μακελληι, τηι κατειργασται πεδον. βωμοι δ' αιστοι και θεων ιδρυματα, και σπερμα πασης εξαπολλυται χθονος. τοιονδε τροιαι περιβαλων ζευκτηριον αναξ ατρειδης πρεσβυς, ευδαιμων ανηρ, ηκει, τιεσθαι δ' αξιωτατος βροτων των νυν: παρις γαρ ουτε συντελης πολις εξευχεται το δραμα του παθους πλεον. οφλων γαρ αρπαγης τε και κλοπης δικην του ρυσιου θ' ημαρτε και πανωλεθρον αυτοχθονον πατρωιον εθρισεν δομον. διπλα δ' ετεισαν πριαμιδαι θαμαρτια. {χο.} κηρυξ αχαιων χαιρε των απο στρατου. {κη.} χαιρω, † τεθναναι δ' ουκετ' αντερω θεοις. † {χο.} ερως πατρωιας τησδε γης ς' εγυμνασεν; {κη.} ωστ' ενδακρυειν γ' ομμασιν χαρας υπο. {χο.} τερπνης αρ' ηστε τησδ' επηβολοι νοσου, {κη.} πως δη; διδαχθεις τουδε δεσποσω λογου. {χο.} των αντερωντων ιμερωι πεπληγμενοι. {κη.} ποθειν ποθουντα τηνδε γην στρατον λεγεις; {χο.} ως πολλ' αμαυρας εκ φρενος μ' αναστενειν. {κη.} ποθεν το δυσφρον; τουτ' επην στυγος στρατωι; {χο.} παλαι το σιγαν φαρμακον βλαβης εχω. {κη.} και πως; αποντων κοιρανων ετρεις τινας; {χο.} ως νυν το σον δη, και θανειν πολλη χαρις. {κη.} ευ γαρ πεπρακται. ταυτα δ' εν πολλωι χρονωι τα μεν τις αν λεξειεν ευπετως εχειν, τα δ' αυτε καπιμομφα. τις δε πλην θεων απαντ' απημων τον δι' αιωνος χρονον; μοχθους γαρ ει λεγοιμι και δυσαυλιας, σπαρνας παρηξεις και κακοστρωτους_τι δ' ου στενοντες, ου λαχοντες ηματος μερος; τα δ' αυτε χερσωι: και προσην πλεον στυγος: ευναι γαρ ησαν δηιων προς τειχεσιν, εξ ουρανου δε καπο γης λειμωνιας † δροσοι κατεψακαζον, εμπεδον σινος εσθηματων, τιθεντες ενθηρον τριχα. χειμωνα δ' ει λεγοι τις οιωνοκτονον, οιον παρειχ' αφερτον ιδαια χιων, η θαλπος, ευτε ποντος εν μεσημβριναις κοιταις ακυμων νηνεμοις ευδοι πεσων_ τι ταυτα πενθειν δει; παροιχεται πονος: παροιχεται δε, τοισι μεν τεθνηκοσιν το μηποτ' αυθις μηδ' αναστηναι μελειν_ τι τους αναλωθεντας εν ψηφωι λεγειν, τον ζωντα δ' αλγειν χρη τυχης παλιγκοτου; και πολλα χαιρειν ξυμφοραις καταξιω. ημιν δε τοις λοιποισιν αργειων στρατου νικαι το κερδος, πημα δ' ουκ αντιρρεπει: ως κομπασαι τωιδ' εικος ηλιου φαει υπερ θαλασσης και χθονος ποτωμενοις: ‘τροιαν ελοντες δηποτ' αργειων στολος θεοις λαφυρα ταυτα τοις καθ' ελλαδα δομοις επασσαλευσαν αρχαιον γανος.’ τοιαυτα χρη κλυοντας ευλογειν πολιν και τους στρατηγους: και χαρις τιμησεται διος ταδ' εκπραξασα. παντ' εχεις λογον. {χο.} νικωμενος λογοισιν ουκ αναινομαι: αει γαρ ηβη τοις γερουσιν ευμαθειν. δομοις δε ταυτα και κλυταιμηστραι μελειν εικος μαλιστα, συν δε πλουτιζειν εμε. {κλ.} ανωλολυξα μεν παλαι χαρας υπο, οτ' ηλθ' ο πρωτος νυχιος αγγελος πυρος, φραζων αλωσιν ιλιου τ' αναστασιν. και τις μ' ενιπτων ειπε, ‘φρυκτωρων δια πεισθεισα τροιαν νυν πεπορθησθαι δοκεις; η καρτα προς γυναικος αιρεσθαι κεαρ.’ λογοις τοιουτοις πλαγκτος ους' εφαινομην. ομως δ' εθυον, και γυναικειωι νομωι ολολυγμον αλλος αλλοθεν κατα πτολιν ελασκον ευφημουντες εν θεων εδραις, θυηφαγον κοιμωντες ευωδη φλογα. και νυν τα μασσω μεν τι δει σε μοι λεγειν; ανακτος αυτου παντα πευσομαι λογον. οπως δ' αριστα τον εμον αιδοιον ποσιν σπευσω παλιν μολοντα δεξασθαι_τι γαρ γυναικι τουτου φεγγος ηδιον δρακειν, απο στρατειας ανδρα σωσαντος θεου πυλας ανοιξαι; _ταυτ' απαγγειλον ποσει: ηκειν οπως ταχιστ' ερασμιον πολει: γυναικα πιστην δ' εν δομοις ευροι μολων οιανπερ ουν ελειπε, δωματων κυνα, εσθλην εκεινωι, πολεμιαν τοις δυσφροσιν, και ταλλ' ομοιαν παντα, σημαντηριον ουδεν διαφθειρασαν εν μηκει χρονου. ουδ' οιδα τερψιν ουδ' επιψογον φατιν αλλου προς ανδρος μαλλον η χαλκου βαφας. τοιοσδ' ο κομπος, της αληθειας γεμων, ουκ αισχρος ως γυναικι γενναιαι λακειν. {χο.} αυτη μεν ουτως ειπε μανθανοντι σοι † τοροισιν ερμηνευσιν ευπρεπως λογον. συ δ' ειπε, κηρυξ, μενελεων δε πευθομαι, ει νοστιμος τε και σεσωιμενος παλιν ηξει συν υμιν, τησδε γης φιλον κρατος. {κη.} ουκ εσθ' οπως λεξαιμι τα ψευδη καλα ες τον πολυν φιλοισι καρπουσθαι χρονον. {χο.} πως δητ' αν ειπων κεδνα ταληθη τυχοις; σχισθεντα δ' ουκ ευκρυπτα γιγνεται ταδε. {κη.} ανηρ αφαντος εξ αχαιικου στρατου, αυτος τε και το πλοιον. ου ψευδη λεγω. {χο.} ποτερον αναχθεις εμφανως εξ ιλιου, η χειμα, κοινον αχθος, ηρπασε στρατου; {κη.} εκυρσας ωστε τοξοτης ακρος σκοπου: μακρον δε πημα συντομως εφημισω. {χο.} ποτερα γαρ αυτου ζωντος η τεθνηκοτος φατις προς αλλων ναυτιλων εκληιζετο; {κη.} ουκ οιδεν ουδεις ωστ' απαγγειλαι τορως, πλην του τρεφοντος ηλιου χθονος φυσιν. {χο.} πως γαρ λεγεις χειμωνα ναυτικωι στρατωι ελθειν τελευτησαι τε δαιμονων κοτωι; {κη.} ευφημον ημαρ ου πρεπει κακαγγελωι γλωσσηι μιαινειν: χωρις η τιμη θεων. οταν δ' απευκτα πηματ' αγγελος πολει στυγνωι προσωπωι πτωσιμου στρατου φερηι, πολει μεν ελκος εν το δημιον τυχειν, πολλους δε πολλων εξαγισθεντας δομων ανδρας διπληι μαστιγι, την αρης φιλει, διλογχον ατην, φοινιαν ξυνωριδα: τοιωνδε μεντοι πηματων σεσαγμενον πρεπει λεγειν παιανα τονδ' ερινυων. σωτηριων δε πραγματων ευαγγελον ηκοντα προς χαιρουσαν ευεστοι πολιν_ πως κεδνα τοις κακοισι συμμειξω, λεγων χειμων' αχαιων ουκ αμηνιτον θεοις; ξυνωμοσαν γαρ, οντες εχθιστοι το πριν, πυρ και θαλασσα, και τα πιστ' εδειξατην φθειροντε τον δυστηνον αργειων στρατον: εν νυκτι δυσκυμαντα δ' ωρωρει κακα. ναυς γαρ προς αλληληισι θρηικιαι πνοαι ηρεικον: αι δε κεροτυπουμεναι βιαι χειμωνι τυφω συν ζαληι τ' ομβροκτυπωι ωιχοντ' αφαντοι, ποιμενος κακου στροβωι. επει δ' ανηλθε λαμπρον ηλιου φαος, ορωμεν ανθουν πελαγος αιγαιον νεκροις ανδρων αχαιων ναυτικοις τ' ερειπιοις. ημας γε μεν δη ναυν τ' ακηρατον σκαφος ητοι τις εξεκλεψεν η 'ξηιτησατο θεος τις, ουκ ανθρωπος, οιακος θιγων. τυχη δε σωτηρ ναυν θελους' εφεζετο, ως μητ' εν ορμωι κυματος ζαλην εχειν μητ' εξοκειλαι προς κραταιλεων χθονα. επειτα δ' αιδην ποντιον πεφευγοτες, λευκον κατ' ημαρ, ου πεποιθοτες τυχηι, εβουκολουμεν φροντισιν νεον παθος, στρατου καμοντος και κακως σποδουμενου. και νυν εκεινων ει τις εστιν εμπνεων, λεγουσιν ημας ως ολωλοτας, τι μην; ημεις τ' εκεινους ταυτ' εχειν δοξαζομεν. γενοιτο δ' ως αριστα. μενελεων γαρ ουν . . . . . . . πρωτον τε και μαλιστα προσδοκα μελειν: ει δ' ουν τις ακτις ηλιου νιν ιστορει χλωρον τε και βλεποντα, μηχαναις διος ουπω θελοντος εξαναλωσαι γενος, ελπις τις αυτον προς δομους ηξειν παλιν. τοσαυτ' ακουσας ισθι ταληθη κλυων. {χο.} τις ποτ' ωνομαξεν ωδ' {[στρ. α.} ες το παν ετητυμως_ μη τις οντιν' ουχ ορωμεν προνοιαισι του πεπρωμενου γλωσσαν εν τυχαι νεμων; _ταν δοριγαμβρον αμφινεικη θ' ελεναν; επει πρεποντως ελενας, ελανδρος, ελεπτολις, εκ των αβροπηνων προκαλυμματων επλευσε ζεφυρου γιγαντος αυραι, πολυανδροι τε φερασπιδες κυναγοι κατ' ιχνος πλαταν αφαντον κελσαντων σιμοεντος ακτας επ' αεξιφυλλους δι' εριν αιματοεσσαν. ιλιωι δε κηδος ορθ{[αντ. α.} ωνυμον τελεσσιφρων μηνις ηλασεν, τραπεζας ατιμωσιν υστερωι χρονωι και ξυνεστιου διος πρασσομενα το νυμφοτιμον μελος εκφατως τιοντας, υμεναιον, ος τοτ' επερρεπε γαμβροισιν αειδειν. μεταμανθανουσα δ' υμνον πριαμου πολις γεραια πολυθρηνον μεγα που στενει κικλησκους' απαριν τον αινολεκτρον, παμπορθη πολυθρηνον αιων' αμφι πολιταν μελεον αιμ' ανατλασα. εθρεψεν δε λεοντος ι{[στρ. β.} νιν δομοις αγαλακτον ουτως ανηρ φιλομαστον, εν βιοτου προτελειοις αμερον, ευφιλοπαιδα και γεραροις επιχαρτον. πολεα δ' εσκ' εν αγκαλαις νεοτροφου τεκνου δικαν, φαιδρωπος ποτι χειρα σαινων τε γαστρος αναγκαις. χρονισθεις δ' απεδειξεν η{[αντ. β.} θος το προς τοκεων: χαριν γαρ τροφευσιν αμειβων μηλοφονοισι ματαισιν δαιτ' ακελευστος ετευξεν, αιματι δ' οικος εφυρθη, αμαχον αλγος οικεταις, μεγα σινος πολυκτονον. εκ θεου δ' ιερευς τις ατας δομοις προσεθρεφθη. παραυτα δ' ελθειν ες ιλιου πολιν {[στρ. γ.} λεγοιμ' αν φρονημα μεν νηνεμου γαλανας, ακασκαιον τ' αγαλμα πλουτου, μαλθακον ομματων βελος, δηξιθυμον ερωτος ανθος. παρακλινας' επεκρανεν δε γαμου πικρας τελευτας, δυσεδρος και δυσομιλος συμενα πριαμιδαισιν, πομπαι διος ξενιου, νυμφοκλαυτος ερινυς. παλαιφατος δ' εν βροτοις γερων λογος {[αντ. γ.} τετυκται, μεγαν τελεσθεντα φωτος ολβον τεκνουσθαι μηδ' απαιδα θνηισκειν, εκ δ' αγαθας τυχας γενει βλαστανειν ακορεστον οιζυν. διχα δ' αλλων μονοφρων ειμι. το δυσσεβες γαρ εργον μετα μεν πλειονα τικτει, σφετεραι δ' εικοτα γενναι. οικων γαρ ευθυδικων καλλιπαις ποτμος αει. φιλει δε τικτειν υβρις {[στρ. δ.} μεν παλαια νεαζουσαν εν κακοις βροτων υβριν τοτ' η τοθ', οτε το κυριον μοληι φαος τοκου, δαιμονα τ' εταν, αμαχον απολεμον ανιερον, θρασος, μελαινα μελαθροισιν ατα, ειδομενα τοκευσιν. δικα δε λαμπει μεν εν {[αντ. δ.} δυσκαπνοις δωμασιν, τον τ' εναισιμον τιει [βιον]. τα χρυσοπαστα δ' εδεθλα συν πινωι χερων παλιντροποις ομμασι λιπους', οσια προσεβατο δυναμιν ου σεβουσα πλουτου παρασημον αινωι: παν δ' επι τερμα νωμαι. {_} αγε, δη, βασιλευ, τροιας πτολιπορθ', ατρεως γενεθλον, πως σε προσειπω; πως σε σεβιξω μηθ' υπεραρας μηθ' υποκαμψας καιρον χαριτος; πολλοι δε βροτων το δοκειν ειναι προτιουσι δικην παραβαντες. τωι δυσπραγουντι τ' επιστεναχειν πας τις ετοιμος: δηγμα δε λυπης ουδεν εφ' ηπαρ προσικνειται: και ξυγχαιρουσιν ομοιοπρεπεις, αγελαστα προσωπα βιαζομενοι . . . . . . οστις δ' αγαθος προβατογνωμων, ουκ εστι λαθειν ομματα φωτος † τα δοκουντ' ευφρονος εκ διανοιας υδαρει σαινειν φιλοτητι. συ δε μοι τοτε μεν στελλων στρατιαν ελενης ενεκ', ου γαρ ς' επικευσω, καρτ' απομουσως ησθα γεγραμμενος, ουδ' ευ πραπιδων οιακα νεμων, θαρσος εκουσιον ανδρασι θνηισκουσι κομιζων. νυν δ' ουκ απ' ακρας φρενος ουδ' αφιλως ευφρων πονος ευ τελεσασιν. γνωσηι δε χρονωι διαπευθομενος τον τε δικαιως και τον ακαιρως πολιν οικουρουντα πολιτων. {αγαμεμνων} πρωτον μεν αργος και θεους εγχωριους δικη προσειπειν, τους εμοι μεταιτιους νοστου δικαιων θ' ων επραξαμην πολιν πριαμου: δικας γαρ ουκ απο γλωσσης θεοι κλυοντες ανδροθνητας ιλιοφθορους εις αιματηρον τευχος ου διχορροπως ψηφους εθεντο: τωι δ' εναντιωι κυτει ελπις προσηιει χειρος ου πληρουμενωι. καπνωι δ' αλουσα νυν ετ' ευσημος πολις. ατης θυελλαι ζωσι: συνθνηισκουσα δε σποδος προπεμπει πιονας πλουτου πνοας. τουτων θεοισι χρη πολυμνηστον χαριν τινειν, επειπερ χαρπαγας υπερκοπους επραξαμεσθα και γυναικος ουνεκα πολιν διημαθυνεν αργειον δακος, ιππου νεοσσος, ασπιδηφορος λεως, πηδημ' ορουσας αμφι πλειαδων δυσιν: υπερθορων δε πυργον ωμηστης λεων αδην ελειξεν αιματος τυραννικου. θεοις μεν εξετεινα φροιμιον τοδε: τα δ' ες το σον φρονημα, μεμνημαι κλυων, και φημι ταυτα και συνηγορον μ' εχεις. παυροις γαρ ανδρων εστι συγγενες τοδε, φιλον τον ευτυχουντ' ανευ φθονων σεβειν. δυσφρων γαρ ιος καρδιαν προσημενος αχθος διπλοιζει τωι πεπαμενωι νοσον: τοις τ' αυτος αυτου πημασιν βαρυνεται και τον θυραιον ολβον εισορων στενει. ειδως λεγοιμ' αν: ευ γαρ εξεπισταμαι ομιλιας κατοπτρον, ειδωλον σκιας, δοκουντας ειναι καρτα πρευμενεις εμοι. μονος δ' οδυσσευς, οσπερ ουχ εκων επλει, ζευχθεις ετοιμος ην εμοι σειραφορος, ειτ' ουν θανοντος ειτε και ζωντος περι λεγω. τα δ' αλλα προς πολιν τε και θεους κοινους αγωνας θεντες εν πανηγυρει βουλευσομεσθα. και το μεν καλως εχον οπως χρονιζον ευ μενει βουλευτεον: οτωι δε και δει φαρμακων παιωνιων, ητοι κεαντες η τεμοντες ευφρονως πειρασομεσθα πημ' αποστρεψαι νοσου. νυν δ' ες μελαθρα και δομους εφεστιους ελθων θεοισι πρωτα δεξιωσομαι, οιπερ προσω πεμψαντες ηγαγον παλιν. νικη δ' επειπερ εσπετ' εμπεδως μενοι. {κλ.} ανδρες πολιται, πρεσβος αργειων τοδε, ουκ αισχυνουμαι τους φιλανορας τροπους λεξαι προς υμας: εν χρονωι δ' αποφθινει το ταρβος ανθρωποισιν. ουκ αλλων παρα μαθους', εμαυτης δυσφορον λεξω βιον τοσονδ' οσονπερ ουτος ην υπ' ιλιωι. το μεν γυναικα πρωτον αρσενος διχα ησθαι δομοις ερημον εκπαγλον κακον, πολλας κλυουσαν κληδονας παλιγκοτους: και τον μεν ηκειν, τον δ' επεσφερειν κακου κακιον αλλο, πημα λασκοντας δομοις. και τραυματων μεν ει τοσων ετυγχανεν ανηρ οδ', ως προς οικον ωχετευετο φατις, τετρηται δικτυου πλεω λεγειν. ει δ' ην τεθνηκως, ως επληθυον λογοι, τρισωματος ταν, γηρυων ο δευτερος, [πολλην ανωθεν, την κατω γαρ ου λεγω,] χθονος τριμοιρον χλαιναν εξηυχει λαβειν, απαξ εκαστωι κατθανων μορφωματι. τοιωνδ' εκατι κληδονων παλιγκοτων πολλας ανωθεν αρτανας εμης δερης ελυσαν αλλοι προς βιαν λελημμενης. εκ τωνδε τοι παις ενθαδ' ου παραστατει, εμων τε και σων κυριος πιστωματων, ως χρην, ορεστης: μηδε θαυμασηις τοδε. τρεφει γαρ αυτον ευμενης δορυξενος στροφιος ο φωκευς, αμφιλεκτα πηματα εμοι προφωνων, τον θ' υπ' ιλιωι σεθεν κινδυνον, ει τε δημοθρους αναρχια βουλην καταρριψειεν, ως τε συγγονον βροτοισι τον πεσοντα λακτισαι πλεον. τοιαδε μεντοι σκηψις ου δολον φερει. εμοιγε μεν δη κλαυματων επισσυτοι πηγαι κατεσβηκασιν, ουδ' ενι σταγων. εν οψικοιτοις δ' ομμασιν βλαβας εχω τας αμφι σοι κλαιουσα λαμπτηρουχιας ατημελητους αιεν. εν δ' ονειρασιν λεπταις υπαι κωνωπος εξηγειρομην ριπαισι θωυσσοντος, αμφι σοι παθη ορωσα πλειω του ξυνευδοντος χρονου. νυν ταυτα παντα τλας', απενθητωι φρενι λεγοιμ' αν ανδρα τονδε των σταθμων κυνα, σωτηρα ναος προτονον, υψηλης στεγης στυλον ποδηρη, μονογενες τεκνον πατρι, και γην φανεισαν ναυτιλοις παρ' ελπιδα, καλλιστον ημαρ εισιδειν εκ χειματος, οδοιπορωι διψωντι πηγαιον ρεος. τερπνον δε ταναγκαιον εκφυγειν απαν. τοιοισδε τοι νιν αξιω προσφθεγμασιν. φθονος δ' απεστω. πολλα γαρ τα πριν κακα ηνειχομεσθα. νυν δε μοι, φιλον καρα, εκβαιν' απηνης τησδε, μη χαμαι τιθεις τον σον ποδ', ωναξ, ιλιου πορθητορα. δμωιαι, τι μελλεθ', αις επεσταλται τελος πεδον κελευθου στορνυναι πετασμασιν; ευθυς γενεσθω πορφυροστρωτος πορος ες δωμ' αελπτον ως αν ηγηται δικη. τα δ' αλλα φροντις ουχ υπνωι νικωμενη θησει_δικαιως συν θεοις ειμαρμενα. {αγ.} ληδας γενεθλον, δωματων εμων φυλαξ, απουσιαι μεν ειπας εικοτως εμηι: μακραν γαρ εξετεινας: αλλ' εναισιμως αινειν, παρ' αλλων χρη τοδ' ερχεσθαι γερας. και ταλλα μη γυναικος εν τροποις εμε αβρυνε, μηδε βαρβαρου φωτος δικην χαμαιπετες βοαμα προσχανηις εμοι, μηδ' ειμασι στρωσας' επιφθονον πορον τιθει: θεους τοι τοισδε τιμαλφειν χρεων: εν ποικιλοις δε θνητον οντα καλλεσιν βαινειν εμοι μεν ουδαμως ανευ φοβου. λεγω κατ' ανδρα, μη θεον, σεβειν εμε. χωρις ποδοψηστρων τε και των ποικιλων κληδων αυτει: και το μη κακως φρονειν θεου μεγιστον δωρον. ολβισαι δε χρη βιον τελευτησαντ' εν ευεστοι φιληι. ει παντα δ' ως πρασσοιμ' αν, ευθαρσης εγω. {κλ.} και μην τοδ' ειπε μη παρα γνωμην εμοι. {αγ.} γνωμην μεν ισθι μη διαφθερουντ' εμε. {κλ.} ηυξω θεοις δεισας αν ωδ' ερδειν ταδε; {αγ.} ειπερ τις, ειδως γ' ευ τοδ' εξειπον τελος. {κλ.} τι δ' αν δοκει σοι πριαμος, ει ταδ' ηνυσεν; {αγ.} εν ποικιλοις αν καρτα μοι βηναι δοκει. {κλ.} μη νυν τον ανθρωπειον αιδεσθηις ψογον. {αγ.} φημη γε μεντοι δημοθρους μεγα σθενει. {κλ.} ο δ' αφθονητος γ' ουκ επιζηλος πελει. {αγ.} ουτοι γυναικος εστιν ιμειρειν μαχης. {κλ.} τοις δ' ολβιοις γε και το νικασθαι πρεπει. {αγ.} η και συ νικην τηνδε δηριος τιεις; {κλ.} πιθου: κρατεις μεντοι παρεις εκων εμοι. {αγ.} αλλ' ει δοκει σοι ταυθ', υπαι τις αρβυλας λυοι ταχος, προδουλον εμβασιν ποδος. και τοισδε μ' εμβαινονθ' αλουργεσιν θεων μη τις προσωθεν ομματος βαλοι φθονος. πολλη γαρ αιδως δωματοφθορειν ποσιν φυροντα πλουτον αργυρωνητους θ' υφας. τουτων μεν ουτω: την ξενην δε πρευμενως τηνδ' εσκομιζε: τον κρατουντα μαλθακως θεος προσωθεν ευμενως προσδερκεται. εκων γαρ ουδεις δουλιωι χρηται ζυγωι. αυτη δε πολλων χρηματων εξαιρετον ανθος, στρατου δωρημ', εμοι ξυνεσπετο. επει δ' ακουειν σου κατεστραμμαι ταδε, ειμ' ες δομων μελαθρα πορφυρας πατων. {κλ.} εστιν θαλασσα_τις δε νιν κατασβεσει; _ τρεφουσα πολλης πορφυρας ισαργυρον κηκιδα παγκαινιστον, ειματων βαφας. οικος δ' υπαρχει τωνδε συν θεοις, αναξ, εχειν: πενεσθαι δ' ουκ επισταται δομος. πολλων πατησμον δ' ειματων αν ηυξαμην, δομοισι προυνεχθεντος εν χρηστηριοις, ψυχης κομιστρα τησδε μηχανωμενη. ριζης γαρ ουσης φυλλας ικετ' ες δομους, σκιαν υπερτεινασα σειριου κυνος. και σου μολοντος δωματιτιν εστιαν, θαλπος μεν εν χειμωνι σημαινει μολον: οταν δε τευχηι ζευς απ' ομφακος πικρας οινον, τοτ' ηδη ψυχος εν δομοις πελει, ανδρος τελειου δωμ' επιστρωφωμενου. ζευ ζευ τελειε, τας εμας ευχας τελει: μελοι δε τοι σοι τωνπερ αν μελληις τελειν. {χο.} τιπτε μοι τοδ' εμπεδως {[στρ. α.} δειμα προστατηριον καρδιας τερασκοπου πωταται, μαντιπολει δ' ακελευστος αμισθος αοιδα, ουδ' αποπτυσαι δικαν δυσκριτων ονειρατων θαρσος ευπειθες ιζει φρενος φιλον θρονον; χρονος δ' † επει πρυμνησιων ξυνεμβολαις ψαμμιας ακατα † παρηβησεν, ευθ' υπ' ιλιον ωρτο ναυβατας στρατος. πευθομαι δ' απ' ομματων {[αντ. α.} νοστον, αυτομαρτυς ων: τον δ' ανευ λυρας ομως υμνωιδει θρηνον ερινυος αυτοδιδακτος εσωθεν θυμος, ου το παν εχων ελπιδος φιλον θρασος. σπλαγχνα δ' ουτοι ματαιζει, προς ενδικοις φρεσιν τελεσφοροις διναις κυκλουμενον κεαρ. ευχομαι δ' εξ εμας ελπιδος ψυθη πεσειν ες το μη τελεσφορον. μαλα † γαρ τοι τας πολλας † {[στρ. β.} υγιειας ακορεστον τερμα. νοσος γαρ γειτων ομοτοιχος ερειδει, και ποτμος ευθυπορων . . . . . ανδρος επαισεν αφαντον ερμα. και προ μεν τι χρηματων κτησιων οκνος βαλων σφενδονας απ' ευμετρου_ ουκ εδυ προπας δομος πλησμονας γεμων αγαν, ουδ' εποντισε σκαφος. πολλα τοι δοσις εκ διος αμφιλαφης τε και εξ αλοκων επετειαν νηστιν ωλεσεν νοσον, το δ' επι γαν πεσον απαξ {[αντ. β.} θανασιμον προπαρ ανδρος μελαν αιμα τις αν παλιν αγκαλεσαιτ' επαειδων; ουδε τον ορθοδαη των φθιμενων αναγειν ζευς απεπαυσεν επ' αβλαβειαι. ει δε μη τεταγμενα μοιρα μοιραν εκ θεων ειργε μη πλεον φερειν, προφθασασα καρδια γλωσσαν αν ταδ' εξεχει. νυν δ' υπο σκοτωι βρεμει θυμαλγης τε και ουδεν επελπομενα ποτε καιριον εκτολυπευσειν ζωπυρουμενας φρενος. {κλ.} εισω κομιζου και συ, κασσανδραν λεγω: επει ς' εθηκε ζευς αμηνιτως δομοις κοινωνον ειναι χερνιβων, πολλων μετα δουλων σταθεισαν κτησιου βωμου πελας, εκβαιν' απηνης τησδε, μηδ' υπερφρονει. και παιδα γαρ τοι φασιν αλκμηνης ποτε πραθεντα τληναι, † δουλιας μαζης βιαι. ει δ' ουν αναγκη τησδ' επιρρεποι τυχης, αρχαιοπλουτων δεσποτων πολλη χαρις. οι δ' ουποτ' ελπισαντες ημησαν καλως, ωμοι τε δουλοις παντα και περα σταθμων. εχεις παρ' ημων οιαπερ νομιζεται. {χο.} σοι τοι λεγουσα παυεται σαφη λογον. εντος δ' αλουσα μορσιμων αγρευματων πειθοι' αν, ει πειθοι': απειθοιης δ' ισως. {κλ.} αλλ' ειπερ εστι μη χελιδονος δικην αγνωτα φωνην βαρβαρον κεκτημενη, εσω φρενων λεγουσα πειθω νιν λογωι. {χο.} επου. τα λωιστα των παρεστωτων λεγει. πειθου λιπουσα τονδ' αμαξηρη θρονον. {κλ.} ουτοι θυραιαι τηιδ' εμοι σχολη παρα τριβειν: τα μεν γαρ εστιας μεσομφαλου εστηκεν ηδη μηλα προς σφαγας παρος. [ως ουποτ' ελπισασι τηνδ' εξειν χαριν.] συ δ' ει τι δρασεις τωνδε, μη σχολην τιθει. ει δ' αξυνημων ουσα μη δεχηι λογον_ συ δ' αντι φωνης φραζε καρβανωι χερι. {χο.} ερμηνεως εοικεν η ξενη τορου δεισθαι. τροπος δε θηρος ως νεαιρετου. {κλ.} η μαινεται γε και κακων κλυει φρενων, ητις λιπουσα μεν πολιν νεαιρετον ηκει, χαλινον δ' ουκ επισταται φερειν πριν αιματηρον εξαφριζεσθαι μενος. ου μην πλεω ριψας' ατιμασθησομαι. {χο.} εγω δ', εποικτιρω γαρ, ου θυμωσομαι. ιθ', ω ταλαινα, τονδ' ερημωσας' οχον, εικους' αναγκηι τηιδε καινισον ζυγον. {κασσανδρα} οτοτοτοτοι ποποι δα. {[στρ. α.} ωπολλον ωπολλον. {χο.} τι ταυτ' ανωτοτυξας αμφι λοξιου; ου γαρ τοιουτος ωστε θρηνητου τυχειν. {κα.} οτοτοτοτοι ποποι δα. {[αντ. α.} ωπολλον ωπολλον. {χο.} ηδ' αυτε δυσφημουσα τον θεον καλει ουδεν προσηκοντ' εν γοοις παραστατειν. {κα.} απολλον: απολλον: {[στρ. β.} αγυιατ', απολλων εμος. απωλεσας γαρ ου μολις το δευτερον. {χο.} χρησειν εοικεν αμφι των αυτης κακων. μενει το θειον δουλιαι περ εν φρενι. {κα.} απολλον: απολλον: {[αντ. β.} αγυιατ', απολλων εμος. α ποι ποτ' ηγαγες με; προς ποιαν στεγην; {χο.} προς την ατρειδων: ει συ μη τοδ' εννοεις, εγω λεγω σοι: και ταδ' ουκ ερεις ψυθη. {κα.} μισοθεον μεν ουν: πολλα συνιστορα, {[στρ. γ.} αυτοφονα, † κακα καρταναι † ανδρος σφαγειον και πεδον ραντηριον. {χο.} εοικεν ευρις η ξενη κυνος δικην ειναι, ματευει δ' ων ανευρησει φονον. {κα.} μαρτυριοισι γαρ τοισδ' επιπειθομαι: {[αντ. γ.} κλαιομενα ταδε βρεφη σφαγας οπτας τε σαρκας προς πατρος βεβρωμενας. {χο.} † η μην κλεος σου μαντικον πεπυσμενοι ημεν: προφητας δ' ουτινας ματευομεν. {κα.} ιω ποποι, τι ποτε μηδεται; {[στρ. δ.} τι τοδε νεον αχος μεγα; μεγ' εν δομοισι τοισδε μηδεται κακον, αφερτον φιλοισιν, δυσιατον: αλκα δ' εκας αποστατει. {χο.} τουτων αιδρις ειμι των μαντευματων. εκεινα δ' εγνων: πασα γαρ πολις βοαι. {κα.} ιω ταλαινα, τοδε γαρ τελεις; {[αντ. δ.} τον ομοδεμνιον ποσιν λουτροισι φαιδρυνασα_πως φρασω τελος; ταχος γαρ τοδ' εσται: προτεινει δε χειρ εκ χερος ορεγομενα. {χο.} ουπω ξυνηκα: νυν γαρ εξ αινιγματων επαργεμοισι θεσφατοις αμηχανω. {κα.} ε ε, παπαι παπαι, τι τοδε φαινεται; {[στρ. ε.} η δικτυον τι γ' αιδου. αλλ' αρκυς η ξυνευνος, η ξυναιτια φονου. στασις δ' ακορετος γενει κατολολυξατω θυματος λευσιμου. {χο.} ποιαν ερινυν τηνδε δωμασιν κεληι επορθιαζειν; ου με φαιδρυνει λογος. επι δε καρδιαν εδραμε κροκοβαφης σταγων, ατε και δορι πτωσιμοις ξυνανυτει βιου δυντος αυγαις. ταχεια δ' ατα πελει. {κα.} α α, ιδου ιδου: απεχε της βοος {[αντ. ε.} τον ταυρον: εν πεπλοισιν μελαγκερωι λαβουσα μηχανηματι τυπτει: πιτνει δ' εν ενυδρωι τευχει. δολοφονου λεβητος τυχαν σοι λεγω. {χο.} ου κομπασαιμ' αν θεσφατων γνωμων ακρος ειναι, κακωι δε τωι προσεικαζω ταδε. απο δε θεσφατων τις αγαθα φατις βροτοις τελλεται; κακων γαρ διαι πολυεπεις τεχναι θεσπιωιδοι φοβον φερουσιν μαθειν. {κα.} ιω ιω ταλαινας κακοποτμοι τυχαι: {[στρ. ζ.} το γαρ εμον θροω παθος επεγχεασα. ποι δη με δευρο την ταλαιναν ηγαγες; ουδεν ποτ' ει μη ξυνθανουμενην. τι γαρ; {χο.} φρενομανης τις ει θεοφορητος, αμφι δ' αυτας θροεις νομον ανομον, οια τις ξουθα ακορετος βοας, φευ, φιλοικτοις φρεσιν ιτυν ιτυν στενους' αμφιθαλη κακοις αηδων βιον. {κα.} ιω ιω λιγειας μορον αηδονος: {[αντ. ζ.} πτεροφορον γαρ οι περι δεμας βαλοντο θεοι γλυκυν τ' αγωνα κλαυματων ατερ: εμοι δε μιμνει σχισμος αμφηκει δορι. {χο.} ποθεν επισσυτους θεοφορους [τ'] εχεις ματαιους δυας; τα δ' επιφοβα δυσφατωι κλαγγαι μελοτυπεις ομου τ' ορθιοις εν νομοις. ποθεν ορους εχεις θεσπεσιας οδου κακορρημονας; {κα.} ιω γαμοι, γαμοι παριδος, {[στρ. η.} ολεθριοι φιλων. ιω σκαμανδρου πατριον ποτον. τοτε μεν αμφι σας αιονας ταλαιν' ηνυτομαν τροφαις: νυν δ' αμφι κωκυτον τε καχερουσιους οχθους εοικα θεσπιωιδησειν ταχα. {χο.} τι τοδε τορον αγαν επος εφημισω; νεογνος αν αιων μαθοι. πεπληγμαι δ' υπ' αυ δηγματι φοινιωι δυσαλγει τυχαι μινυρα θρεομενας, θραυματ' εμοι κλυειν. {κα.} ιω πονοι πονοι πολεος {[αντ. η.} ολομενας το παν. ιω προπυργοι θυσιαι πατρος πολυκανεις βοτων ποιονομων: ακος δ' ουδεν επηρκεσαν το μη πολιν μεν ωσπερ ουν εχρην παθειν, εγω δε θερμονους ταχ' εν πεδωι βαλω. {χο.} επομενα προτεροισι ταδ' εφημισω. και τις σε κακοφρονων τιθησι δαιμων υπερβαρης εμπιτνων μελιζειν παθη γοερα θανατοφορα. τερμα δ' αμηχανω. {κα.} και μην ο χρησμος ουκετ' εκ καλυμματων εσται δεδορκως νεογαμου νυμφης δικην: λαμπρος δ' εοικεν ηλιου προς αντολας πνεων εσαιξειν, ωστε κυματος δικην κλυζειν προς αυγας, τουδε πηματος πολυ μειζον: φρενωσω δ' ουκετ' εξ αινιγματων. και μαρτυρειτε συνδρομως ιχνος κακων ρινηλατουσηι των παλαι πεπραγμενων. την γαρ στεγην τηνδ' ουποτ' εκλειπει χορος συμφθογγος ουκ ευφωνος: ου γαρ ευ λεγει. και μην πεπωκως γ', ως θρασυνεσθαι πλεον, βροτειον αιμα κωμος εν δομοις μενει, δυσπεμπτος εξω, συγγονων ερινυων. υμνουσι δ' υμνον δωμασιν προσημεναι πρωταρχον ατης: εν μερει δ' απεπτυσαν ευνας αδελφου τωι πατουντι δυσμενεις. ημαρτον, η κυρω τι τοξοτης τις ως; η ψευδομαντις ειμι θυροκοπος φλεδων; εκμαρτυρησον προυμοσας το μ' ειδεναι λογωι παλαιας τωνδ' αμαρτιας δομων. {χο.} και πως αν ορκου πηγμα, γενναιως παγεν, παιωνιον γενοιτο; θαυμαζω δε σου, ποντου περαν τραφεισαν αλλοθρουν πολιν κυρειν λεγουσαν, ωσπερ ει παρεστατεις. {κα.} μαντις μ' απολλων τωιδ' επεστησεν τελει. {χο.} μων και θεος περ ιμερωι πεπληγμενος; {κα.} προτου μεν αιδως ην εμοι λεγειν ταδε. {χο.} αβρυνεται γαρ πας τις ευ πρασσων πλεον. {κα.} αλλ' ην παλαιστης καρτ' εμοι πνεων χαριν. {χο.} η και τεκνων εις εργον ηλθετον νομωι; {κα.} ξυναινεσασα λοξιαν εψευσαμην. {χο.} ηδη τεχναισιν ενθεοις ηιρημενη; {κα.} ηδη πολιταις παντ' εθεσπιζον παθη. {χο.} πως δητ' ανατος ησθα λοξιου κοτωι; {κα.} επειθον ουδεν' ουδεν, ως ταδ' ημπλακον. {χο.} ημιν γε μεν δη πιστα θεσπιζειν δοκεις. {κα.} ιου ιου, ω ω κακα. υπ' αυ με δεινος ορθομαντειας πονος στροβει ταρασσων φροιμιοις ..... ορατε τουσδε τους δομοις εφημενους νεους, ονειρων προσφερεις μορφωμασιν; παιδες θανοντες ωσπερει προς των φιλων, χειρας κρεων πληθοντες οικειας βορας: συν εντεροις τε σπλαγχν', εποικτιστον γεμος, πρεπους' εχοντες, ων πατηρ εγευσατο. εκ τωνδε ποινας φημι βουλευειν τινα, λεοντ' αναλκιν, εν λεχει στρωφωμενον οικουρον, οιμοι, τωι μολοντι δεσποτηι_ εμωι: φερειν γαρ χρη το δουλιον ζυγον: νεων τ' απαρχος ιλιου τ' αναστατης ουκ οιδεν οια γλωσσα, μισητης κυνος λειξασα κακτεινασα φαιδρον ους δικην, ατης λαθραιου τευξεται κακηι τυχηι. τοιαδε τολμα: θηλυς αρσενος φονευς: εστιν_τι νιν καλουσα δυσφιλες δακος τυχοιμ' αν; αμφισβαιναν, η σκυλλαν τινα οικουσαν εν πετραισι, ναυτιλων βλαβην, † θυουσαν αιδου μητερ' † ασπονδον τ' αρη φιλοις πνεουσαν; ως δ' επωλολυξατο η παντοτολμος, ωσπερ εν μαχης τροπηι. δοκει δε χαιρειν νοστιμωι σωτηριαι. και τωνδ' ομοιον ει τι μη πειθω: τι γαρ; το μελλον ηξει. και συ μ' εν ταχει παρων αγαν γ' αληθομαντιν οικτιρας ερεις. {χο.} την μεν θυεστου δαιτα παιδειων κρεων ξυνηκα και πεφρικα, και φοβος μ' εχει κλυοντ' αληθως ουδεν εξηικασμενα. τα δ' αλλ' ακουσας εκ δρομου πεσων τρεχω. {κα.} αγαμεμνονος σε φημ' εποψεσθαι μορον. {χο.} ευφημον, ω ταλαινα, κοιμησον στομα. {κα.} αλλ' ουτι παιων τωιδ' επιστατει λογωι. {χο.} ουκ, ειπερ εσται γ': αλλα μη γενοιτο πως. {κα.} συ μεν κατευχηι, τοις δ' αποκτεινειν μελει. {χο.} τινος προς ανδρος τουτ' αχος πορσυνεται; {κα.} η καρτα χρησμων παρεκοπης εμων αρα. {χο.} του γαρ τελουντος ου ξυνηκα μηχανην. {κα.} και μην αγαν γ' ελλην' επισταμαι φατιν. {χο.} και γαρ τα πυθοκραντα: δυσμαθη δ' ομως. {κα.} παπαι, οιον το πυρ: επερχεται δε μοι. οτοτοι, λυκει' απολλον, οι εγω εγω. αυτη διπους λεαινα συγκοιμωμενη λυκωι, λεοντος ευγενους απουσιαι, κτενει με την ταλαιναν: ως δε φαρμακον τευχουσα καμου μισθον ενθησει ποτωι: επευχεται, θηγουσα φωτι φασγανον, εμης αγωγης αντιτεισεσθαι φονον. τι δητ' εμαυτης καταγελωτ' εχω ταδε, και σκηπτρα και μαντεια περι δερηι στεφη; σε μεν προ μοιρας της εμης διαφθερω. ιτ' ες φθορον: πεσοντα γ' ωδ' αμειβομαι. αλλην τιν' ατην αντ' εμου πλουτιζετε. ιδου δ', απολλων αυτος εκδυων εμε χρηστηριαν εσθητ', εποπτευσας δε με καν τοισδε κοσμοις καταγελωμενην † μετα φιλων υπ' εχθρων ου διχορροπως ματην. κακουμενη δε, φοιτας ως αγυρτρια, πτωχος ταλαινα λιμοθνης ηνεσχομην: και νυν ο μαντις μαντιν εκπραξας εμε απηγαγ' ες τοιασδε θανασιμους τυχας. βωμου πατρωιου δ' αντ' επιξηνον μενει, θερμωι κοπεισης φοινιον προσφαγματι. ου μην ατιμοι γ' εκ θεων τεθνηξομεν. ηξει γαρ ημων αλλος αυ τιμαορος, μητροκτονον φιτυμα, ποινατωρ πατρος: φυγας δ' αλητης τησδε γης αποξενος κατεισιν, ατας τασδε θριγκωσων φιλοις: ομωμοται γαρ ορκος εκ θεων μεγας, αξειν νιν υπτιασμα κειμενου πατρος. τι δητ' εγω κατοικτος ωδ' αναστενω; επει το πρωτον ειδον ιλιου πολιν πραξασαν ως επραξεν, οι δ' ειλον πολιν ουτως απαλλασσουσιν εν θεων κρισει. ιουσα πραξω: τλησομαι το κατθανειν. αιδου πυλας δε τασδ' εγω προσεννεπω: επευχομαι δε καιριας πληγης τυχειν, ως ασφαδαιστος, αιματων ευθνησιμων απορρυεντων, ομμα συμβαλω τοδε. {χο.} ω πολλα μεν ταλαινα, πολλα δ' αυ σοφη γυναι, μακραν ετεινας. ει δ' ετητυμως μορον τον αυτης οισθα, πως θεηλατου βοος δικην προς βωμον ευτολμως πατεις; {κα.} ουκ εστ' αλυξις, ου, ξενοι, † χρονωι πλεωι. {χο.} ο δ' υστατος γε του χρονου πρεσβευεται. {κα.} ηκει τοδ' ημαρ: σμικρα κερδανω φυγηι. {χο.} αλλ' ισθι τλημων ους' απ' ευτολμου φρενος. {κα.} ουδεις ακουει ταυτα των ευδαιμονων. {χο.} αλλ' ευκλεως τοι κατθανειν χαρις βροτωι. {κα.} ιω πατερ σου σων τε γενναιων τεκνων. {χο.} τι δ' εστι χρημα; τις ς' αποστρεφει φοβος; {κα.} φευ φευ. {χο.} τι τουτ' εφευξας; ει τι μη φρενων στυγος. {κα.} φονον δομοι πνεουσιν αιματοσταγη. {χο.} και πως; τοδ' οζει θυματων εφεστιων. {κα.} ομοιος ατμος ωσπερ εκ ταφου πρεπει. {χο.} ου συριον αγλαισμα δωμασιν λεγεις; {κα.} αλλ' ειμι καν δομοισι κωκυσους' εμην αγαμεμνονος τε μοιραν. αρκειτω βιος. ιω ξενοι. ουτοι δυσοιζω, θαμνον ως ορνις, φοβωι αλλως: θανουσηι μαρτυρειτε μοι τοδε, οταν γυνη γυναικος αντ' εμου θανηι, ανηρ τε δυσδαμαρτος αντ' ανδρος πεσηι. επιξενουμαι ταυτα δ' ως θανουμενη. {χο.} ω τλημον, οικτιρω σε θεσφατου μορου. {κα.} απαξ ετ' ειπειν ρησιν, η θρηνον θελω εμον τον αυτης. ηλιου δ' επευχομαι προς υστατον φως τοις εμοις τιμαοροις εχθρους φονευσιν την εμην τινειν ομου, δουλης θανουσης, ευμαρους χειρωματος. ιω βροτεια πραγματ': ευτυχουντα μεν σκιαι τις αν πρεψειεν: ει δε δυστυχοι, βολαις υγρωσσων σπογγος ωλεσεν γραφην. και ταυτ' εκεινων μαλλον οικτιρω πολυ. {χο.} το μεν ευ πρασσειν ακορεστον εφυ πασι βροτοισιν: δακτυλοδεικτων δ' ουτις απειπων ειργει μελαθρων, μηκετ' εσελθηις, ταδε φωνων. και τωιδε πολιν μεν ελειν εδοσαν μακαρες πριαμου: θεοτιμητος δ' οικαδ' ικανει: νυν δ' ει προτερων αιμ' αποτεισει και τοισι θανουσι θανων αλλων ποινας θανατων επικρανει, τις ταν ευξαιτο βροτων ασινει δαιμονι φυναι ταδ' ακουων; {αγ.} ωμοι, πεπληγμαι καιριαν πληγην εσω. {χο.} σιγα: τις πληγην αυτει καιριως ουτασμενος; {αγ.} ωμοι μαλ' αυθις, δευτεραν πεπληγμενος. {χο.} τουργον ειργασθαι δοκει μοι βασιλεως οιμωγμασιν. αλλα κοινωσωμεθ', ην πως, ασφαλη βουλευματα. {1.} εγω μεν υμιν την εμην γνωμην λεγω, προς δωμα δευρ' αστοισι κηρυσσειν βοην. {2.} εμοι δ' οπως ταχιστα γ' εμπεσειν δοκει και πραγμ' ελεγχειν συν νεορρυτωι ξιφει. {3.} καγω τοιουτου γνωματος κοινωνος ων ψηφιζομαι τι δραν: το μη μελλειν δ' ακμη. {4.} οραν παρεστι: φροιμιαζονται γαρ ως, τυραννιδος σημεια πρασσοντες πολει. {5.} χρονιζομεν γαρ. οι δε της μελλους κλεος πεδοι πατουντες ου καθευδουσιν χερι. {6.} ουκ οιδα βουλης ηστινος τυχων λεγω. του δρωντος εστι και το βουλευσαι περι. {7.} καγω τοιουτος ειμ', επει δυσμηχανω λογοισι τον θανοντ' ανισταναι παλιν. {8.} η και βιον τεινοντες ωδ' υπειξομεν δομων καταισχυντηρσι τοισδ' ηγουμενοις; {9.} αλλ' ουκ ανεκτον, αλλα κατθανειν κρατει: πεπαιτερα γαρ μοιρα της τυραννιδος. {10.} η γαρ τεκμηριοισιν εξ οιμωγματων μαντευσομεσθα τανδρος ως ολωλοτος; {11.} σαφ' ειδοτας χρη τωνδε θυμουσθαι περι: το γαρ τοπαζειν του σαφ' ειδεναι διχα. {12.} ταυτην επαινειν παντοθεν πληθυνομαι, τρανως ατρειδην † ειδεναι κυρουνθ' οπως. {κλ.} πολλων παροιθεν καιριως ειρημενων ταναντι' ειπειν ουκ επαισχυνθησομαι. πως γαρ τις εχθροις εχθρα πορσυνων, φιλοις δοκουσιν ειναι, πημονης αρκυστατ' αν φραξειεν υψος κρεισσον εκπηδηματος; εμοι δ' αγων οδ' ουκ αφροντιστος παλαι: νεικης παλαιας ηλθε, συν χρονωι γε μην: εστηκα δ' ενθ' επαις' επ' εξειργασμενοις. ουτω δ' επραξα_και ταδ' ουκ αρνησομαι_ ως μητε φευγειν μητ' αμυνεσθαι μορον. απειρον αμφιβληστρον, ωσπερ ιχθυων, περιστιχιζω, πλουτον ειματος κακον, παιω δε νιν δις: καν δυοιν οιμωγματοιν μεθηκεν αυτου κωλα: και πεπτωκοτι τριτην επενδιδωμι, του κατα χθονος, αιδου, νεκρων σωτηρος, ευκταιαν χαριν. ουτω τον αυτου θυμον ορμαινει πεσων, κακφυσιων οξειαν αιματος σφαγην βαλλει μ' ερεμνηι ψακαδι φοινιας δροσου, χαιρουσαν ουδεν ησσον η διοσδοτωι γανει σπορητος καλυκος εν λοχευμασιν. ως ωδ' εχοντων, πρεσβος αργειων τοδε, χαιροιτ' αν, ει χαιροιτ', εγω δ' επευχομαι. ει δ' ην πρεποντων ωστ' επισπενδειν νεκρωι, τωιδ' αν δικαιως ην, υπερδικως μεν ουν: τοσονδε κρατηρ' εν δομοις κακων οδε πλησας αραιων αυτος εκπινει μολων. {χο.} θαυμαζομεν σου γλωσσαν, ως θρασυστομος, ητις τοιονδ' επ' ανδρι κομπαζεις λογον. {κλ.} πειρασθε μου γυναικος ως αφρασμονος: εγω δ' ατρεστωι καρδιαι προς ειδοτας λεγω_συ δ' αινειν ειτε με ψεγειν θελεις ομοιον_ουτος εστιν αγαμεμνων, εμος ποσις, νεκρος δε τησδε δεξιας χερος, εργον δικαιας τεκτονος. ταδ' ωδ' εχει. {χο.} τι κακον, ω γυναι, {[στρ.} χθονοτρεφες εδανον η ποτον πασαμενα ρυτας εξ αλος ορμενον τοδ' επεθου θυος, δημοθροους τ' αρας; απεδικες απεταμες, αποπολις δ' εσηι, μισος οβριμον αστοις. {κλ.} νυν μεν δικαζεις εκ πολεως φυγην εμοι, και μισος αστων δημοθρους τ' εχειν αρας, ουδεν τοτ' ανδρι τωιδ' εναντιον φερων, ος ου προτιμων, ωσπερει βοτου μορον, μηλων φλεοντων ευποκοις νομευμασιν, εθυσεν αυτου παιδα, φιλτατην εμοι ωδιν', επωιδον θρηικιων αηματων. ου τουτον εκ γης τησδε χρην ς' ανδρηλατειν, μιασματων αποινα; επηκοος δ' εμων εργων δικαστης τραχυς ει. λεγω δε σοι τοιαυτ' απειλειν, ως παρεσκευασμενη ς' εκ των ομοιων χειρι νικησαντ' εμου αρχειν: εαν δε τουμπαλιν κραινηι θεος, γνωσηι διδαχθεις οψε γουν το σωφρονειν. {χο.} μεγαλομητις ει, {[αντ.} περιφρονα δ' ελακες, ωσπερ ουν φονολιβει τυχαι φρην επιμαινεται: λιβος επ' ομματων αιματος εμπρεπει: αντιτον ετι σε χρη στερομεναν φιλων τυμμα τυμματι τεισαι. {κλ.} και τηνδ' ακουεις ορκιων εμων θεμιν: μα την τελειον της εμης παιδος δικην, ατην ερινυν θ', αισι τονδ' εσφαξ' εγω, ου μοι φοβου μελαθρον ελπις εμπατει, εως αν αιθηι πυρ εφ' εστιας εμης αιγισθος, ως το προσθεν ευ φρονων εμοι. ουτος γαρ ημιν ασπις ου σμικρα θρασους. . . . . . . . κειται, γυναικος τησδε λυμαντηριος, χρυσηιδων μειλιγμα των υπ' ιλιωι: η τ' αιχμαλωτος ηδε και τερασκοπος και κοινολεκτρος τουδε, θεσφατηλογος πιστη ξυνευνος, ναυτιλων δε σελματων ισοτριβης. ατιμα δ' ουκ επραξατην. ο μεν γαρ ουτως, η δε τοι κυκνου δικην τον υστατον μελψασα θανασιμον γοον κειται † φιλητως τουδ', εμοι δ' επηγαγεν ευνης παροψωνημα της εμης χλιδηι. {χο.} φευ, τις αν εν ταχει, μη περιωδυνος, {[στρ. α.} μηδε δεμνιοτηρης, μολοι τον αει φερους' εν ημιν μοιρ' ατελευτον υπνον, δαμεντος φυλακος ευμενεστατου [και] πολεα τλαντος γυναικος διαι; προς γυναικος δ' απεφθισεν βιον. {_} ιω ιω παρανους ελενα {[εφυμν. α} μια τας πολλας, τας πανυ πολλας ψυχας ολεσας' υπο τροιαι, νυν τελεαν πολυμναστον επηνθισω δι' αιμ' ανιπτον ητις ην τοτ' εν δομοις ερις εριδματος, ανδρος οιζυς. {κλ.} μηδεν θανατου μοιραν επευχου τοισδε βαρυνθεις: μηδ' εις ελενην κοτον εκτρεψηις, ως ανδρολετειρ', ως μια πολλων ανδρων ψυχας δαναων ολεσας' αξυστατον αλγος επραξε. {χο.} δαιμον, ος εμπιτνεις δωμασι και διφυι{[αντ. α.} οισι τανταλιδαισιν, κρατος τ' ισοψυχον εκ γυναικων καρδιοδηκτον εμοι κρατυνεις, επι δε σωματος δικαν [μοι] κορακος εχθρου σταθεις εννομως υμνον υμνειν επευχεαι κακον. {κλ.} νυν δ' ωρθωσας στοματος γνωμην, τον τριπαχυντον δαιμονα γεννης τησδε κικληισκων. εκ του γαρ ερως αιματολοιχος νειραι τρεφεται: πριν καταληξαι το παλαιον αχος, νεος ιχωρ. {χο.} η μεγαν οικοις τοισδε {[στρ. β.} δαιμονα και βαρυμηνιν αινεις, φευ φευ, κακον αινον ατηρας τυχας ακορεστον: ιω ιη διαι διος παναιτιου πανεργετα: τι γαρ βροτοις ανευ διος τελειται; τι τωνδ' ου θεοκραντον εστιν; {_} ιω ιω βασιλευ βασιλευ, {[εφυμν. β.} πως σε δακρυσω; φρενος εκ φιλιας τι ποτ' ειπω; κεισαι δ' αραχνης εν υφασματι τωιδ' ασεβει θανατωι βιον εκπνεων, ωμοι μοι, κοιταν τανδ' ανελευθερον δολιωι μορωι δαμεις δαμαρτος εκ χερος αμφιτομωι βελεμνωι. {κλ.} αυχεις ειναι τοδε τουργον εμον: μη δ' επιλεχθηις αγαμεμνονιαν ειναι μ' αλοχον. φανταζομενος δε γυναικι νεκρου τουδ' ο παλαιος δριμυς αλαστωρ ατρεως χαλεπου θοινατηρος τονδ' απετεισεν, τελεον νεαροις επιθυσας. {χο.} ως μεν αναιτιος ει {[αντ. β.} τουδε φονου τις ο μαρτυρησων; πω πω; πατροθεν δε συλληπτωρ γενοιτ' αν αλαστωρ. βιαζεται δ' ομοσποροις επιρροαισιν αιματων μελας αρης, οποι δικαν προβαινων παχναι κουροβορωι παρεξει. {_} ιω ιω βασιλευ βασιλευ, {[εφυμν. β.} πως σε δακρυσω; φρενος εκ φιλιας τι ποτ' ειπω; κεισαι δ' αραχνης εν υφασματι τωιδ' ασεβει θανατωι βιον εκπνεων, ωμοι μοι, κοιταν τανδ' ανελευθερον δολιωι μορωι δαμεις δαμαρτος εκ χερος αμφιτομωι βελεμνωι. {κλ.} [ουτ' ανελευθερον οιμαι θανατον τωιδε γενεσθαι.] ουδε γαρ ουτος δολιαν ατην οικοισιν εθηκ'; αλλ' εμον εκ τουδ' ερνος αερθεν, † την πολυκλαυτον τ' ιφιγενειαν, αξια δρασας, αξια πασχων, μηδεν εν αιδου μεγαλαυχειτω, ξιφοδηλητωι θανατωι τεισας απερ ερξεν. {χο.} αμηχανω φροντιδος στερηθεις {[στρ. γ.} ευπαλαμον μεριμναν οπαι τραπωμαι, πιτνοντος οικου. δεδοικα δ' ομβρου κτυπον δομοσφαλη τον αιματηρον. ψακας δε ληγει; δικην [δ'] επ' αλλο πραγμα θηγανει βλαβης προς αλλαις θηγαναισι μοιρα. {_} ιω γα γα, ειθ' εμ' εδεξω, {[εφ. γ.} πριν τονδ' επιδειν αργυροτοιχου δροιτης κατεχοντα χαμευναν. τις ο θαψων νιν; τις ο θρηνησων; η συ τοδ' ερξαι τλησηι, κτεινας' ανδρα τον αυτης αποκωκυσαι, ψυχηι τ' αχαριν χαριν αντ' εργων μεγαλων αδικως επικραναι; {_} τις δ' επιτυμβιος αινον επ' ανδρι θειωι συν δακρυοις ιαπτων αληθειαι φρενων πονησει; {κλ.} ου σε προσηκει το μελημ' αλεγειν τουτο: προς ημων καππεσε, κατθανε, και καταθαψομεν ουχ υπο κλαυθμων των εξ οικων, αλλ' ιφιγενεια νιν ασπασιως θυγατηρ, ως χρη, πατερ' αντιασασα προς ωκυπορον πορθμευμ' αχεων περι χειρε βαλουσα φιλησει. {χο.} ονειδος ηκει τοδ' αντ' ονειδους, {[αντ. γ.} δυσμαχα δ' εστι κριναι. φερει φεροντ', εκτινει δ' ο καινων. μιμνει δε μιμνοντος εν θρονωι διος παθειν τον ερξαντα: θεσμιον γαρ. τις αν γοναν αραιον εκβαλοι δομων; κεκολληται γενος προς αται. {κλ.} ες τονδ' ενεβη συν αληθειαι χρησμος. εγω δ' ουν εθελω δαιμονι τωι πλεισθενιδαν ορκους θεμενη ταδε μεν στεργειν, δυστλητα περ ονθ': ο δε λοιπον, ιοντ' εκ τωνδε δομων αλλην γενεαν τριβειν θανατοις αυθενταισι: κτεανων δε μερος βαιον εχουσηι παν αποχρη μοι, μανιας μελαθρων αλληλοφονους αφελουσηι. {αιγισθοσ} ω φεγγος ευφρον ημερας δικηφορου. φαιην αν ηδη νυν βροτων τιμαορους θεους ανωθεν γης εποπτευειν αχη, ιδων υφαντοις εν πεπλοις ερινυων τον ανδρα τονδε κειμενον, φιλως εμοι, χερος πατρωιας εκτινοντα μηχανας. ατρευς γαρ αρχων τησδε γης, τουτου πατηρ, πατερα θυεστην τον εμον, ως τορως φρασαι, αυτου δ' αδελφον, αμφιλεκτος ων κρατει, ηνδρηλατησεν εκ πολεως τε και δομων. και προστροπαιος εστιας μολων παλιν τλημων θυεστης μοιραν ηυρετ' ασφαλη, το μη θανων πατρωιον αιμαξαι πεδον αυτος: ξενια δε τουδε δυσθεος πατηρ ατρευς, προθυμως μαλλον η φιλως πατρι τωμωι, κρεουργον ημαρ ευθυμως αγειν δοκων, παρεσχε δαιτα παιδειων κρεων. τα μεν ποδηρη και χερων ακρους κτενας εθρυπτ' ανωθεν ανδρακας καθημενοις ασημ': ο δ' αυτων αυτικ' αγνοιαι λαβων εσθει βοραν ασωτον, ως οραις, γενει. καπειτ' επιγνους εργον ου καταισιον ωιμωξεν, αμπιπτει δ' απο σφαγην ερων, μορον δ' αφερτον πελοπιδαις επευχεται, λακτισμα δειπνου ξυνδικως τιθεις αραι, ουτως ολεσθαι παν το πλεισθενους γενος. εκ τωνδε τοι πεσοντα τονδ' ιδειν παρα. καγω δικαιος τουδε του φονου ραφευς. τριτον γαρ οντα μ' ελιπε, καθλιωι πατρι συνεξελαυνει τυτθον οντ' εν σπαργανοις: τραφεντα δ' αυθις η δικη κατηγαγεν, και τουδε τανδρος ηψαμην θυραιος ων, πασαν ξυναψας μηχανην δυσβουλιας. ουτω καλον δη και το κατθανειν εμοι, ιδοντα τουτον της δικης εν ερκεσιν. {χο.} αιγισθ', υβριζειν εν κακοισιν ου σεβω. συ δ' ανδρα τονδε φηις εκων κατακτανειν, μονος δ' εποικτον τονδε βουλευσαι φονον; ου φημ' αλυξειν εν δικηι το σον καρα δημορριφεις, σαφ' ισθι, λευσιμους αρας. {αι.} συ ταυτα φωνεις νερτεραι προσημενος κωπηι, κρατουντων των επι ζυγωι δορος; γνωσηι γερων ων ως διδασκεσθαι βαρυ τωι τηλικουτωι, σωφρονειν ειρημενον. δεσμοι δε και το γηρας αι τε νηστιδες δυαι διδασκειν εξοχωταται φρενων ιατρομαντεις. ουχ οραις ορων ταδε; προς κεντρα μη λακτιζε, μη παισας μογηις. {χο.} γυναι, συ τους ηκοντας εκ μαχης νεον_ οικουρος ευνην τ' ανδρος αισχυνους' αμα, ανδρι στρατηγωι τονδ' εβουλευσας μορον; {αι.} και ταυτα ταπη κλαυματων αρχηγενη. ορφει δε γλωσσαν την εναντιαν εχεις. ο μεν γαρ ηγε παντα που φθογγης χαραι, συ δ' εξορινας νηπιοις υλαγμασιν αξηι: κρατηθεις δ' ημερωτερος φανηι. {χο.} ως δη συ μοι τυραννος αργειων εσηι, ος ουκ, επειδη τωιδ' εβουλευσας μορον, δρασαι τοδ' εργον ουκ ετλης αυτοκτονως. {αι.} το γαρ δολωσαι προς γυναικος ην σαφως, εγω δ' υποπτος εχθρος η παλαιγενης. εκ των δε τουδε χρηματων πειρασομαι αρχειν πολιτων: τον δε μη πειθανορα ζευξω βαρειαις, ουτι μη σειραφορον κριθωντα πωλον: αλλ' ο δυσφιλης σκοτωι λιμος ξυνοικος μαλθακον σφ' εποψεται. {χο.} τι δη τον ανδρα τονδ' απο ψυχης κακης ουκ αυτος ηναριζες, αλλα συν γυνη χωρας μιασμα και θεων εγχωριων εκτεινε; ορεστης αρα που βλεπει φαος, οπως κατελθων δευρο πρευμενει τυχηι αμφοιν γενηται τοινδε παγκρατης φονευς; {αι.} αλλ' επει δοκεις ταδ' ερδειν και λεγειν, γνωσηι ταχα: εια δη, φιλοι λοχιται, τουργον ουχ εκας τοδε. {χο.} εια δη, ξιφος προκωπον πας τις ευτρεπιζετω. {αι.} αλλα καγω μην προκωπος ουκ αναινομαι θανειν. {χο.} δεχομενοις λεγεις θανειν σε: την τυχην δ' αιρουμεθα. {κλ.} μηδαμως, ω φιλτατ' ανδρων, αλλα δρασωμεν κακα. αλλα και ταδ' εξαμησαι πολλα δυστηνον θερος: πημονης δ' αλις γ' υπαρχει: μηδεν αιματωμεθα. στειχετ' αιδοιοι γεροντες προς δομους, πεπρωμενοις πριν παθειν ειξαντες: αρκειν χρη ταδ' ως επραξαμεν. ει δε τοι μοχθων γενοιτο τωνδ' αλις, δεχοιμεθ' αν, δαιμονος χηληι βαρειαι δυστυχως πεπληγμενοι. ωδ' εχει λογος γυναικος, ει τις αξιοι μαθειν. {αι.} αλλα τουσδε μοι ματαιαν γλωσσαν ωδ' απανθισαι κακβαλειν επη τοιαυτα δαιμονος πειρωμενους, σωφρονος γνωμης δ' αμαρτειν τον κρατουντ' αρνουμενους. {χο.} ουκ αν αργειων τοδ' ειη, φωτα προσσαινειν κακον. {αι.} αλλ' εγω ς' εν υστεραισιν ημεραις μετειμ' ετι. {χο.} ουκ, εαν δαιμων ορεστην δευρ' απευθυνηι μολειν. {αι.} οιδ' εγω φευγοντας ανδρας ελπιδας σιτουμενους. {χο.} πρασσε, πιαινου, μιαινων την δικην, επει παρα. {αι.} ισθι μοι δωσων αποινα τησδε μωριας χαριν. {χο.} κομπασον θαρσων, αλεκτωρ ωστε θηλειας πελας. {κλ.} μη προτιμησηις ματαιων τωνδ' υλαγματων: εγω και συ θησομεν κρατουντε τωνδε δωματων καλως. [6] {Work} {χοηφοροι} {ορεστησ} ερμη χθονιε, πατρωι' εποπτευων κρατη, σωτηρ γενου μοι ξυμμαχος τ' αιτουμενωι: ηκω γαρ ες γην τηνδε και κατερχομαι. . . . . . . . τυμβου δ' επ' οχθωι τωιδε κηρυσσω πατρι κλυειν, ακουσαι. . . . . . . . . . . . . . . πλοκαμον ιναχωι θρεπτηριον. τον δευτερον δε τονδε πενθητηριον . . . . . . . ου γαρ παρων ωιμωξα σον, πατερ, μορον ουδ' εξετεινα χειρ' επ' εκφοραι νεκρου. . . . . . . . τι χρημα λευσσω; τις ποθ' ηδ' ομηγυρις στειχει γυναικων φαρεσιν μελαγχιμοις πρεπουσα; ποιαι ξυμφοραι προσεικασω; ποτερα δομοισι πημα προσκυρει νεον; η πατρι τωμωι τασδ' επεικασας τυχω χοας φερουσας νερτεροις μειλιγματα; ουδεν ποτ' αλλο: και γαρ ηλεκτραν δοκω στειχειν αδελφην την εμην πενθει λυγρωι πρεπουσαν. ω ζευ, δος με τεισασθαι μορον πατρος, γενου δε συμμαχος θελων εμοι. πυλαδη, σταθωμεν εκποδων, ως αν σαφως μαθω γυναικων ητις ηδε προστροπη. {χοροσ} ιαλτος εκ δομων εβαν {[στρ. α.} χοαν προπομπος οξυχειρι συν κοπωι. πρεπει παρηις φοινισς' αμυγμοις ονυχος αλοκι νεοτομωι, δι' αιωνος δ' ιυγμοισι βοσκεται κεαρ. λινοφθοροι δ' υφασματων λακιδες εφλαδον υπ' αλγεσιν, προστερνοι στολμοι πεπλων αγελαστοις ξυμφοραις πεπληγμενων. τορος γαρ [φοιβος] ορθοθριξ δομων {[αντ. α.} ονειρομαντις, εξ υπνου κοτον πνεων, αωρονυκτον αμβοαμα μυχοθεν ελακε περι φοβωι, γυναικειοισιν εν δωμασιν βαρυς πιτνων, κριται τε τωνδ' ονειρατων θεοθεν ελακον υπεγγυοι μεμφεσθαι τους γας νερθεν περιθυμως τοις κτανουσι τ' εγκοτειν. τοιανδε χαριν αχαριτον αποτροπον κακων, {[στρ. β.} ιω γαια μαια, μωμενα μ' ιαλλει δυσθεος γυνα. φοβουμαι δ' επος τοδ' εκβαλειν. τι γαρ λυτρον πεσοντος αιματος πεδοι; ιω πανοιζυς εστια, ιω κατασκαφαι δομων. ανηλιοι βροτοστυγεις δνοφοι καλυπτουσι δομους δεσποταν θανατοισι. σεβας δ' αμαχον αδαματον απολεμον το πριν {[αντ. β.} δι' ωτων φρενος τε δαμιας περαινον νυν αφισταται. φοβειται δε τις. το δ' ευτυχειν, τοδ' εν βροτοις θεος τε και θεου πλεον. ροπη δ' επισκοτει δικας ταχεια τοις μεν εν φαει, τα δ' εν μεταιχμιωι σκοτου † μενει χρονιζοντ' αχη βρυει † τους δ' ακραντος εχει νυξ. δι' αιματ' εκποθενθ' υπο χθονος τροφου {[στρ. γ.} τιτας φονος πεπηγεν ου διαρρυδαν. διαλγης ατη διαφερει τον αιτιον παναρκετας νοσου βρυειν [τους δ' ακραντος εχει νυξ]. θιγοντι δ' ουτι νυμφικων εδωλιων {[αντ. γ.} ακος, ποροι τε παντες εκ μιας οδου † βαινοντες τον χερομυση φονον καθαιροντες ιθυσαν ματαν. εμοι δ' (αναγκαν γαρ αμφιπτολιν {[επωιδ.} θεοι προσηνεγκαν: εκ γαρ οικων πατρωιων δουλιον μ' εσαγαγον αισαν) δικαια και μη δικαια, † πρεποντ' αρχας βιου, βιαι φερομενων, † αινεσαι, πικρον φρενων στυγος κρατουσηι. δακρυω δ' υφ' ειματων ματαιοισι δεσποταν τυχαις, κρυφαιοις πενθεσιν παχνουμενη. {ηλεκτρα} δμωιαι γυναικες, δωματων ευθημονες, επει παρεστε τησδε προστροπης εμοι πομποι, γενεσθε τωνδε συμβουλοι περι: τι φω χεουσα τασδε κηδειους χοας; πως ευφρον' ειπω, πως κατευξωμαι πατρι; ποτερα λεγουσα παρα φιλης φιλωι φερειν γυναικος ανδρι, της εμης μητρος παρα; τωνδ' ου παρεστι θαρσος, ουδ' εχω τι φω χεουσα τονδε πελανον εν τυμβωι πατρος. η τουτο φασκω τουπος, ως νομος βροτοις, ις' αντιδουναι τοισι πεμπουσιν ταδε στεφη, δοσιν γε των κακων επαξιαν; η σιγ' ατιμως, ωσπερ ουν απωλετο πατηρ, ταδ' εκχεασα, γαποτον χυσιν, στειχω, καθαρμαθ' ως τις εκπεμψας, παλιν δικουσα τευχος αστροφοισιν ομμασιν; τησδ' εστε βουλης, ω φιλαι, μεταιτιαι: κοινον γαρ εχθος εν δομοις νομιζομεν. μη κευθετ' ενδον καρδιας φοβωι τινος. το μορσιμον γαρ τον τ' ελευθερον μενει και τον προς αλλης δεσποτουμενον χερος. λεγοις αν, ει τι τωνδ' εχεις υπερτερον. {χο.} αιδουμενη σοι βωμον ως τυμβον πατρος λεξω, κελευεις γαρ, τον εκ φρενος λογον. {ηλ.} λεγοις αν, ωσπερ ηιδεσω ταφον πατρος. {χο.} φθεγγου χεουσα σεμνα: τοισιν ευφροσιν_ {ηλ.} τινας δε τουτους των φιλων προσεννεπω; {χο.} πρωτον μεν αυτην χωστις αιγισθον στυγει. {ηλ.} εμοι τε και σοι ταρ' επευξομαι ταδε. {χο.} αυτη συ ταυτα μανθανους' ηδη φρασαι. {ηλ.} τιν' ουν ετ' αλλον τηιδε προστιθω στασει; {χο.} μεμνης' ορεστου, κει θυραιος εσθ' ομως. {ηλ.} ευ τουτο, καφρενωσας ουχ ηκιστα με. {χο.} τοις αιτιοις νυν του φονου μεμνημενη_ {ηλ.} τι φω; διδασκ' απειρον εξηγουμενη. {χο.} ελθειν τιν' αυτοις δαιμον' η βροτων τινα_ {ηλ.} ποτερα δικαστην η δικηφορον λεγεις; {χο.} απλωστι φραζους', οστις ανταποκτενει. {ηλ.} και ταυτα μουστιν ευσεβη θεων παρα; {χο.} πως δ' ου, τον εχθρον ανταμειβεσθαι κακοις; {ηλ.} κηρυξ μεγιστε των ανω τε και κατω, αρηξον, ερμη χθονιε, κηρυξας εμοι τους γης ενερθε δαιμονας κλυειν εμας ευχας, πατρωιων δωματων επισκοπους, και γαιαν αυτην, η τα παντα τικτεται θρεψασα τ' αυθις τωνδε κυμα λαμβανει: καγω χεουσα τασδε χερνιβας νεκροις λεγω καλουσα πατερ': εποικτιρον τ' εμε, φιλον τ' ορεστην φως αναψον εν δομοις. πεπραμενοι γαρ νυν γε πως αλωμεθα προς της τεκουσης, ανδρα δ' αντηλλαξατο αιγισθον, οσπερ σου φονου μεταιτιος. καγω μεν αντιδουλος: εκ δε χρηματων φευγων ορεστης εστιν, οι δ' υπερκοπως εν τοισι σοις πονοισι χλιουσιν μεγα. ελθειν δ' ορεστην δευρο συν τυχηι τινι κατευχομαι σοι, και συ κλυθι μου, πατερ: αυτηι τε μοι δος σωφρονεστεραν πολυ μητρος γενεσθαι χειρα τ' ευσεβεστεραν. ημιν μεν ευχας τασδε, τοις δ' εναντιοις λεγω φανηναι σου, πατερ, τιμαορον, και τους κτανοντας αντικατθανειν δικηι. ταυτ' εν μεσωι τιθημι της κακης αρας, κεινοις λεγουσα τηνδε την κακην αραν: ημιν δε πομπος ισθι των εσθλων ανω, συν θεοισι και γηι και δικηι νικηφορωι. τοιαισδ' επ' ευχαις τασδ' επισπενδω χοας. υμας δε κωκυτοις' επανθιζειν νομος, παιανα του θανοντος εξαυδωμενας. {χο.} ιετε δακρυ καναχες ολομενον ολομενωι δεσποται, προς ερυμα τοδε κεδνων κακων τ' αποτροπον, αγος απευχετον, κεχυμενων χοαν. κλυε δε μοι, σεβας, κλυ', ω δεσποτ', εξ αμαυρας φρενος. οτοτοτοτοτοτοι, ιω, τις δορυσθενης εις' ανηρ, αναλυτηρ δομων, σκυθην τ' εν χεροιν [παλιντον' εν εργωι βελη] πιπαλλων αρη σχεδια τ' αυτοκωπα νωμων βελη; {ηλ.} εχει μεν ηδη γαποτους χοας πατηρ: νεου δε μυθου τουδε κοινωνησατε. {χο.} λεγοις αν: ορχειται δε καρδια φοβωι: {ηλ.} ορω τομαιον τονδε βοστρυχον ταφωι. {χο.} τινος ποτ' ανδρος η βαθυζωνου κορης; {ηλ.} ευξυμβολον τοδ' εστι παντι δοξασαι. {χο.} πως ουν παλαια παρα νεωτερας μαθω; {ηλ.} ουκ εστιν οστις πλην εμου κειραιτο νιν. {χο.} εχθροι γαρ οις προσηκε πενθησαι τριχι. {ηλ.} και μην οδ' εστι καρτ' ιδειν ομοπτερος_ {χο.} ποιαις εθειραις; τουτο γαρ θελω μαθειν. {ηλ.} αυτοισιν ημιν καρτα προσφερης ιδειν. {χο.} μων ουν ορεστου κρυβδα δωρον ην τοδε; {ηλ.} μαλιστ' εκεινου βοστρυχοις προσειδεται. {χο.} και πως εκεινος δευρ' ετολμησεν μολειν; {ηλ.} επεμψε χαιτην κουριμην χαριν πατρος. {χο.} ουχ ησσον ευδακρυτα μοι λεγεις ταδε, ει τησδε χωρας μηποτε ψαυσει ποδι. {ηλ.} καμοι προσεστη καρδιαι κλυδωνιον χολης, επαιθην δ' ως διανταιωι βελει: εξ ομματων δε διψιοι πιπτουσι μοι σταγονες αφαρκτοι δυσχιμου πλημυριδος, πλοκαμον ιδουσηι τονδε: πως γαρ ελπισω αστων τιν' αλλον τησδε δεσποζειν φοβης; αλλ' ουδε μην νιν η κτανους' εκειρατο, εμη δε μητηρ, ουδαμως επωνυμον φρονημα παισι δυσθεον πεπαμενη. εγω δ' οπως μεν αντικρυς ταδ' αινεσω, ειναι τοδ' αγλαισμα μοι του φιλτατου βροτων ορεστου_σαινομαι δ' υπ' ελπιδος. φευ. ειθ' ειχε φωνην εμφρον' αγγελου δικην, οπως διφροντις ουσα μη 'κινυσσομην, αλλ' η σαφ' ηινει τονδ' αποπτυσαι πλοκον, ειπερ γ' απ' εχθρου κρατος ην τετμημενος, η ξυγγενης ων ειχε συμπενθειν εμοι, αγαλμα τυμβου τουδε και τιμην πατρος. αλλ' ειδοτας μεν τους θεους καλουμεθα, οιοισιν εν χειμωσι ναυτιλων δικην στροβουμεθ': ει δε χρη τυχειν σωτηριας, σμικρου γενοιτ' αν σπερματος μεγας πυθμην. και μην στιβοι γε, δευτερον τεκμηριον, ποδων ομοιοι τοις τ' εμοισιν εμφερεις. και γαρ δυ' εστον τωδε περιγραφα ποδοιν, αυτου τ' εκεινου και συνεμπορου τινος. πτερναι τενοντων θ' υπογραφαι μετρουμεναι εις ταυτο συμβαινουσι τοις εμοις στιβοις. παρεστι δ' ωδις και φρενων καταφθορα. {ορεστησ} ευχου τα λοιπα, τοις θεοις τελεσφορους ευχας επαγγελλουσα, τυγχανειν καλως. {ηλ.} επει τι νυν εκατι δαιμονων κυρω; {ορ.} εις οψιν ηκεις ωνπερ εξηυχου παλαι. {ηλ.} και τινα συνοισθα μοι καλουμενηι βροτων; {ορ.} συνοιδ' ορεστην πολλα ς' εκπαγλουμενην. {ηλ.} και προς τι δητα τυγχανω κατευγματων; {ορ.} οδ' ειμι: μη ματευ' εμου μαλλον φιλον. {ηλ.} αλλ' η δολον τιν', ω ξεν', αμφι μοι πλεκεις; {ορ.} αυτος κατ' αυτου ταρα μηχανορραφω. {ηλ.} αλλ' εν κακοισι τοις εμοις γελαν θελεις; {ορ.} καν τοις εμοις αρ', ειπερ εν γε τοισι σοις. {ηλ.} ως οντ' ορεστην ταρ' εγω σε προυννεπω; {ορ.} αυτον μεν ουν ορωσα δυσμαθεις εμε: κουραν δ' ιδουσα τηνδε κηδειου τριχος ιχνοσκοπουσα τ' εν στιβοισι τοις εμοις ανεπτερωθης καδοκεις οραν εμε. σκεψαι, τομηι προσθεισα βοστρυχον τριχος, σαυτης αδελφου συμμετρον τωι σωι καραι. ιδου δ' υφασμα τουτο, σης εργον χερος, σπαθης τε πληγας, εν δε θηρειον γραφην_ ενδον γενου, χαραι δε μη 'κπλαγηις φρενας: τους φιλτατους γαρ οιδα νωιν οντας πικρους. {ηλ.} ω φιλτατον μελημα δωμασιν πατρος, δακρυτος ελπις σπερματος σωτηριου, αλκηι πεποιθως δωμ' ανακτησηι πατρος. ω τερπνον ομμα τεσσαρας μοιρας εχον εμοι, προσαυδαν δ' εστ' αναγκαιως εχον πατερα σε, και το μητρος ες σε μοι ρεπει στεργηθρον_η δε πανδικως εχθαιρεται_ και της τυθεισης νηλεως ομοσπορου: πιστος δ' αδελφος ησθ', εμοι σεβας φερων μονος: . . . . . . μονον κρατος τε και δικη συν τωι τριτωι παντων μεγιστωι ζηνι συγγενοιτο μοι. {ορ.} ζευ ζευ, θεωρος τωνδε πραγματων γενου: ιδου δε γενναν ευνιν αιετου πατρος, θανοντος εν πλεκταισι και σπειραμασιν δεινης εχιδνης. τους δ' απωρφανισμενους νηστις πιεζει λιμος: ου γαρ εντελεις θηραν πατρωιαν προσφερειν σκηνημασιν. ουτω δε καμε τηνδε τ', ηλεκτραν λεγω, ιδειν παρεστι σοι, πατροστερη γονον, αμφω φυγην εχοντε την αυτην δομων. καιτοι θυτηρος και σε τιμωντος μεγα πατρος νεοσσους τουσδ' αποφθειρας ποθεν εξεις ομοιας χειρος ευθοινον γερας; ουτ' αιετου γενεθλ' αποφθειρας, παλιν πεμπειν εχοις αν σηματ' ευπειθη βροτοις: ουτ' αρχικος σοι πας οδ' αυανθεις πυθμην βωμοις αρηξει βουθυτοις εν ημασιν. κομιζ', απο σμικρου δ' αν αρειας μεγαν δομον, δοκουντα καρτα νυν πεπτωκεναι. {χο.} ω παιδες, ω σωτηρες εστιας πατρος, σιγαθ', οπως μη πευσεται τις, ω τεκνα, γλωσσης χαριν δε παντ' απαγγελει ταδε προς τους κρατουντας: ους ιδοιμ' εγω ποτε θανοντας εν κηκιδι πισσηρει φλογος. {ορ.} ουτοι προδωσει λοξιου μεγασθενης χρησμος κελευων τονδε κινδυνον περαν, καξορθιαζων πολλα και δυσχειμερους ατας υφ' ηπαρ θερμον εξαυδωμενος, ει μη μετειμι του πατρος τους αιτιους τροπον τον αυτον, ανταποκτειναι λεγων, αποχρηματοισι ζημιαις ταυρουμενον αυτον δ' εφασκε τηι φιληι ψυχηι ταδε τεισειν μ' εχοντα πολλα δυστερπη κακα. τα μεν γαρ εκ γης δυσφρονων μηνιματα βροτοις πιφαυσκων ειπε τασδε νωιν νοσους, σαρκων επαμβατηρας αγριαις γναθοις, λιχηνας εξεσθοντας αρχαιαν φυσιν: λευκας δε κορσας τηιδ' επαντελλειν νοσωι: αλλας τ' εφωνει προσβολας ερινυων εκ των πατρωιων αιματων τελουμενας: . . . . . . . ορωντα λαμπρον, εν σκοτωι νωμωντ' οφρυν, το γαρ σκοτεινον των ενερτερων βελος εκ προστροπαιων εν γενει πεπτωκοτων, και λυσσα και ματαιος εκ νυκτων φοβος κινει ταρασσει και διωκαθει πολεως χαλκηλατωι πλαστιγγι λυμανθεν δεμας. και τοις τοιουτοις ουτε κρατηρος μερος ειναι μετασχειν, ου φιλοσπονδου λιβος, βωμων τ' απειργειν ουχ ορωμενην πατρος μηνιν: δεχεσθαι δ' ουτε συλλυειν τινα, παντων δ' ατιμον καφιλον θνηισκειν χρονωι κακως ταριχευθεντα παμφθαρτωι μορωι. τοιοισδε χρησμοις αρα χρη πεποιθεναι; κει μη πεποιθα, τουργον εστ' εργαστεον. πολλοι γαρ εις εν συμπιτνουσιν ιμεροι, θεου τ' εφετμαι και πατρος πενθος μεγα, και προς πιεζει χρηματων αχηνια, το μη πολιτας ευκλεεστατους βροτων, τροιας αναστατηρας ευδοξωι φρενι, δυοιν γυναικοιν ωδ' υπηκοους πελειν. θηλεια γαρ φρην: † ει δε μη, ταχ' εισεται. {χο.} αλλ' ω μεγαλαι μοιραι, διοθεν τηιδε τελευταν, ηι το δικαιον μεταβαινει. αντι μεν εχθρας γλωσσης εχθρα γλωσσα τελεισθω: τουφειλομενον πρασσουσα δικη μεγ' αυτει: αντι δε πληγης φονιας φονιαν πληγην τινετω. δρασαντα παθειν, τριγερων μυθος ταδε φωνει. {ορ.} ω πατερ αινοπατερ, τι σοι {[στρ. α.} φαμενος η τι ρεξας τυχοιμ' αν εκαθεν ουρισας, ενθα ς' εχουσιν ευναι, σκοτωι φαος αντιμοιρον; χαριτες δ' ομοιως κεκληνται γοος ευκλεης † προσθοδομοις ατρειδαις. {χο.} τεκνον, φρονημα του θανοντος ου δαμα{[στρ. β.} ζει πυρος μαλερα γναθος, φαινει δ' υστερον οργας: οτοτυζεται δ' ο θνηισκων, αναφαινεται δ' ο βλαπτων. πατερων δε και τεκοντων γοος ενδικος ματευει, το παν αμφιλαφης ταραχθεις. {ηλ.} κλυθι νυν, ω πατερ, εν μερει {[αντ. α.} πολυδακρυτα πενθη. διπαις τοι ς' επιτυμβιος θρηνος αναστεναζει. ταφος δ' ικετας δεδεκται φυγαδας θ' ομοιως. τι τωνδ' ευ, τι δ' ατερ κακων; ουκ ατριακτος ατα; {χο.} αλλ' ετ' αν εκ τωνδε θεος χρηιζων θειη κελαδους ευφθογγοτερους: αντι δε θρηνων επιτυμβιδιων παιων μελαθροις εν βασιλειοις νεοκρατα φιλον κομισειεν. {ορ.} ει γαρ υπ' ιλιωι {[στρ. γ.} προς τινος λυκιων, πατερ, δοριτμητος κατηναρισθης: λιπων αν ευκλειαν εν δομοισιν τεκνων τ' εν κελευθοις επιστρεπτον αιω κτισσας πολυχωστον αν ειχες ταφον διαποντιου γας, δωμασιν ευφορητον_ {χο.} φιλος φιλοισι τοις εκει καλως θανου{[αντ. β.} σιν, κατα χθονος εμπρεπων σεμνοτιμος ανακτωρ, προπολος τε των μεγιστων χθονιων εκει τυραννων: βασιλευς γαρ ησθ', οφρ' εζης, μοριμον λαχος πιπλαντων χεροιν πεισιβροτωι τε βακτρωι. {ηλ.} μηδ' υπο τρωιας {[αντ. γ.} τειχεσι φθιμενος, πατερ, μετ' αλλωι δουρικμητι λαωι παρα σκαμανδρου πορον τεθαφθαι: παρος δ' οι κτανοντες νιν ουτως δαμηναι, ιν' ην θανατηφορον αισαν προσω τινα πυνθανεσθαι τωνδε πονων απειρον. {χο.} ταυτα μεν, ω παι, κρεισσονα χρυσου, μεγαλης δε τυχης και υπερβορεου μειζονα φωνεις: δυνασαι γαρ. αλλα διπλης γαρ τησδε μαραγνης δουπος ικνειται: των μεν αρωγοι κατα γης ηδη, των δε κρατουντων χερες ουχ οσιαι † στυγερων τουτων: παισι δε μαλλον γεγενηται. {ορ.} τουτο διαμπερες ους {[στρ. δ.} ικεθ' απερ τε βελος. ζευ ζευ, κατωθεν αμπεμπων υστεροποινον αταν, βροτων τλαμονι και πανουργωι χειρι, τοκευσι δ' ομως τελειται. {χο.} εφυμνησαι γενοιτο μοι πυκα{[στρ. ε.} εντ' ολολυγμον ανδρος θεινομενου, γυναικος τ' ολλυμενας: τι γαρ κευθω † φρενος θειον εμπας † ποταται, παροιθεν δε πρωιρας δριμυς αηται κραδιας θυμος, εγκοτον στυγος. {ηλ.} και ποτ' αν αμφιθαλης {[αντ. δ.} ζευς επι χειρα βαλοι, φευ φευ, καρανα δαιξας; πιστα γενοιτο χωραι. δικαν [δ'] εξ αδικων απαιτω. κλυτε δε γα χθονιων τε τιμαι. {χο.} αλλα νομος μεν φονιας σταγονας χυμενας ες πεδον αλλο προσαιτειν αιμα: βοαι γαρ λοιγος ερινυν παρα των προτερον φθιμενων ατην ετεραν επαγουσαν επ' ατηι. {ορ.} ποποι δα νερτερων τυραννιδες, {[στρ. ζ.} ιδετε πολυκρατεις αραι φθινομενων, ιδεσθ' ατρειδαν τα λοιπ' αμηχανως εχοντα και δωματων ατιμα. πα τις τραποιτ' αν, ω ζευ; {χο.} πεπαλται δαυτε μοι φιλον κεαρ {[αντ. ε.} τονδε † κλυουσαν οικτον. και τοτε μεν δυσελπις, σπλαγχνα δε μοι κελαινουται προς επος κλυουσαι. οταν δ' αυτ' επαλκη ς' ορω, ρει' ελπις απεστασεν αχος † προς το φανεισθαι † μοι καλως. {ηλ.} τι δ' αν φαντες τυχοιμεν; η ταπερ {[αντ. ζ.} παθομεν αχεα προς γε των τεκομενων; παρεστι σαινειν, τα δ' ουτι θελγεται. λυκος γαρ ωστ' ωμοφρων ασαντος εκ ματρος εστι θυμος. {χο.} εκοψα κομμον αριον εν τε κισσιας {[στρ. η.} νομοις ιηλεμιστριας, απρικτοπληκτα πολυπαλακτα δ' ην ιδειν επασσυτεροτριβη τα χερος ορεγματα, ανωθεν ανεκαθεν, κτυπωι δ' επιρροθει κροτητον αμον και παναθλιον καρα. {ηλ.} ιω ιω δαια {[στρ. θ.} παντολμε ματερ, δαιαις εν εκφοραις ανευ πολιταν ανακτ', ανευ δε πενθηματων ετλης ανοιμωκτον ανδρα θαψαι. {ορ.} το παν ατιμως ελεξας, οιμοι. {[στρ. ι.} πατρος δ' ατιμωσιν αρα τεισει, εκατι μεν δαιμονων, εκατι δ' αμαν χερων. επειτ' εγω νοσφισας ολοιμαν. {χο.} εμασχαλισθη δε γ', ως τοδ' ειδηις, {[αντ. ι.} επρασσε δ' απερ νιν ωδε θαπτει, μορον κτισαι μωμενα αφερτον αιωνι σωι. κλυεις πατρωιους δυας ατιμους. {ηλ.} λεγεις πατρωιον μορον: εγω δ' απεστατουν {[αντ. η.} ατιμος, ουδεν αξια. μυχωι δ' αφερκτος πολυσινους κυνος δικαν ετοιμοτερα γελωτος ανεφερον λιβη, χεουσα πολυδακρυν γοον κεκρυμμενα. τοιαυτ' ακουων εν φρεσιν γραφου, πατερ. {χο.} γραφου: δι' ωτων δε συν{[αντ. θ.} τετραινε μυθον ησυχωι φρενων βασει. τα μεν γαρ ουτως εχει, τα δ' αυτος οργαι μαθειν. πρεπει δ' ακαμπτωι μενει καθηκειν. {ορ.} σε τοι λεγω, ξυγγενου, πατερ, φιλοις. {[στρ. κ.} {ηλ.} εγω δ' επιφθεγγομαι κεκλαυμενα. {χο.} στασις δε παγκοινος αδ' επιρροθει: ακουσον ες φαος μολων, ξυν δε γενου προς εχθρους. {ορ.} αρης αρει ξυμβαλει, δικαι δικα. {[αντ. κ.} {ηλ.} ιω θεοι, κραινετ' ενδικως λιτας. {χο.} τρομος μ' υφερπει κλυουσαν ευγματων. το μορσιμον μενει παλαι, ευχομενοις δ' αν ελθοι. {_} ω πονος εγγενης {[στρ. λ.} και παραμουσος ατας αιματοεσσα πλαγα. ιω δυστον' αφερτα κηδη: ιω δυσκαταπαυστον αλγος. {_} δωμασιν εμμοτον {[αντ. λ.} τωνδ' ακος, ουδ' απ' αλλων εκτοθεν, αλλ' απ' αυτων, δι' ωμαν εριν αιματηραν. θεων των κατα γας οδ' υμνος. {_} αλλα κλυοντες, μακαρες χθονιοι, τησδε κατευχης πεμπετ' αρωγην παισιν προφρονως επι νικηι. {ορ.} πατερ, τροποισιν ου τυραννικοις θανων, αιτουμενωι μοι δος κρατος των σων δομων. {ηλ.} καγω, πατερ, τοιαδε: σου χρεια μ' εχει † φυγειν μεγαν προσθεισαν αιγισθωι † . . . {ορ.} ουτω γαρ αν σοι δαιτες εννομοι βροτων κτιζοιατ': ει δε μη, παρ' ευδειπνοις εσηι ατιμος εμπυροισι κνισωτοις χθονος. {ηλ.} καγω χοας σοι της εμης παγκληριας οισω πατρωιων εκ δομων γαμηλιους: παντων δε πρωτον τονδε πρεσβευσω ταφον. {ορ.} ω γαι', ανες μοι πατερ' εποπτευσαι μαχην. {ηλ.} ω περσεφασσα, δος δε γ' ευμορφον κρατος. {ορ.} μεμνησο λουτρων οις ενοσφισθης, πατερ. {ηλ.} μεμνησο δ' αμφιβληστρον ως εκαινισαν_ {ορ.} πεδαις δ' αχαλκευτοις εθηρευθης, πατερ_ {ηλ.} αισχρως τε βουλευτοισιν εν καλυμμασιν. {ορ.} αρ' εξεγειρηι τοισδ' ονειδεσιν, πατερ; {ηλ.} αρ' ορθον αιρεις φιλτατον το σον καρα; {ορ.} ητοι δικην ιαλλε συμμαχον φιλοις, η τας ομοιας αντιδος λαβας λαβειν, ειπερ κρατηθεις γ' αντινικησαι θελεις. {ηλ.} και τησδ' ακουσον λοισθιου βοης, πατερ: ιδων νεοσσους τουσδ' εφημενους ταφωι, οικτιρε θηλυν αρσενος θ' ομου γοον. {ορ.} και μη 'ξαλειψηις σπερμα πελοπιδων τοδε, ουτω γαρ ου τεθνηκας ουδε περ θανων. [παιδες γαρ ανδρι κληδονες σωτηριοι θανοντι: φελλοι δ' ως αγουσι δικτυον, τον εκ βυθου κλωστηρα σωιζοντες λινου.] {ηλ.} ακου', υπερ σου τοιαδ' εστ' οδυρματα, αυτος δε σωιζηι τονδε τιμησας λογον. {χο.} και μην αμεμφη τονδ' ετεινατον λογον, τιμημα τυμβου της ανοιμωκτου τυχης. τα δ' αλλ', επειδη δραν κατωρθωσαι φρενι, ερδοις αν ηδη δαιμονος πειρωμενος. {ορ.} εσται: πυθεσθαι δ' ουδεν εστ' εξω δρομου, ποθεν χοας επεμψεν, εκ τινος λογου μεθυστερον τιμως' ανηκεστον παθος; θανοντι δ' ου φρονουντι δειλαια χαρις επεμπετ': ουκ εχοιμ' αν εικασαι ταδε τα δωρα, μειω δ' εστι της αμαρτιας. τα παντα γαρ τις εκχεας ανθ' αιματος ενος_ματην ο μοχθος: ωδ' εχει λογος. θελοντι δ', ειπερ οισθ', εμοι φρασον ταδε. {χο.} οιδ', ω τεκνον, παρη γαρ: εκ τ' ονειρατων και νυκτιπλαγκτων δειματων πεπαλμενη χοας επεμψε τασδε δυσθεος γυνη. {ορ.} η και πεπυσθε τουναρ, ωστ' ορθως φρασαι; {χο.} τεκειν δρακοντ' εδοξεν, ως αυτη λεγει. {ορ.} και ποι τελευται και καρανουται λογος; {χο.} εν σπαργανοισι παιδος ορμισαι δικην. {ορ.} τινος βορας χρηιζοντα, νεογενες δακος; {χο.} αυτη προσεσχε μαστον εν τωνειρατι. {ορ.} και πως ατρωτον ουθαρ ην υπο στυγους; {χο.} ωστ' εν γαλακτι θρομβον αιματος σπασαι. {ορ.} ουτοι ματαιον: ανδρος οψανον πελει. {χο.} η δ' εξ υπνου κεκλαγεν επτοημενη. πολλοι δ' ανηιθον, εκτυφλωθεντες σκοτωι, λαμπτηρες εν δομοισι δεσποινης χαριν: πεμπει δ' επειτα τασδε κηδειους χοας, ακος τομαιον ελπισασα πηματων. {ορ.} αλλ' ευχομαι γηι τηιδε και πατρος ταφωι τουνειρον ειναι τουτ' εμοι τελεσφορον. κρινω δε τοι νιν ωστε συγκολλως εχειν. ει γαρ τον αυτον χωρον εκλιπων εμοι ουφις επ' αμα σπαργαν' † ηπλειζετο, και μαστον αμφεχασκ' εμον θρεπτηριον, θρομβωι τ' εμειξεν αιματος φιλον γαλα, η δ' αμφι ταρβει τωιδ' επωιμωξεν παθει, δει τοι νιν, ως εθρεψεν εκπαγλον τερας, θανειν βιαιως: εκδρακοντωθεις δ' εγω κτεινω νιν, ως τουνειρον εννεπει τοδε. {χο.} τερασκοπον δη τωνδε ς' αιρουμαι περι, γενοιτο δ' ουτως. ταλλα δ' εξηγου φιλοις, τους μεν τι ποιειν, τους δε μη τι δραν λεγων. {ορ.} απλους ο μυθος: τηνδε μεν στειχειν εσω, αινω δε κρυπτειν τασδε συνθηκας εμας, ως αν δολωι κτειναντες ανδρα τιμιον δολωι γε και ληφθωσιν, εν ταυτωι βροχωι θανοντες, ηι και λοξιας εφημισεν, αναξ απολλων, μαντις αψευδης το πριν. ξενωι γαρ εικως, παντελη σαγην εχων, ηξω συν ανδρι τωιδ' εφ' ερκειους πυλας πυλαδηι, ξενος τε και δορυξενος δομων. αμφω δε φωνην ησομεν παρνησιδα, γλωσσης αυτην φωκιδος μιμουμενω. και δη θυρωρων ουτις αν φαιδραι φρενι δεξαιτ', επειδη δαιμοναι δομος κακοις: μενουμεν ουτως ωστ' επεικαζειν τινα δομοις παραστειχοντα και ταδ' εννεπειν: ‘τι δη πυληισι τον ικετην απειργεται αιγισθος, ειπερ οιδεν ενδημος παρων;’ ει δ' ουν αμειψω βαλον ερκειων πυλων κακεινον εν θρονοισιν ευρησω πατρος, η και μολων επειτα μ' οι κατα στομα ερει, σαφ' ισθι, και κατ' οφθαλμους καλειν, πριν αυτον ειπειν ‘ποδαπος ο ξενος;’ νεκρον θησω, ποδωκει περιβαλων χαλκευματι. φονου δ' ερινυς ουχ υπεσπανισμενη ακρατον αιμα πιεται τριτην ποσιν. νυν ουν συ μεν φυλασσε ταν οικωι καλως, οπως αν αρτικολλα συμβαινηι ταδε: υμιν δ' επαινω γλωσσαν ευφημον φερειν, σιγαν θ' οπου δει και λεγειν τα καιρια. τα δ' αλλα τουτωι δευρ' εποπτευσαι λεγω, ξιφηφορους αγωνας ορθωσαντι μοι. {χο.} πολλα μεν γα τρεφει {[στρ. α.} δεινα δειματων αχη, ποντιαι τ' αγκαλαι κνωδαλων ανταιων βρυουσι, [πλαθουσι] βλαστουσι και πεδαιχμιοι λαμπαδες πεδαοροι, πτανα τε και πεδοβαμονα κανεμοεντ' αν αιγιδων φρασαι κοτον. αλλ' υπερτολμον αν{[αντ. α.} δρος φρονημα τις λεγοι και γυναικων φρεσιν τλημονων παντολμους ερωτας, αταισι συννομους βροτων; συζυγους δ' ομαυλιας θηλυκρατης απερωτος ερως παρανικαι κνωδαλων τε και βροτων. ιστω δ' οστις ουχ υποπτερος {[στρ. β.} φροντισιν † δαεις ταν α παιδολυμας ταλαινα θεστιας μησατο, πυρδαη τινα προνοιαν, καταιθουσα παιδος δαφοινον δαλον ηλικ', επει μολων ματροθεν κελαδησε, ξυμμετρον τε διαι βιου μοιροκραντον ες ημαρ. αλλαν δ' ην τιν' εν λογοις στυγειν {[αντ. β.} φοινιαν σκυλλαν, ατ' εχθρων υπερ φωτ' απωλεσεν φιλον, κρητικοις χρυσεοδμητοισιν ορμοις πιθησασα, δωροισι μινω, νισον αθανατας τριχος νοσφισασα προβουλως πνεονθ' α κυνοφρων υπνωι: κιγχανει δε νιν ερμης. επει δ' επεμνησαμην αμειλιχων {[στρ. γ.} πονων_† ακαιρως δε δυσφιλες γαμηλευμ' απευχετον δομοις γυναικοβουλους τε μητιδας φρενων επ' ανδρι τευχεσφορωι επ' ανδρι δηιοις επικοτω σεβας † τιων [δ'] αθερμαντον εστιαν δομων, γυναικειαν ατολμον αιχμαν. κακων δε πρεσβευεται το λημνιον {[αντ. γ.} λογωι: γοαται δε δημοθεν καταπτυστον: ηικασεν δε τις το δεινον αυ λημνιοισι πημασιν. θεοστυγητωι δ' αγει βροτων ατιμωθεν οιχεται γενος. σεβει γαρ ουτις το δυσφιλες θεοις. τι τωνδ' ουκ ενδικως αγειρω; το δ' αγχι πλευμονων ξιφος {[στρ. δ.} διανταιαν οξυπευκες ουται, διαι δικας_το μη θεμις_[γαρ ου] λαξ πεδοι πατουμενας, το παν διος σεβας παρεκβαντας ου θεμιστως. δικας δ' ερειδεται πυθμην: {[αντ. δ.} προχαλκευει δ' αισα φασγανουργος: τεκνον δ' επεισφερει δομοις αιματων παλαιτερων τινειν μυσος χρονωι κλυτα βυσσοφρων ερινυς. {ορ.} παι παι, θυρας ακουσον ερκειας κτυπον. τις ενδον; ω παι, παι, μαλ' αυ, τις εν δομοις; τριτον τοδ' εκπεραμα δωματων καλω, ειπερ φιλοξεν' εστιν αιγισθου διαι. {οικετησ} ειεν, ακουω: ποδαπος ο ξενος; ποθεν; {ορ.} αγγελλε τοισι κυριοισι δωματων, προς ουσπερ ηκω και φερω καινους λογους. ταχυνε δ', ως και νυκτος αρμ' επειγεται σκοτεινον, ωρα δ' εμπορους μεθιεναι αγκυραν εν δομοισι πανδοκοις ξενων. εξελθετω τις δωματων τελεσφορος, γυνη † τοπαρχος_ανδρα δ' ευπρεπεστερον: αιδως γαρ εν λεσχηισιν ους' επαργεμους λογους τιθησιν: ειπε θαρσησας ανηρ προς ανδρα κασημηνεν εμφανες τεκμαρ. {κλυταιμηστρα} ξενοι, λεγοιτ' αν ει τι δει: παρεστι γαρ οποιαπερ δομοισι τοισδ' επεικοτα, και θερμα λουτρα και πονων θελκτηρια στρωμνη, δικαιων τ' ομματων παρουσια. ει δ' αλλο πραξαι δει τι βουλιωτερον, ανδρων τοδ' εστιν εργον, οις κοινωσομεν. {ορ.} ξενος μεν ειμι δαυλιευς εκ φωκεων: στειχοντα δ' αυτοφορτον οικειαι σαγηι εις αργος, ωσπερ δευρ' απεζυγην ποδας, αγνως προς αγνωτ' ειπε συμβαλων ανηρ, εξιστορησας και σαφηνισας οδον, στροφιος ο φωκευς: πευθομαι γαρ εν λογωι: ‘επειπερ αλλως, ω ξεν', εις αργος κιεις, προς τους τεκοντας πανδικως μεμνημενος τεθνεωτ' ορεστην ειπε, μηδαμως λαθηι. ειτ' ουν κομιζειν δοξα νικησει φιλων, ειτ' ουν μετοικον, εις το παν αει ξενον, θαπτειν, εφετμας τασδε πορθμευσον παλιν. νυν γαρ λεβητος χαλκεου πλευρωματα σποδον κεκευθεν ανδρος ευ κεκλαυμενου.’ τοσαυτ' ακουσας ειπον. ει δε τυγχανω τοις κυριοισι και προσηκουσιν λεγων ουκ οιδα: τον τεκοντα δ' εικος ειδεναι. {κλ.} οι 'γω, κατ' ακρας ειπας ως πορθουμεθα. ω δυσπαλαιστε τωνδε δωματων αρα, ως πολλ' επωπαις κακποδων ευ κειμενα, τοξοις προσωθεν ευσκοποις χειρουμενη. φιλων αποψιλοις με την παναθλιαν. και νυν_ορεστης ην γαρ ευβουλως εχων, εξω κομιζων ολεθριου πηλου ποδα_ νυν δ' ηπερ εν δομοισι † βακχιας καλης ιατρος ελπις ην, παρουσαν εγγραφει. † {ορ.} εγω μεν ουν ξενοισιν ωδ' ευδαιμοσι κεδνων εκατι πραγματων αν ηθελον γνωτος γενεσθαι και ξενωθηναι: τι γαρ ξενου ξενοισιν εστιν ευμενεστερον; προς δ' ευσεβειας ην εμοι τοδ' εν φρεσιν, τοιονδε πραγμα μη καρανωσαι φιλοις, καταινεσαντα και κατεξενωμενον. {κλ.} ουτοι κυρησεις μειον αξιως σεθεν, ουδ' ησσον αν γενοιο δωμασιν φιλος. αλλος δ' ομοιως ηλθεν αν ταδ' αγγελων. αλλ' εσθ' ο καιρος ημερευοντας ξενους μακρας κελευθου τυγχανειν † τα προσφορα. αγ' αυτον εις ανδρωνας ευξενους δομων, οπισθοπους τε τουσδε και ξυνεμπορους: κακει κυρουντων δωμασιν τα προσφορα. αινω δε πρασσειν ως υπευθυνωι ταδε. ημεις δε ταυτα τοις κρατουσι δωματων κοινωσομεν τε κου σπανιζοντες φιλων βουλευσομεσθα τησδε συμφορας περι. {χο.} ειεν, φιλιαι δμωιδες οικων, ποτε δη στοματων δειξομεν ισχυν επ' ορεστηι; ω ποτνια χθων και ποτνι' ακτη χωματος, η νυν επι ναυαρχωι σωματι κεισαι τωι βασιλειωι, νυν επακουσον, νυν επαρηξον: νυν γαρ ακμαζει πειθω δολιαν ξυγκαταβηναι, χθονιον δ' ερμην και τον νυχιον τοισδ' εφοδευσαι ξιφοδηλητοισιν αγωσιν. {_} εοικεν ανηρ ο ξενος τευχειν κακον: τροφον δ' ορεστου τηνδ' ορω κεκλαυμενην. ποι δη πατεις, κιλισσα, δωματων πυλας; λυπη δ' αμισθος εστι σοι ξυνεμπορος. {τροφοσ} αιγισθον η κρατουσα τοις ξενοις καλειν οπως ταχιστ' ανωγεν, ως σαφεστερον ανηρ απ' ανδρος την νεαγγελτον φατιν ελθων πυθηται: την δε προς μεν οικετας θετο σκυθρωπον, εντος ομματων γελων κευθους' επ' εργοις διαπεπραγμενοις καλως κεινηι_δομοις δε τοισδε παγκακως εχει, φημης υφ', ης ηγγειλαν οι ξενοι τορως. η δη κλυων εκεινος ευφρανει νοον, ευτ' αν πυθηται μυθον. ω ταλαιν' εγω: ως μοι τα μεν παλαια συγκεκραμενα αλγη δυσοιστα τοισδ' εν ατρεως δομοις τυχοντ' εμην ηλγυνεν εν στερνοις φρενα, αλλ' ουτι πω τοιονδε πημ' ανεσχομην. τα μεν γαρ αλλα τλημονως ηντλουν κακα: φιλον δ' ορεστην, της εμης ψυχης τριβην, ον εξεθρεψα μητροθεν δεδεγμενη . . . . . . . . και νυκτιπλαγκτων ορθιων κελευματων και πολλα και μοχθηρ' ανωφελητ' εμοι τλασηι_το μη φρονουν γαρ ωσπερει βοτον τρεφειν αναγκη, πως γαρ ου; τροπωι φρενος: ου γαρ τι φωνει παις ετ' ων εν σπαργανοις, ει λιμος, η διψη τις, η λιψουρια εχει: νεα δε νηδυς αυταρκης τεκνων. τουτων προμαντις ουσα, πολλα δ', οιομαι, ψευσθεισα, παιδος σπαργανων φαιδρυντρια_ κναφευς τροφευς τε ταυτον ειχετην τελος. εγω διπλας δε τασδε χειρωναξιας εχους' ορεστην εξεδεξαμην πατρι: τεθνηκοτος δε νυν ταλαινα πευθομαι. στειχω δ' επ' ανδρα τωνδε λυμαντηριον οικων, θελων δε τονδε πευσεται λογον. {χο.} πως ουν κελευει νιν μολειν εσταλμενον; {τρ.} η πως; λεγ' αυθις, ως μαθω σαφεστερον. {χο.} ει ξυν λοχιταις ειτε και μονοστιβη. {τρ.} αγειν κελευει δορυφορους οπαονας. {χο.} μη νυν συ ταυτ' αγγελλε δεσποτου στυγει: αλλ' αυτον ελθειν, ως αδειμαντων κλυηι, ανωχθ' οσον ταχιστα, γαθουσηι φρενι. εν αγγελωι γαρ κυπτος ορθουται λογος. {τρ.} αλλ' η φρονεις ευ τοισι νυν ηγγελμενοις; {χο.} αλλ' ει τροπαιαν ζευς κακων θησει ποτε; {τρ.} και πως; ορεστης ελπις οιχεται δομων. {χο.} ουπω: κακος γε μαντις αν γνοιη ταδε. {τρ.} τι φηις; εχεις τι των λελεγμενων διχα; {χο.} αγγελλ' ιουσα, πρασσε ταπεσταλμενα. μελει θεοισιν ωνπερ αν μεληι περι. {τρ.} αλλ' ειμι και σοις ταυτα πεισομαι λογοις. γενοιτο δ' ως αριστα συν θεων δοσει. {χο.} νυν παραιτουμεναι μοι, πατερ {[στρ. α.} ζευ θεων ολυμπιων, δος τυχας τυχειν δομου κυριοις τα σωφρον' αυ μαιομενοις ιδειν. δια δικας επος απαν ελακον, ω ζευ, συ νιν φυλασσοις. αιαι, προ δε δη 'χθρων {[μεσωιδ. α.} των εσω μελαθρων, ω ζευ, θες, επει νιν μεγαν αρας διδυμα και τριπλα παλιμποινα θελων αμειψηι. ισθι δ' ανδρος φιλου πωλον ευ{[αντ. α.} νιν ζυγεντ' εν αρμασιν πηματων, συ δ' εν δρομωι προστιθεις μετρον κτισον σωιζομενων ρυθμον, δια πεδον τουτ' ιδειν ανομενων βηματων ορεγμα. οι τ' εσω δωματων πλουτογα{[στρ. β.} θη μυχον νομιζετε, κλυτε, συμφρονες θεοι: αγετε . . . . των παλαι πεπραγμενων λυσασθ' αιμα προσφατοις δικαις: γερων φονος μηκετ' εν δομοις τεκοι. το δε καλως κτιμενον ω μεγα ναιων {[μεσωιδ. β.} στομιον, ευ δος ανιδειν δομον ανδρος, και νιν ελευθεριας φως λαμπρον ιδειν φιλιοις ομμασιν εκ δνοφερας καλυπτρας. ξυλλαβοι δ' ενδικως παις ο μαι{[αντ. β.} ας, επει φορωτατος πραξιν ουρισαι θελων. αλαα πολλα δ' αμφανει χρηιζων [κρυπτα], ασκοπον δ' επος λεγων νυκτος προυμματων σκοτον φερει, καθ' ημεραν δ' ουδεν εμφανεστερος. και τοτ' ηδη † πλουτον {[στρ. γ.} δωματων λυτηριον, θηλυν ουριοσταταν † ομου κρεκτον γοητων νομον μεθησομεν: πλει ταδ' ευ: εμον εμον κερδος αυξεται τοδ', ατα δ' αποστατει φιλων. συ δε θαρσων οταν ηκηι μερος εργων {[μεσωιδ. γ.} επαΰσας θροεουσαι προς σε ‘τεκνον’, ‘πατρος’ αυδα, και περαιν' ανεπιμομφον αταν. περσεως τ' εν φρεσιν {[αντ. γ.} σαισι καρδιαν σχεθων, τοις θ' υπο χθονος φιλος τοις τ' ανωθεν, προφρασσων φαρος γοργους λυγρας ενδοθεν φονιον αταν τιθει, τον αιτιον δ' εξαπολλυ' εισορων. {αιγισθοσ} ηκω μεν ουκ ακλητος, αλλ' υπαγγελος: νεαν φατιν δε πευθομαι λεγειν τινας ξενους μολοντας ουδαμως εφιμερον, μορον γ' ορεστου. και τοδ' αυ φερειν δομοις γενοιτ' αν αχθος αιματοσταγες, φονωι τωι προσθεν ελκαινουσι και δεδηγμενοις. πως ταυτ' αληθη και βλεποντα δοξασω; η προς γυναικων δειματουμενοι λογοι πεδαρσιοι θρωισκουσι, θνηισκοντες ματην; τι τωνδ' αν ειποις ωστε δηλωσαι φρενι; {χο.} ηκουσαμεν μεν, πυνθανου δε των ξενων εσω παρελθων. ουδεν αγγελων σθενος ως αυτος' αυτον ανδρα πευθεσθαι περι. {αι.} ιδειν ελεγξαι τ' ευ θελω τον αγγελον, ειτ' αυτος ην θνηισκοντος εγγυθεν παρων, ειτ' εξ αμαυρας κληδονος λεγει μαθων. ουτοι φρεν' αν κλεψειεν ωμματωμενην. {χο.} ζευ ζευ, τι λεγω, ποθεν αρξωμαι ταδ' επευχομενη καπιθεαζους', υπο δ' ευνοιας πως ισον ειπους' ανυσωμαι; νυν γαρ μελλουσι μιανθεισαι πειραι κοπανων ανδροδαικτων η πανυ θησειν αγαμεμνονιων οικων ολεθρον δια παντος, η πυρ και φως επ' ελευθεριαι δαιων αρχαις τε πολισσονομοις εξει πατερων μεγαν ολβον. τοιανδε παλην μονος ων εφεδρος δισσοις μελλει θειος ορεστης αψειν. ειη δ' επι νικηι. {αι.} ε ε, οτοτοτοι. {χο.} {_} εα εα μαλα: {_} πως εχει; πως κεκρανται δομοις; {_} αποσταθωμεν πραγματος τελουμενου, οπως δοκωμεν τωνδ' αναιτιαι κακων ειναι: μαχης γαρ δη κεκυρωται τελος. {οικετησ} οιμοι, πανοιμοι δεσποτου † τελουμενου: οιμοι μαλ' αυθις εν τριτοις προσφθεγμασιν. αιγισθος ουκετ' εστιν. αλλ' ανοιξατε οπως ταχιστα, και γυναικειους πυλας μοχλοις χαλατε: και μαλ' ηβωντος δε δει_ ουχ ωστ' αρηξαι διαπεπραγμενωι: τι γαρ; ιου ιου. κωφοις αυτω και καθευδουσιν ματην ακραντα βαζω. που κλυταιμηστρα; τι δραι; εοικε νυν αυτης † επι ξυρου πελας αυχην πεσεισθαι προς δικην πεπληγμενος. {κλ.} τι δ' εστι χρημα; τινα βοην ιστης δομοις; {οι.} τον ζωντα καινειν τους τεθνηκοτας λεγω. {κλ.} οι 'γω, ξυνηκα τουπος εξ αινιγματων. δολοις ολουμεθ', ωσπερ ουν εκτειναμεν. δοιη τις ανδροκμητα πελεκυν ως ταχος: ειδωμεν ει νικωμεν, η νικωμεθα. ενταυθα γαρ δη τουδ' αφικομην κακου. {ορ.} σε και ματευω: τωιδε δ' αρκουντως εχει. {κλ.} οι 'γω. τεθνηκας, φιλτατ', αιγισθου βια. {ορ.} φιλεις τον ανδρα; τοιγαρ εν ταυτωι ταφωι κεισηι. θανοντα δ' ουτι μη προδωις ποτε. {κλ.} επισχες, ω παι, τονδε δ' αιδεσαι, τεκνον, μαστον, προς ωι συ πολλα δη βριζων αμα ουλοισιν εξημελξας ευτραφες γαλα. {ορ.} πυλαδη, τι δρασω; μητερ' αιδεσθω κτανειν; {πυλαδησ} που δη το λοιπον λοξιου μαντευματα τα πυθοχρηστα, πιστα τ' ευορκωματα; απαντας εχθρους των θεων ηγου πλεον. {ορ.} κρινω σε νικαν, και παραινεις μοι καλως. επου, προς αυτον τονδε σε σφαξαι θελω: και ζωντα γαρ νιν κρεισσον' ηγησω πατρος. τουτωι θανουσα ξυγκαθευδ', επει φιλεις τον ανδρα τουτον, ον δε χρην φιλειν στυγεις. {κλ.} εγω ς' εθρεψα, συν δε γηραναι θελω. {ορ.} πατροκτονουσα γαρ ξυνοικησεις εμοι; {κλ.} η μοιρα τουτων, ω τεκνον, παραιτια. {ορ.} και τονδε τοινυν μοιρ' επορσυνεν μορον. {κλ.} ουδεν σεβιζηι γενεθλιους αρας, τεκνον; {ορ.} τεκουσα γαρ μ' ερριψας ες το δυστυχες. {κλ.} ουτοι ς' απερριψ' ες δομους δορυξενους. {ορ.} αικως επραθην ων ελευθερου πατρος. {κλ.} που δηθ' ο τιμος, οντιν' αντεδεξαμην; {ορ.} αισχυνομαι σοι τουτ' ονειδισαι σαφως. {κλ.} [μη] αλλ' ειφ' ομοιως και πατρος του σου ματας. {ορ.} μη ελεγχε τον πονουντ' εσω καθημενη. {κλ.} αλγος γυναιξιν ανδρος ειργεσθαι, τεκνον. {ορ.} τρεφει δε γ' ανδρος μοχθος ημενας εσω. {κλ.} κτενειν εοικας, ω τεκνον, την μητερα. {ορ.} συ τοι σεαυτην, ουκ εγω, κατακτενεις. {κλ.} ορα, φυλαξαι μητρος εγκοτους κυνας. {ορ.} τας του πατρος δε πως φυγω, παρεις ταδε; {κλ.} εοικα θρηνειν ζωσα προς τυμβον ματην. {ορ.} πατρος γαρ αισα τονδε σουριζει μορον. {κλ.} οι 'γω τεκουσα τονδ' οφιν εθρεψαμην. {ορ.} η καρτα μαντις ουξ ονειρατων φοβος. εκανες ον ου χρην, και το μη χρεων παθε. {χο.} στενω μεν ουν και τωνδε συμφοραν διπλην. επει δε πολλων αιματων επηκρισε τλημων ορεστης, τουθ' ομως αιρουμεθα, οφθαλμον οικων μη πανωλεθρον πεσειν. _εμολε μεν δικα πριαμιδαις χρονωι, {[στρ. α.} βαρυδικος ποινα: εμολε δ' ες δομον τον αγαμεμνονος διπλους λεων, διπλους αρης. ελαχε δ' ες το παν ο πυθοχρηστος φυγας θεοθεν ευ φραδαισιν ωρμημενος. επολολυξατ' ω δεσποσυνων δομων {[μεσωιδ.} αναφυγαι κακων και κτεανων τριβας υπο δυοιν μιαστοροιν δυσοιμου τυχας. εμολε δ' ωι μελει κρυπταδιου μαχας {[αντ. α.} δολιοφρων ποινα: εθιγε δ' εν μαχαι χερος ετητυμος διος κορα_δικαν δε νιν προσαγορευομεν βροτοι τυχοντες καλως_ ολεθριον πνεους' εν εχθροις κοτον: ταπερ ο λοξιας ο παρνασιας {[στρ. β.} μεγαν εχων μυχον χθονος επωρθιαξεν αδολως † δολιας † βλαπτομεναν εγχρονισθεισαν εποιχεται, κρατει τ' αιει πως το θειον [παρα] το μη υπουργειν κακοις, αξια δ' ουρανουχον αρχαν σεβειν. παρα το φως ιδειν. παρα τε φως ιδειν, μεγα τ' αφηιρεθη {[μεσωιδ.} ψαλιον οικων. αναγε μαν δομοι: πολυν αγαν χρονον χαμαιπετεις εκεισθε. ταχα δε παντελης χρονος αμειψεται {[αντ. β.} προθυρα δωματων, οταν αφ' εστιας μυσος απαν ελασηι καθαρμοισιν αταν ελατηριοις. τυχαι δ' ευπροσωπωι κειται το παν ιδειν, θρεομενοις “μετοικοι δομων πεσουνται παλιν.” παρα το φως ιδειν. {ορ.} ιδεσθε χωρας την διπλην τυραννιδα πατροκτονους τε δωματων πορθητορας. σεμνοι μεν ησαν εν θρονοις τοθ' ημενοι, φιλοι δε και νυν, ως επεικασαι παθη παρεστιν, ορκος τ' εμμενει πιστωμασιν. ξυνωμοσαν μεν θανατον αθλιωι πατρι και ξυνθανεισθαι: και ταδ' ευορκως εχει. ιδεσθε δ' αυτε, τωνδ' επηκοοι κακων, το μηχανημα, δεσμον αθλιωι πατρι, πεδας τε χειροιν και ποδοιν ξυνωριδα. εκτεινατ' αυτο και κυκλωι παρασταδον στεγαστρον ανδρος δειξαθ', ως ιδηι πατηρ_ ουχ ουμος, αλλ' ο παντ' εποπτευων ταδε ηλιος_αναγνα μητρος εργα της εμης, ως αν παρηι μοι μαρτυς εν δικηι ποτε, ως τονδ' εγω μετηλθον ενδικως φονον τον μητρος: αιγισθου γαρ ου λεγω μορον: εχει γαρ αισχυντηρος, ως νομος, δικην. ητις δ' επ' ανδρι τουτ' εμησατο στυγος, εξ ου τεκνων ηνεγχ' υπο ζωνην βαρος, φιλον τεως, νυν δ' εχθρον, ως φαινει, κακον_ τι σοι δοκει; μυραινα γ' ειτ' εχιδν' εφυ σηπειν θιγους' αν μαλλον ου δεδηγμενον τολμης εκατι κακδικου φρονηματος; τι νιν προσειπω, καν τυχω μαλ' ευστομων; αγρευμα θηρος, η νεκρου ποδενδυτον δροιτης κατασκηνωμα; δικτυον μεν ουν, αρκυν τ' αν ειποις και ποδιστηρας πεπλους. τοιουτον αν κτησαιτο φιλητης ανηρ, ξενων απαιολημα καργυροστερη βιον νομιζων, τωιδε τ' αν δολωματι πολλους αναιρων πολλα θερμαινοι φρενα. τοιαδ' εμοι ξυνοικος εν δομοισι μη γενοιτ': ολοιμην προσθεν εκ θεων απαις. {χο.} αιαι αιαι μελεων εργων: στυγερωι θανατωι διεπραχθης. αιαι, αιαι, μιμνοντι δε και παθος ανθει. {ορ.} εδρασεν η ουκ εδρασε; μαρτυρει δε μοι φαρος τοδ', ως εβαψεν αιγισθου ξιφος. φονου δε κηκις ξυν χρονωι ξυμβαλλεται, πολλας βαφας φθειρουσα του ποικιλματος. νυν αυτον αινω, νυν αποιμωζω παρων, πατροκτονον θ' υφασμα προσφωνων τοδε αλγω μεν εργα και παθος γενος τε παν, αζηλα νικης τησδ' εχων μιασματα. {χο.} ουτις μεροπων ασινη βιοτον δια παντ' εντιμος αμειψει. αιαι, αιαι, μοχθος δ' ο μεν αυτιχ', ο δ' ηξει. {ορ.} αλλ' ως αν ειδητ', ου γαρ οιδ' οπη τελει, ωσπερ ξυν ιπποις ηνιοστροφω δρομου εξωτερω: φερουσι γαρ νικωμενον φρενες δυσαρκτοι, προς δε καρδιαι φοβος αιδειν ετοιμος ηδ' υπορχεισθαι κοτωι. εως δ' ετ' εμφρων ειμι, κηρυσσω φιλοις, κτανειν τε φημι μητερ' ουκ ανευ δικης, πατροκτονον μιασμα και θεων στυγος. και φιλτρα τολμης τησδε πλειστηριζομαι τον πυθομαντιν λοξιαν, χρησαντ' εμοι πραξαντα μεν ταυτ' εκτος αιτιας κακης ειναι, παρεντα δ'_ουκ ερω την ζημιαν: τοξωι γαρ ουτις πηματων εφιξεται. και νυν ορατε μ', ως παρεσκευασμενος ξυν τωιδε θαλλωι και στεφει προσιξομαι μεσομφαλον θ' ιδρυμα, λοξιου πεδον, πυρος τε φεγγος αφθιτον κεκλημενον, φευγων τοδ' αιμα κοινον: ουδ' εφ' εστιαν αλλην τραπεσθαι λοξιας εφιετο. ταδ' εν χρονωι μοι παντας αργειους λεγω μνημηι φυλασσειν ως επορσυνθη κακα, και μαρτυρειν μοι, μενελεως οταν μοληι. εγω δ' αλητης τησδε γης αποξενος, ζων και τεθνηκως τασδε κληδονας λιπων_ {χο.} αλλ' ευ γ' επραξας, μηδ' επιζευχθηις στομα φημηι πονηραι μηδ' επιγλωσσω κακα. ηλευθερωσας πασαν αργειων πολιν, δυοιν δρακοντοιν ευπετως τεμων καρα. {ορ.} α, α, δμωαι γυναικες: αιδε, γοργονων δικην, φαιοχιτωνες και πεπλεκτανημεναι πυκνοις δρακουσιν: ουκετ' αν μειναιμ' εγω. {χο.} τινες σε δοξαι, φιλτατ' ανθρωπων πατρι, στροβουσιν; ισχε, μη φοβου, νικων πολυ. {ορ.} ουκ εισι δοξαι τωνδε πηματων εμοι: σαφως γαρ αιδε μητρος εγκοτοι κυνες. {χο.} ποταινιον γαρ αιμα σοι χεροιν ετι: εκ τωνδε τοι ταραγμος ες φρενας πιτνει. {ορ.} αναξ απολλον, αιδε πληθυουσι δη, καξ ομματων σταζουσι ναμα δυσφιλες. {χο.} εις σοι καθαρμος: λοξιας δε προσθιγων ελευθερον σε τωνδε πηματων κτισει. {ορ.} υμεις μεν ουχ ορατε τασδ', εγω δ' ορω: ελαυνομαι δε κουκετ' αν μειναιμ' εγω. {χο.} αλλ' ευτυχοιης, και ς' εποπτευων προφρων θεος φυλασσοι καιριοισι συμφοραις. {_} οδε τοι μελαθροις τοις βασιλειοις τριτος αυ χειμων πνευσας γονιας ετελεσθη. παιδοβοροι μεν πρωτον υπηρξαν μοχθοι ταλανες [τε θυεστου]: δευτερον ανδρος βασιλεια παθη, λουτροδαικτος δ' ωλετ' αχαιων πολεμαρχος ανηρ: νυν δ' αυ τριτος ηλθε ποθεν σωτηρ_ η μορον ειπω; ποι δητα κρανει, ποι καταληξει μετακοιμισθεν μενος ατης; [7] {Work} {ευμενιδεσ} {προφητισ} πρωτον μεν ευχηι τηιδε πρεσβευω θεων την πρωτομαντιν γαιαν: εκ δε της θεμιν, η δη το μητρος δευτερα τοδ' εζετο μαντειον, ως λογος τις: εν δε τωι τριτωι λαχει, θελουσης, ουδε προς βιαν τινος, τιτανις αλλη παις χθονος καθεζετο, φοιβη: διδωσι δ' η γενεθλιον δοσιν φοιβωι: το φοιβης δ' ονομ' εχει παρωνυμον. λιπων δε λιμνην δηλιαν τε χοιραδα, κελσας επ' ακτας ναυπορους τας παλλαδος, ες τηνδε γαιαν ηλθε παρνησου θ' εδρας. πεμπουσι δ' αυτον και σεβιζουσιν μεγα κελευθοποιοι παιδες ηφαιστου, χθονα ανημερον τιθεντες ημερωμενην. μολοντα δ' αυτον καρτα τιμαλφει λεως, δελφος τε χωρας τησδε πρυμνητης αναξ. τεχνης δε νιν ζευς ενθεον κτισας φρενα ιζει τεταρτον τοισδε μαντιν εν θρονοις: διος προφητης δ' εστι λοξιας πατρος. τουτους εν ευχαις φροιμιαζομαι θεους. παλλας προναια δ' εν λογοις πρεσβευεται. σεβω δε νυμφας, ενθα κωρυκις πετρα κοιλη, φιλορνις, δαιμονων αναστροφη: βρομιος δ' εχει τον χωρον, ουδ' αμνημονω, εξ ουτε βακχαις εστρατηγησεν θεος, λαγω δικην πενθει καταρραψας μορον: πλειστου τε πηγας και ποσειδωνος κρατος καλουσα και τελειον υψιστον δια, επειτα μαντις εις θρονους καθιζανω. και νυν τυχειν με των πριν εισοδων μακρωι αριστα δοιεν: κει παρ' ελληνων τινες, ιτων παλωι λαχοντες, ως νομιζεται. μαντευομαι γαρ ως αν ηγηται θεος. η δεινα λεξαι, δεινα δ' οφθαλμοις δρακειν, παλιν μ' επεμψεν εκ δομων των λοξιου, ως μητε σωκειν μητε μ' ακταινειν στασιν: τρεχω δε χερσιν, ου ποδωκειαι σκελων. δεισασα γαρ γραυς ουδεν, αντιπαις μεν ουν. εγω μεν ερπω προς πολυστεφη μυχον: ορω δ' επ' ομφαλωι μεν ανδρα θεομυση εδραν εχοντα προστροπαιον, αιματι σταζοντα χειρας και νεοσπαδες ξιφος εχοντ' ελαιας θ' υψιγεννητον κλαδον, ληνει μεγιστωι σωφρονως εστεμμενον, αργητι μαλλωι: τηιδε γαρ τρανως ερω. προσθεν δε τανδρος τουδε θαυμαστος λοχος ευδει γυναικων εν θρονοισιν ημενος. ουτοι γυναικας, αλλα γοργονας λεγω, ουδ' αυτε γοργειοισιν εικασω τυποις. ειδον ποτ' ηδη φινεως γεγραμμενας δειπνον φερουσας: απτεροι γε μην ιδειν αυται, μελαιναι δ', ες το παν βδελυκτροποι: ρεγκουσι δ' ου πλατοισι φυσιαμασιν: εκ δ' ομματων λειβουσι δυσφιλη λιβα: και κοσμος ουτε προς θεων αγαλματα φερειν δικαιος ουτ' ες ανθρωπων στεγας. το φυλον ουκ οπωπα τησδ' ομιλιας ουδ' ητις αια τουτ' επευχεται γενος τρεφους' ανατει μη μεταστενειν πονον. ταντευθεν ηδη τωνδε δεσποτηι δομων αυτωι μελεσθω λοξιαι μεγασθενει. ιατρομαντις δ' εστι και τερασκοπος και τοισιν αλλοις δωματων καθαρσιος. {ορεστησ} αναξ απολλον, οισθα μεν το μη αδικειν: επει δ' επισται, και το μη αμελειν μαθε. σθενος δε ποιειν ευ φερεγγυον το σον. {απολλων} ουτοι προδωσω: δια τελους δε σοι φυλαξ, εγγυς παρεστως και προσωθ' αποστατων, εχθροισι τοις σοις ου γενησομαι πεπων. και νυν αλουσας τασδε τας μαργους οραις: υπνωι πεσουσαι δ' αι καταπτυστοι κοραι, γραιαι παλαιαι παιδες, αις ου μειγνυται θεων τις ουδ' ανθρωπος ουδε θηρ ποτε_ κακων δ' εκατι καγενοντ', επει κακον σκοτον νεμονται ταρταρον θ' υπο χθονος, μισηματ' ανδρων και θεων ολυμπιων. ομως δε φευγε μηδε μαλθακος γενηι. ελωσι γαρ σε και δι' ηπειρου μακρας βιβωντ' αν' αει την πλανοστιβη χθονα υπερ τε ποντον και περιρρυτας πολεις. και μη προκαμνε τονδε βουκολουμενος πονον: μολων δε παλλαδος ποτι πτολιν ιζου παλαιον αγκαθεν λαβων βρετας. κακει δικαστας τωνδε και θελκτηριους μυθους εχοντες μηχανας ευρησομεν, ωστ' ες το παν σε τωνδ' απαλλαξαι πονων. και γαρ κτανειν ς' επεισα μητρωιον δεμας. μεμνησο, μη φοβος σε νικατω φρενας. συ δ', αυταδελφον αιμα και κοινου πατρος, ερμη, φυλασσε, καρτα δ' ων επωνυμος πομπαιος ισθι, τονδε ποιμαινων εμον ικετην: σεβει τοι ζευς τοδ' εκνομων σεβας ορμωμενον βροτοισιν ευπομπωι τυχηι. {κλυταιμηστρασ ειδωλον} ευδοιτ' αν, ωη, και καθευδουσων τι δει; εγω δ' υφ' υμων ωδ' απητιμασμενη αλλοισιν εν νεκροισιν_ων μεν εκτανον ονειδος εν φθιτοισιν ουκ εκλειπεται, αισχρως δ' αλωμαι: προυννεπω δ' υμιν οτι εχω μεγιστην αιτιαν κεινων υπο: παθουσα δ' ουτω δεινα προς των φιλτατων_ ουδεις υπερ μου δαιμονων μηνιεται, κατασφαγεισης προς χερων μητροκτονων. ορα δε πληγας τασδε καρδιαι σεθεν: ευδουσα γαρ φρην ομμασιν λαμπρυνεται, [εν ημεραι δε μοιρ' απροσκοπος βροτων.] η πολλα μεν δη των εμων ελειξατε: χοας τ' αοινους, νηφαλια μειλιγματα, και νυκτισεμνα δειπν' επ' εσχαραι πυρος εθυον, ωραν ουδενος κοινην θεων. και παντα ταυτα λαξ ορω πατουμενα. ο δ' εξαλυξας οιχεται νεβρου δικην, και ταυτα κουφως εκ μεσων αρκυστατων. ωρουσεν υμιν εγκατιλλωψας μεγα. ακουσαθ', ως ελεξα της εμης περι ψυχης: φρονησατ', ω κατα χθονος θεαι. οναρ γαρ υμας νυν κλυταιμηστρα καλω. {χοροσ} (μυγμος.) {κλ.} μυζοιτ' αν, ανηρ δ' οιχεται φευγων προσω: † φιλοις γαρ εισιν ουκ εμοις προσικτορες. {χο.} (μυγμος.) {κλ.} αγαν υπνωσσεις κου κατοικτιζεις παθος: φονευς δ' ορεστης τησδε μητρος οιχεται. {χο.} (ωγμος.) {κλ.} ωζεις, υπνωσσεις: ουκ αναστησηι ταχος; τι σοι πεπρωται πραγμα πλην τευχειν κακα; {χο.} (ωγμος.) {κλ.} υπνος πονος τε κυριοι συνωμοται δεινης δρακαινης εξεκηραναν μενος. {χο.} (μυγμος διπλους οξυς.) λαβε λαβε λαβε λαβε, φραζου. {κλ.} οναρ διωκεις θηρα, κλαγγαινεις δ' απερ κυων μεριμναν ουποτ' εκλειπων πονου. τι δραις; ανιστω, μη σε νικατω πονος, μηδ' αγνοησηις πημα μαλθαχθεις' υπνωι. αλγησον ηπαρ ενδικοις ονειδεσιν: τοις σωφροσιν γαρ αντικεντρα γιγνεται. συ δ' αιματηρον πνευμ' επουρισασα τωι, ατμωι κατισχναινουσα, νηδυος πυρι, επου, μαραινε δευτεροις διωγμασιν. {χο.} {_} εγειρ', εγειρε και συ τηνδ', εγω δε σε. ευδεις; ανιστω, καπολακτισας' υπνον, ιδωμεθ' ει τι τουδε φροιμιου μαται. {_} ιου ιου ποπαξ. επαθομεν, φιλαι, {[στρ. α.} ({_} η πολλα δη παθουσα και ματην εγω.) επαθομεν παθος δυσαχες, ω ποποι, αφερτον κακον. {_} εξ αρκυων πεπτωκεν, οιχεται δ' ο θηρ. {_} υπνωι κρατηθεις' αγραν ωλεσα. {_} ιω παι διος: επικλοπος πεληι, {[αντ. α.} ({_} νεος δε γραιας δαιμονας καθιππασω.) τον ικεταν σεβων, αθεον ανδρα και τοκευσιν πικρον. {_} τον μητραλοιαν δ' εξεκλεψας ων θεος. {_} τι τωνδ' ερει τις δικαιως εχειν; {_} εμοι δ' ονειδος εξ ονειρατων μολον {[στρ. β.} ετυψεν δικαν διφρηλατου μεσολαβει κεντρωι, υπο φρενας, υπο λοβον. παρεστι μαστικτορος δαιου δαμιου βαρυ περιβαρυ το κρυος εχειν. {_} τοιαυτα δρωσιν οι νεωτεροι θεοι, {[αντ. β.} κρατουντες το παν δικας πλεον. φονολιβη θρονον, περι ποδα, περι καρα_ παρεστι γας ομφαλον προσδρακειν αιματων βλοσυρον αρομενον αγος εχειν. {_} εφεστιωι δε μαντις ων μιασματι {[στρ. γ.} μυχον εχρανατ' αυτοσσυτος, αυτοκλητος, παρα νομον θεων βροτεα μεν τιων, παλαιγενεις δε μοιρας φθισας. {_} καμοι γε λυπρος, και τον ουκ εκλυσεται, {[αντ. γ.} υπο δε γαν φυγων ου ποτ' ελευθερουται. ποτιτροπαιος ων δ' ετερον εν καραι μιαστορ' εισιν ου πασεται. {απ.} εξω, κελευω, τωνδε δωματων ταχος: χωρειτ', απαλλασσεσθε μαντικων μυχων, μη και λαβουσα πτηνον αργηστην οφιν, χρυσηλατου θωμιγγος εξορμωμενον, ανηις υπ' αλγους μελανα πλευμονων αφρον, εμουσα θρομβους ους αφειλκυσας φονου. ουτοι δομοισι τοισδε χριμπτεσθαι πρεπει: αλλ' ου καρανιστηρες οφθαλμωρυχοι δικαι σφαγαι τε, σπερματος τ' αποφθοραι παιδων κακουται χλουνις, ηδ' ακρωνιαι λευσμοι τε, και μυζουσιν οικτισμον πολυν υπο ραχιν παγεντες. αρ' ακουετε οιας εορτης εστ' αποπτυστοι θεοις στεργηθρ' εχουσαι; πας δ' υφηγειται τροπος μορφης. λεοντος αντρον αιματορροφου οικειν τοιαυτας εικος, ου χρηστηριοις εν τοισδε πλησιοισι τριβεσθαι μυσος. χωρειτ' ανευ βοτηρος αιπολουμεναι. ποιμνης τοιαυτης δ' ουτις ευφιλης θεων. {χο.} αναξ απολλον, αντακουσον εν μερει. αυτος συ τουτων ου μεταιτιος πεληι, αλλ' εις το παν επραξας ως παναιτιος. {απ.} πως δη; τοσουτο μηκος εκτεινον λογου. {χο.} εχρησας ωστε τον ξενον μητροκτονειν. {απ.} εχρησα ποινας του πατρος πραξαι. τι μην; {χο.} καπειθ' υπεστης αιματος δεκτωρ νεου. {απ.} και προστραπεσθαι τουσδ' επεστελλον δομους. {χο.} και τας προπομπους δητα τασδε λοιδορεις; {απ.} ου γαρ δομοισι τοισδε προσφοροι μολειν. {χο.} αλλ' εστιν ημιν τουτο προστεταγμενον_ {απ.} τις ηδε τιμη; κομπασον γερας καλον. {χο.} τους μητραλοιας εκ δομων ελαυνομεν. {απ.} τι γαρ γυναικος ητις ανδρα νοσφισηι; {χο.} ουκ αν γενοιθ' ομαιμος αυθεντης φονος. {απ.} η καρτ' ατιμα και παρ' ουδεν ηργασω ηρας τελειας και διος πιστωματα. κυπρις δ' ατιμος τωιδ' απερριπται λογωι, οθεν βροτοισι γιγνεται τα φιλτατα. ευνη γαρ ανδρι και γυναικι μορσιμος ορκου 'στι μειζων τηι δικηι φρουρουμενη. ει τοισιν ουν κτεινουσιν αλληλους χαλαις το μη τινεσθαι μηδ' εποπτευειν κοτωι, ου φημ' ορεστην ς' ενδικως ανδρηλατειν. τα μεν γαρ οιδα καρτα ς' ενθυμουμενην, τα δ' εμφανως πρασσουσιν ησυχαιτεραν. δικας δε παλλας τωνδ' εποπτευσει θεα. {χο.} τον ανδρ' εκεινον ου τι μη λιπω ποτε. {απ.} συ δ' ουν διωκε και πονον πλειω τιθου. {χο.} τιμας συ μη ξυντεμνε τας εμας λογωι. {απ.} ουδ' αν δεχοιμην ωστ' εχειν τιμας σεθεν. {χο.} μεγας γαρ εμπας παρ διος θρονοις λεγηι: εγω δ', αγει γαρ αιμα μητρωιον, δικας μετειμι τονδε φωτα κακκυνηγεσω. {απ.} εγω δ' αρηξω τον ικετην τ' ερυσομαι: δεινη γαρ εν βροτοισι καν θεοις πελει του προστροπαιου μηνις, ει προδωι σφ' εκων. {ορ.} ανασς' αθανα, λοξιου κελευμασιν ηκω, δεχου δε πρευμενως αλαστορα, ου προστροπαιον ουδ' αφοιβαντον χερα, αλλ' αμβλυν ηδη προστετριμμενον τε προς αλλοισιν οικοις και πορευμασιν βροτων. ομοια χερσον και θαλασσαν εκπερων, σωιζων δ' εφετμας λοξιου χρηστηριους, προσειμι δωμα και βρετας το σον, θεα. αυτου φυλασσων αναμενω τελος δικης. {χο.} ειεν: τοδ' εστι τανδρος εκφανες τεκμαρ, επου δε μηνυτηρος αφθεγκτου φραδαις. τετραυματισμενον γαρ ως κυων νεβρον προς αιμα και σταλαγμον εκματευομεν. πολλοις δε μοχθοις ανδροκμησι φυσιαι σπλαγχνον: χθονος γαρ πας πεποιμανται τοπος, υπερ τε ποντον απτεροις πωτημασιν ηλθον διωκους', ουδεν υστερα νεως. και νυν οδ' ενθαδ' εστι που καταπτακων. οσμη βροτειων αιματων με προσγελαι. {_} ορα ορα μαλ' αυ: λευσσετε παντα, μη λαθηι φυγδα βας [ο] ματροφονος ατιτας. {_} οδ' αυτος: [ουν] αλκαν εχων περι βρετει πλεχθεις θεας αμβροτου υποδικος θελει γενεσθαι χρεων. {_} το δ' ου παρεστιν: αιμα μητρωιον χαμαι δυσαγκομιστον, παπαι: το διερον πεδοι χυμενον οιχεται. {_} αλλ' αντιδουναι δει ς' απο ζωντος ροφειν ερυθρον εκ μελεων πελανον: απο δε σου βοσκαν φεροιμαν πωματος δυσποτου. {_} και ζωντα ς' ισχνανας' απαξομαι κατω, ιν' αντιποινους τινηις ματροφοντας δυας. {_} οψηι δε κει τις αλλος ηλιτεν βροτων η θεον η ξενον τιν' ασεβων η τοκεας φιλους, εχονθ' εκαστον της δικης επαξια. {_} μεγας γαρ αιδης εστιν ευθυνος βροτων ενερθε χθονος, δελτογραφωι δε παντ' επωπαι φρενι. {ορ.} εγω διδαχθεις εν κακοις επισταμαι πολλους καθαρμους, και λεγειν οπου δικη σιγαν θ' ομοιως: εν δε τωιδε πραγματι φωνειν εταχθην προς σοφου διδασκαλου: βριζει γαρ αιμα και μαραινεται χερος, μητροκτονον μιασμα δ' εκπλυτον πελει. ποταινιον γαρ ον προς εστιαι θεου φοιβου καθαρμοις ηλαθη χοιροκτονοις. πολυς δε μοι γενοιτ' αν εξ αρχης λογος, οσοις προσηλθον αβλαβει ξυνουσιαι. [χρονος καθαιρει παντα γηρασκων ομου.] και νυν αφ' αγνου στοματος ευφημως καλω χωρας ανασσαν τησδ' αθηναιαν εμοι μολειν αρωγον: κτησεται δ' ανευ δορος αυτον τε και γην και τον αργειον λεων πιστον δικαιως ες το παν τε συμμαχον. αλλ' ειτε χωρας εν τοποις λιβυστικης, τριτωνος αμφι χευμα γενεθλιου πορου, τιθησιν ορθον η κατηρεφη ποδα, φιλοις αρηγους', ειτε φλεγραιαν πλακα θρασυς ταγουχος ως ανηρ επισκοπει, ελθοι_κλυει δε και προσωθεν ων θεος_ οπως γενοιτο τωνδ' εμοι λυτηριος. {χο.} ουτοι ς' απολλων ουδ' αθηναιας σθενος ρυσαιτ' αν ωστε μη ου παρημελημενον ερρειν, το χαιρειν μη μαθονθ' οπου φρενων, αναιματον, βοσκημα δαιμονων, σκιαν. ουδ' αντιφωνεις, αλλ' αποπτυεις λογους εμοι τραφεις τε και καθιερωμενος; και ζων με δαισεις ουδε προς βωμωι σφαγεις: υμνον δ' ακουσηι τονδε δεσμιον σεθεν. {_} αγε δη και χορον αψωμεν, επει μουσαν στυγεραν αποφαινεσθαι δεδοκηκεν, λεξαι τε λαχη τα κατ' ανθρωπους ως επινωμαι στασις αμα. ευθυδικαιοι δ' οιομεθ' ειναι: τον μεν καθαρας χειρας προνεμοντ' ουτις εφερπει μηνις αφ' ημων, ασινης δ' αιωνα διοιχνει: οστις δ' αλιτων ωσπερ οδ' ανηρ χειρας φονιας επικρυπτει, μαρτυρες ορθαι τοισι θανουσιν παραγιγνομεναι πρακτορες αιματος αυτωι τελεως εφανημεν. {_} ματερ α μ' ετικτες, ω {[στρ. α.} ματερ νυξ, αλαοισι και δεδορκοσιν ποιναν, κλυθ'. ο λατους γαρ ινις μ' ατιμον τιθησιν τονδ' αφαιρουμενος πτωκα, ματρωιον αγνισμα κυριον φονου. {_} επι δε τωι τεθυμενωι {[εφυμν. α.} τοδε μελος, παρακοπα, παραφορα φρενοδαλης, υμνος εξ ερινυων, δεσμιος φρενων, αφορμικτος, αυονα βροτοις. {_} τουτο γαρ λαχος διαν{[αντ. α.} ταια μοιρ' επεκλωσεν εμπεδως εχειν, θνατων τοισιν αυτουργιαι ξυμπεσωσιν ματαιοι, τοις ομαρτειν, οφρ' αν γαν υπελθηι: θανων δ' ουκ αγαν ελευθερος. {_} επι δε τωι τεθυμενωι {[εφυμν. α.} τοδε μελος, παρακοπα, παραφορα φρενοδαλης, υμνος εξ ερινυων, δεσμιος φρενων, αφορμικτος, αυονα βροτοις. {_} γιγνομεναισι λαχη ταδε φαμι κεκρανθαι, {[στρ. β.} αθανατων δ' απεχειν χερας, ουδε τις εστι συνδαιτωρ μετακοινος, παλλευκων δε πεπλων † αμοιρος ακληρος ετυχθην. . . . . . . {_} δωματων γαρ ειλομαν ανατροπας, οταν αρης τιθασος ων φιλον εληι, επι τον, ω, διομεναι κρατερον ονθ' ομοιως μαυρουμεν υφ' αιματος νεου. {_} † σπευδομεν αιδ' αφελειν τινα τασδε μερι{[αντ. β.} μνας † θεων δ' ατελειαν εμαισι λιταις επικραινειν, μηδ' εις αγκρισιν ελθειν. ζευς δ' αιμοσταγες αξιομισον εθνος τοδε λεσχας ας απηξιωσατο. {_} δωματων γαρ ειλομαν ανατροπας: οταν αρης τιθασος ων φιλον εληι, επι τον, ω, διομεναι κρατερον ονθ' ομοιως μαυρουμεν υφ' αιματος νεου. {_} δοξαι δ' ανδρων και μαλ' υπ' αιθερι σεμναι {[στρ. γ.} τακομεναι κατα γας μινυθουσιν ατιμοι αμετεραις εφοδοις μελανειμοσιν, ορχησμοις τ' επιφθονοις ποδος. {_} μαλα γαρ ουν αλομενα ανεκαθεν βαρυπετη καταφερω ποδος ακμαν, σφαλερα και τανυδρομοις κωλα, δυσφορον αταν. {_} πιπτων δ' ουκ οιδεν τοδ' υπ' αφρονι λυμαι: {[αντ. γ.} τοιον επι κνεφας ανδρι μυσους πεποταται, και δνοφεραν τιν' αχλυν κατα δωματος αυδαται πολυστονος φατις. {_} μαλα γαρ ουν αλομενα ανεκαθεν βαρυπετη καταφερω ποδος ακμαν, σφαλερα και τανυδρομοις κωλα, δυσφορον αταν. {_} μενει γαρ: ευμηχανοι {[στρ. δ.} δε και τελειοι κακων τε μνημονες, σεμναι και δυσπαρηγοροι βροτοις, ατιμ' ατιετα διομεναι λαχη θεων διχοστατουντ' ανηλιωι λαμπαι, δυσοδοπαιπαλα δερκομενοισι και δυσομματοις ομως. τις ουν ταδ' ουχ αζεται {[αντ. δ.} τε και δεδοικεν βροτων, εμου κλυων θεσμον τον μοιροκραντον εκ θεων δοθεντα τελεον; ετι δε μοι μενει γερας παλαιον, ουδ' ατιμιας κυρω, καιπερ υπο χθονα ταξιν εχουσα και δυσηλιον κνεφας. {αθηνα} προσωθεν εξηκουσα κληδονος βοην απο σκαμανδρου, γην καταφθατουμενη, ην δητ' αχαιων ακτορες τε και προμοι, των αιχμαλωτων χρηματων λαχος μεγα, ενειμαν αυτοπρεμνον ες το παν εμοι, εξαιρετον δωρημα θησεως τοκοις: ενθεν διωκους' ηλθον ατρυτον ποδα, πτερων ατερ ροιβδουσα κολπον αιγιδος. [πωλοις ακμαιοις τονδ' επιζευξας' οχον.] καινην δ' ορωσα τηνδ' ομιλιαν χθονος ταρβω μεν ουδεν, θαυμα δ' ομμασιν παρα. τινες ποτ' εστε; πασι δ' ες κοινον λεγω, βρετας τε τουμον τωιδ' εφημενωι ξενωι: υμας δ' ομοιας ουδενι σπαρτων γενει, ουτ' εν θεαισι προς θεων ορωμενας ουτ' ουν βροτειοις εμφερεις μορφωμασι_ λεγειν δ' αμομφον οντα τους πελας κακως προσω δικαιων ηδ' αποστατει θεμις. {χο.} πευσηι τα παντα συντομως, διος κορη. ημεις γαρ εσμεν νυκτος αιανη τεκνα, αραι δ' εν οικοις γης υπαι κεκλημεθα. {αθ.} γενος μεν οιδα κληδονας τ' επωνυμους. {χο.} τιμας γε μεν δη τας εμας πευσηι ταχα. {αθ.} μαθοιμ' αν, ει λεγοι τις εμφανη λογον. {χο.} βροτοκτονουντας εκ δομων ελαυνομεν. {αθ.} και τωι κτανοντι που το τερμα της φυγης; {χο.} οπου το χαιρειν μηδαμου νομιζεται. {αθ.} η και τοιαυτας τωιδ' επιρροιζεις φυγας; {χο.} φονευς γαρ ειναι μητρος ηξιωσατο. {αθ.} αλλης αναγκης ουτινος τρεων κοτον; {χο.} που γαρ τοσουτο κεντρον ως μητροκτονειν; {αθ.} δυοιν παροντοιν ημισυς λογου παρα. {χο.} αλλ' ορκον ου δεξαιτ' αν, ου δουναι θελει. {αθ.} κλυειν δικαιως μαλλον η πραξαι θελεις. {χο.} πως δη; διδαξον: των σοφων γαρ ου πενηι. {αθ.} ορκοις τα μη δικαια μη νικαν λεγω. {χο.} αλλ' εξελεγχε, κρινε δ' ευθειαν δικην. {αθ.} η καπ' εμοι τρεποιτ' αν αιτιας τελος; {χο.} πως δ' ου; σεβουσαι γ' αξιαν καπ' αξιων. {αθ.} τι προς ταδ' ειπειν, ω ξεν', εν μερει θελεις; λεξας δε χωραν και γενος και ξυμφορας τας σας, επειτα τονδ' αμυναθου ψογον, ειπερ πεποιθως τηι δικηι βρετας τοδε ησαι φυλασσων εστιας εμης πελας, σεμνος προσικτωρ εν τροποις ιξιονος. τουτοις αμειβου πασιν ευμαθες τι μοι. {ορ.} ανασς' αθανα, πρωτον εκ των υστατων των σων επων μελημ' αφαιρησω μεγα. ουκ ειμι προστροπαιος, ουδ' εχων μυσος προς χειρι τημηι το σον εφεζομην βρετας. τεκμηριον δε τωνδε σοι λεξω μεγα: αφθογγον ειναι τον παλαμναιον νομος, εστ' αν προς ανδρος αιματος καθαρσιου σφαγαι καθαιμαξωσι νεοθηλου βοτου. παλαι προς αλλοις ταυτ' αφιερωμεθα οικοισι, και βοτοισι και ρυτοις ποροις. ταυτην μεν ουτω φροντιδ' εκποδων λεγω. γενος δε τουμον ως εχει πευσηι ταχα. αργειος ειμι, πατερα δ' ιστορεις καλως, αγαμεμνον', ανδρων ναυβατων αρμοστορα: ξυν ωι συ τροιαν απολιν ιλιου πολιν εθηκας. εφθιθ' ουτος ου καλως, μολων εις οικον: αλλα νιν κελαινοφρων εμη μητηρ κατεκτα, ποικιλοις αγρευμασι κρυψας', α λουτρων εξεμαρτυρει φονον. καγω κατελθων, τον προ του φευγων χρονον, εκτεινα την τεκουσαν, ουκ αρνησομαι, αντικτονοις ποιναισι φιλτατου πατρος. και τωνδε κοινηι λοξιας μεταιτιος, αλγη προφωνων αντικεντρα καρδιαι, ει μη τι τωνδ' ερξοιμι τους επαιτιους. συ δ' ει δικαιως ειτε μη κρινον δικην: πραξας γαρ εν σοι πανταχηι ταδ' αινεσω. {αθ.} το πραγμα μειζον η τις οιεται τοδε βροτοις δικαζειν: ουδε μην εμοι θεμις φονου διαιρειν οξυμηνιτου δικας: αλλως τε και συ μεν κατηρτυκως νομωι ικετης προσηλθες καθαρος αβλαβης δομοις. ομως δ' αμομφον οντα ς' αιρουμαι πολει. αυται δ' εχουσι μοιραν ουκ ευπεμπελον, και μη τυχουσαι πραγματος νικηφορου_ χωρει μεταυθις ιος εκ φρονηματων, πεδοι πεσων αφερτος αιανης νοσος. τοιαυτα μεν ταδ' εστιν: αμφοτερα, μενειν πεμπειν τε, † δυσπηματ' αμηχανως εμοι. † επει δε πραγμα δευρ' επεσκηψεν τοδε, . . . . . . φονων δικαστας ορκιων αιδουμενους θεσμον, τον εις απαντ' εγω θησω χρονον. υμεις δε μαρτυρια τε και τεκμηρια καλεισθ', αρωγα της δικης ορθωματα. κρινασα δ' αστων των εμων τα βελτατα ηξω, διαιρειν τουτο πραγμ' ετητυμως. ορκων περωντας μηδεν εκδικον φρεσιν. {χο.} νυν καταστροφαι νεων {[στρ. α.} θεσμιων, ει κρατησει δικα τε και βλαβα τουδε μητροκτονου. παντας ηδη τοδ' εργον ευχερειαι συναρμοσει βροτους. πολλα δ' ετυμα παιδοτρωτα παθεα προσμενει τοκευσιν μεταυθις εν χρονωι. ουδε γαρ βροτοσκοπων {[αντ. α.} μαιναδων τωνδ' εφερψει κοτος τις εργματων: παντ' εφησω μορον. πευσεται δ' αλλος αλλοθεν, προφωνων τα των πελας κακα, ληξιν υποδοσιν τε μοχθων, ακεα τ' ου βεβαια τλαμων [δε τις] ματαν παρηγορει. μηδε τις κικληισκετω {[στρ. β.} ξυμφοραι τετυμμενος, τουτ' επος θροουμενος, ω δικα, ω θρονοι τ' ερινυων. ταυτα τις ταχ' αν πατηρ η τεκουσα νεοπαθης οικτον οικτισαιτ', επειδη πιτνει δομος δικας. εσθ' οπου το δεινον ευ {[αντ. β.} και φρενων επισκοπον δει μενειν καθημενον: ξυμφερει σωφρονειν υπο στενει. τις δε μηδεν εν φαει καρδιας ανηρ τρεμων η πολις βροτων ομοιως ετ' αν σεβοι δικαν; μητ' αναρκτον βιον {[στρ. γ.} μητε δεσποτουμενον αινεσηις. παντι μεσωι το κρατος θεος ωπασεν, αλλ' αλλαι δ' εφορευει. ξυμμετρον δ' επος λεγω, δυσσεβιας μεν υβρις τεκος ως ετυμως: εκ δ' υγιειας φρενων ο πασιν φιλος και πολυευκτος ολβος. ες το παν [δε] σοι λεγω, {[αντ. γ.} βωμον αιδεσαι δικας: μηδε νιν κερδος ιδων αθεωι ποδι λαξ ατισηις, ποινα γαρ επεσται. κυριον μενει τελος. προς ταδε τις τοκεων σεβας ευ προτιων και ξενοτιμους επιστροφας δωματων αιδομενος τις εστω. εκ τωνδ' αναγκας ατερ δικαιος ων {[στρ. δ.} ουκ ανολβος εσται: πανωλεθρος δ' ουποτ' αν γενοιτο. τον αντιτολμον δε φαμι παρβαδαν αγοντα πολλα παντοφυρτ' ανευ δικας βιαιως ξυν χρονωι καθησειν λαιφος, οταν λαβηι πονος θραυομενας κεραιας. καλει δ' ακουοντας ουδεν εν μεσαι {[αντ. δ.} δυσπαλει τε διναι: γελαι δε δαιμων επ' ανδρι θερμωι, τον ουποτ' αυχουντ' ιδων αμηχανοις δυαις λαπαδνον ουδ' υπερθεοντ' ακραν: δι' αιωνος δε τον πριν ολβον ερματι προσβαλων δικας ωλετ' ακλαυστος, αιστος. {αθ.} κηρυσσε, κηρυξ, και στρατον κατειργαθου, † η τ' ουν διατορος † τυρσηνικη σαλπιγξ βροτειου πνευματος πληρουμενη υπερτονον γηρυμα φαινετω στρατωι. πληρουμενου γαρ τουδε βουλευτηριου σιγαν αρηγει και μαθειν θεσμους εμους πολιν τε πασαν ες τον αιανη χρονον και τωδ' οπως αν ευ καταγνωσθηι δικη. {χο.} αναξ απολλον, ων εχεις αυτος κρατει. τι τουδε σοι μετεστι πραγματος λεγε. {απ.} και μαρτυρησων ηλθον_εστι γαρ νομωι ικετης οδ' ανηρ και δομων εφεστιος εμων, φονου δε τωιδ' εγω καθαρσιος_ και ξυνδικησων αυτος: αιτιαν δ' εχω της τουδε μητρος του φονου. συ δ' εισαγε οπως τ' επισται τηνδε κυρωσον δικην. {αθ.} υμων ο μυθος, εισαγω δε την δικην. ο γαρ διωκων προτερος εξ αρχης λεγων γενοιτ' αν ορθως πραγματος διδασκαλος. {χο.} πολλαι μεν εσμεν, λεξομεν δε συντομως. επος δ' αμειβου προς επος εν μερει τιθεις. την μητερ' ειπε πρωτον ει κατεκτονας. {ορ.} εκτεινα: τουτου δ' ουτις αρνησις πελει. {χο.} εν μεν τοδ' ηδη των τριων παλαισματων. {ορ.} ου κειμενωι πω τονδε κομπαζεις λογον. {χο.} ειπειν γε μεντοι δει ς' οπως κατεκτανες. {ορ.} λεγω: ξιφουλκωι χειρι προς δερην τεμων. {χο.} προς του δ' επεισθης και τινος βουλευμασιν; {ορ.} τοις τουδε θεσφατοισι: μαρτυρει δε μοι. {χο.} ο μαντις εξηγειτο σοι μητροκτονειν; {ορ.} και δευρο γ' αει την τυχην ου μεμφομαι. {χο.} αλλ' ει σε μαρψει ψηφος, αλλ' ερεις ταχα. {ορ.} πεποιθ': αρωγας [δ'] εκ ταφου πεμπει πατηρ. {χο.} νεκροισι νυν πεπισθι μητερα κτανων. {ορ.} δυοιν γαρ ειχε προσβολας μιασματων. {χο.} πως δη; διδαξον τους δικαζοντας ταδε. {ορ.} ανδροκτονουσα πατερ' εμον κατεκτανε. {χο.} † τοιγαρ συ μεν ζηις, η δ' ελευθερα φονου. {ορ.} τι δ' ουκ εκεινην ζωσαν ηλαυνες φυγηι; {χο.} ουκ ην ομαιμος φωτος ον κατεκτανεν. {ορ.} εγω δε μητρος της εμης εν αιματι; {χο.} πως γαρ ς' εθρεψεν εντος, ω μιαιφονε, ζωνης; απευχηι μητρος αιμα φιλτατον; {ορ.} ηδη συ μαρτυρησον, εξηγου δε μοι, απολλον, ει σφε συν δικηι κατεκτανον. δρασαι γαρ, ωσπερ εστιν, ουκ αρνουμεθα: αλλ' ει δικαιως ειτε μη τηι σηι φρενι δοκει, τοδ' αιμα κρινον, ως τουτοις φρασω. {απ.} λεξω προς υμας, τονδ' αθηναιας μεγαν θεσμον, δικαιως, μαντις ων δ' ου ψευσομαι. ουπωποτ' ειπον μαντικοισιν εν θρονοις, ουκ ανδρος, ου γυναικος, ου πολεως περι, ο μη κελευσαι ζευς ολυμπιων πατηρ. το μεν δικαιον τουθ' οσον σθενει μαθειν, βουληι πιφαυσκω δ' υμμ' επισπεσθαι πατρος. ορκος γαρ ουτι ζηνος ισχυει πλεον. {χο.} ζευς, ως λεγεις συ, τονδε χρησμον ωπασε, φραζειν ορεστηι τωιδε, τον πατρος φονον πραξαντα μητρος μηδαμου τιμας νεμειν; {απ.} ου γαρ τι ταυτον ανδρα γενναιον θανειν διοσδοτοις σκηπτροισι τιμαλφουμενον, και ταυτα προς γυναικος, ου τι θουριοις τοξοις εκηβολοισιν, ωστ' αμαζονος, αλλ' ως ακουσηι, παλλας, οι τ' εφημενοι ψηφωι διαιρειν τουδε πραγματος περι. απο στρατειας γαρ νιν, ημποληκοτα τα πλειστ' αμεινον, ευφροσιν δεδεγμενη . . . . . . . . δροιτηι περωντι λουτρα καπι τερματι φαρος περεσκηνωσεν, εν δ' ατερμονι κοπτει πεδησας' ανδρα δαιδαλωι πεπλωι. ανδρος μεν υμιν ουτος ειρηται μορος του παντοσεμνου, του στρατηλατου νεων. † ταυτην τοιαυτην ειπον, ως δηχθηι λεως, οσπερ τετακται τηνδε κυρωσαι δικην. {χο.} πατρος προτιμαι ζευς μορον τωι σωι λογωι: αυτος δ' εδησε πατερα πρεσβυτην κρονον. πως ταυτα τουτοις ουκ εναντιως λεγεις; υμας δ' ακουειν ταυτ' εγω μαρτυρομαι. {απ.} ω παντομιση κνωδαλα, στυγη θεων, πεδας μεν αν λυσειεν, εστι τουδ' ακος, και καρτα πολλη μηχανη λυτηριος: ανδρος δ' επειδαν αιμ' ανασπασηι κονις απαξ θανοντος, ουτις εστ' αναστασις. τουτων επωιδας ουκ εποιησεν πατηρ ουμος, τα δ' αλλα παντ' ανω τε και κατω στρεφων τιθησιν ουδεν ασθμαινων μενει. {χο.} πως γαρ το φευγειν τουδ' υπερδικεις ορα: το μητρος αιμ' ομαιμον εκχεας πεδοι επειτ' εν αργει δωματ' οικησει πατρος; ποιοισι βωμοις χρωμενος τοις δημιοις; ποια δε χερνιψ φρατερων προσδεξεται; {απ.} και τουτο λεξω, και μαθ' ως ορθως ερω. ουκ εστι μητηρ η κεκλημενη τεκνου τοκευς, τροφος δε κυματος νεοσπορου: τικτει δ' ο θρωισκων, η δ' απερ ξενωι ξενη εσωσεν ερνος, οισι μη βλαψηι θεος. τεκμηριον δε τουδε σοι δειξω λογου: πατηρ μεν αν γειναιτ' ανευ μητρος: πελας μαρτυς παρεστι παις ολυμπιου διος, . . . . . . . . ουδ' εν σκοτοισι νηδυος τεθραμμενη, αλλ' οιον ερνος ουτις αν τεκοι θεα. εγω δε, παλλας, ταλλα θ' ως επισταμαι, το σον πολισμα και στρατον τευξω μεγαν, και τονδ' επεμψα σων δομων εφεστιον, οπως γενοιτο πιστις ες το παν χρονου και τονδ' επικτησαιο συμμαχον, θεα, και τους επειτα, και ταδ' αιανως μενοι στεργειν τα πιστα τωνδε τους επισπορους. {αθ.} ηδη κελευω τουσδ' απο γνωμης φερειν ψηφον δικαιαν, ως αλις λελεγμενων; {χο.} ημιν μεν ηδη παν τετοξευται βελος. μενω δ' ακουσαι πως αγων κριθησεται. {αθ.} τι γαρ; προς υμων πως τιθεις' αμομφος ω; {απ.} ηκουσαθ' ων ηκουσατ', εν δε καρδιαι ψηφον φεροντες ορκον αιδεισθε, ξενοι. {αθ.} κλυοιτ' αν ηδη θεσμον, αττικος λεως, πρωτας δικας κρινοντες αιματος χυτου. εσται δε και το λοιπον αιγεως στρατωι αιει δικαστων τουτο βουλευτηριον. παγον δ' † αρειον τονδ', αμαζονων εδραν σκηνας θ', οτ' ηλθον θησεως κατα φθονον στρατηλατουσαι, και πολει νεοπτολιν τηνδ' υψιπυργον αντεπυργωσαν τοτε, αρει δ' εθυον, ενθεν εστ' επωνυμος πετρα παγος τ' αρειος: εν δε τωι σεβας αστων φοβος τε ξυγγενης το μη αδικειν σχησει το τ' ημαρ και κατ' ευφρονην ομως, αυτων πολιτων μη 'πικαινουντων νομους κακαις επιρροαισι: βορβορωι δ' υδωρ λαμπρον μιαινων ουποθ' ευρησεις ποτον. το μητ' αναρχον μητε δεσποτουμενον αστοις περιστελλουσι βουλευω σεβειν, και μη το δεινον παν πολεως εξω βαλειν. τις γαρ δεδοικως μηδεν ενδικος βροτων; τοιονδε τοι ταρβουντες ενδικως σεβας ερυμα [τε] χωρας και πολεως σωτηριον εχοιτ' αν, οιον ουτις ανθρωπων εχει, ουτ' εν σκυθηισιν ουτε πελοπος εν τοποις. κερδων αθικτον τουτο βουλευτηριον, αιδοιον, οξυθυμον, ευδοντων υπερ εγρηγορος φρουρημα γης καθισταμαι. ταυτην μεν εξετειν' εμοις παραινεσιν αστοισιν ες το λοιπον: ορθουσθαι δε χρη και ψηφον αιρειν και διαγνωναι δικην αιδουμενους τον ορκον. ειρηται λογος. {χο.} και μην βαρειαν τηνδ' ομιλιαν χθονος ξυμβουλος ειμι μηδαμως ατιμασαι. {απ.} καγωγε χρησμους τους εμους τε και διος ταρβειν κελευω μηδ' ακαρπωτους κτισαι. {χο.} αλλ' αιματηρα πραγματ' ου λαχων σεβεις, μαντεια δ' ουκεθ' αγνα μαντευσηι νεμων. {απ.} η και πατηρ τι σφαλλεται βουλευματων πρωτοκτονοισι προστροπαις ιξιονος; {χο.} λεγεις: εγω δε μη τυχουσα της δικης βαρεια χωραι τηιδ' ομιλησω παλιν. {απ.} αλλ' εν τε τοις νεοισι και παλαιτεροις θεοις ατιμος ει συ: νικησω δ' εγω. {χο.} τοιαυτ' εδρασας και φερητος εν δομοις: μοιρας επεισας αφθιτους θειναι βροτους. {απ.} ουκουν δικαιον τον σεβοντ' ευεργετειν, αλλως τε παντως χωτε δεομενος τυχοι; {χο.} συ τοι παλαιας διανομας καταφθισας οινωι παρηπαφησας αρχαιας θεας. {απ.} συ τοι ταχ' ουκ εχουσα της δικης τελος εμηι τον ιον ουδεν εχθροισιν βαρυν. {χο.} επει καθιππαζηι με πρεσβυτιν νεος, δικης γενεσθαι τησδ' επηκοος μενω, ως αμφιβουλος ουσα θυμουσθαι πολει. {αθ.} εμον τοδ' εργον, λοισθιαν κριναι δικην: ψηφον δ' ορεστηι τηνδ' εγω προσθησομαι. μητηρ γαρ ουτις εστιν η μ' εγεινατο, το δ' αρσεν αινω παντα, πλην γαμου τυχειν, απαντι θυμωι, καρτα δ' ειμι του πατρος. ουτω γυναικος ου προτιμησω μορον ανδρα κτανουσης δωματων επισκοπον. νικαι δ' ορεστης, καν ισοψηφος κριθηι. εκβαλλεθ' ως ταχιστα τευχεων παλους, οσοις δικαστων τουτ' επεσταλται τελος. {ορ.} ω φοιβ' απολλον, πως αγων κριθησεται; {χο.} ω νυξ μελαινα μητερ, αρ' οραις ταδε; {ορ.} νυν αγχονης μοι τερματ', η φαος βλεπειν. {χο.} ημιν γαρ ερρειν, η προσω τιμας νεμειν. {απ.} πεμπαζετ' ορθως εκβολας ψηφων, ξενοι, το μη αδικειν σεβοντες εν διαιρεσει. γνωμης δ' απουσης πημα γιγνεται μεγα, βαλουσα τ' οικον ψηφος ωρθωσεν μια. {αθ.} ανηρ οδ' εκπεφευγεν αιματος δικην: ισον γαρ εστι ταριθμημα των παλων. {ορ.} ω παλλας, ω σωσασα τους εμους δομους, γαιας πατρωιας εστερημενον συ τοι κατωικισας με: και τις ελληνων ερει, ‘αργειος ανηρ αυθις εν τε χρημασιν οικει πατρωιοις, παλλαδος και λοξιου εκατι, και του παντα κραινοντος τριτου σωτηρος’_ος πατρωιον αιδεσθεις μορον σωιζει με, μητρος τασδε συνδικους ορων. εγω δε χωραι τηιδε και τωι σωι στρατωι το λοιπον εις απαντα πλειστηρη χρονον ορκωμοτησας νυν απειμι προς δομους, μητοι τιν' ανδρα δευρο πρυμνητην χθονος ελθοντ' εποισειν ευ κεκασμενον δορυ. αυτοι γαρ ημεις οντες εν ταφοις τοτε τοις ταμα παρβαινουσι νυν ορκωματα αμηχανοισι † πραξομεν δυσπραξιαις, οδους αθυμους και παρορνιθας πορους τιθεντες, ως αυτοισι μεταμεληι πονος: ορθουμενων δε, και πολιν την παλλαδος τιμωσιν αιει τηνδε συμμαχωι δορι, αυτοι σφιν ημεις εσμεν ευμενεστεροι. και χαιρε, και συ και πολισσουχος λεως: παλαισμ' αφυκτον τοις εναντιοις εχοις, σωτηριον τε και δορος νικηφορον. {χο.} ιω θεοι νεωτεροι, παλαιους νομους {[στρ. α.} καθιππασασθε κακ χερων ειλεσθε μου. εγω δ' ατιμος α ταλαινα βαρυκοτος εν γαι ταιδε, φευ, ιον ιον αντιπενθη μεθεισα καρδιας σταλαγμον χθονι αφορον: εκ δε του λιχην αφυλλος ατεκνος, ιω δικα, πεδον επισυμενος βροτοφθορους κηλιδας εν χωραι βαλει. στεναζω; τι ρεξω; γελωμαι: δυσοιστ' εν πολιταις επαθον: ιω μεγαλατοι κοραι δυστυχεις νυκτος ατιμοπενθεις. {αθ.} εμοι πιθεσθε μη βαρυστονως φερειν. ου γαρ νενικησθ', αλλ' ισοψηφος δικη εξηλθ' αληθως, ουκ ατιμιαι σεθεν: αλλ' εκ διος γαρ λαμπρα μαρτυρια παρην, αυτος θ' ο χρησας αυτος ην ο μαρτυρων, ως ταυτ' ορεστην δρωντα μη βλαβας εχειν. υμεις δ' εμειτε τηιδε γηι βαρυν κοτον; σκεψασθε, μη θυμουσθε, μηδ' ακαρπιαν τευξητ', αφεισαι δαιμονων σταλαγματα, βρωτηρας αιχμας σπερματων ανημερους. εγω γαρ υμιν πανδικως υπισχομαι εδρας τε και κευθμωνας ενδικου χθονος λιπαροθρονοισιν ημενας επ' εσχαραις εξειν, υπ' αστων τωνδε τιμαλφουμενας. {χο.} ιω θεοι νεωτεροι, παλαιους νομους {[αντ. α.} καθιππασασθε κακ χερων ειλεσθε μου. εγω δ' ατιμος α ταλαινα βαρυκοτος εν γαι ταιδε, φευ, ιον ιον αντιπενθη μεθεισα καρδιας σταλαγμον χθονι αφορον: εκ δε του λιχην αφυλλος ατεκνος, ιω δικα, πεδον επισυμενος βροτοφθορους κηλιδας εν χωραι βαλει. στεναζω; τι ρεξω; γελωμαι: δυσοιστ' εν πολιταις επαθον: ιω μεγαλατοι κοραι δυστυχεις νυκτος ατιμοπενθεις. {αθ.} ουκ εστ' ατιμοι, μηδ' υπερθυμως αγαν θεαι βροτων κτισητε δυσκηλον χθονα. καγω πεποιθα ζηνι και_τι δει λεγειν;_ και κληιδας οιδα δωματος μονη θεων εν ωι κεραυνος εστιν εσφραγισμενος: αλλ' ουδεν αυτου δει: συ δ' ευπιθης εμοι γλωσσης ματαιας μη 'κβαληις επη χθονι καρπον φεροντα παντα μη πρασσειν καλως. κοιμα κελαινου κυματος πικρον μενος ως σεμνοτιμος και ξυνοικητωρ εμοι: πολλης δε χωρας τησδε τακροθινια θυη προ παιδων και γαμηλιου τελους εχους' ες αιει τονδ' επαινεσεις λογον. {χο.} εμε παθειν ταδε, φευ, {[στρ. β.} εμε παλαιοφρονα, κατα τε γαν οικειν, ατιετον, φευ, μυσος. πνεω τοι μενος απαντα τε κοτον. οιοι δα, φευ. τις μ' υποδυεται πλευρας, τις οδυνα θυμον; αιε, ματερ νυξ: απο γαρ τιμαν δαναιαν με θεων δυσπαλαμοι παρ' ουδεν ηραν δολοι. {αθ.} οργας ξυνοισω σοι: γεραιτερα γαρ ει. και τωι μεν ει συ καρτ' εμου σοφωτερα, φρονειν δε καμοι ζευς εδωκεν ου κακως. υμεις δ' ες αλλοφυλον ελθουσαι χθονα γης τησδ' ερασθησεσθε: προυννεπω ταδε. ουπιρρεων γαρ τιμιωτερος χρονος εσται πολιταις τοισδε. και συ τιμιαν εδραν εχουσα προς δομοις ερεχθεως τευξηι παρ' ανδρων και γυναικειων στολων ος' αν παρ' αλλων ουποτ' αν σχεθοις βροτων. συ δ' εν τοποισι τοις εμοισι μη βαληις μηθ' αιματηρας θηγανας, σπλαγχνων βλαβας νεων, αοινοις εμμανεις θυμωμασιν, μητ', εξελους' ως καρδιαν αλεκτορων, εν τοις εμοις αστοισιν ιδρυσηις αρη εμφυλιον τε και προς αλληλους θρασυν. θυραιος εστω πολεμος, ου μολις παρων, εν ωι τις εσται δεινος ευκλειας ερως: ενοικιου δ' ορνιθος ου λεγω μαχην. τοιαυθ' ελεσθαι σοι παρεστιν εξ εμου, ευ δρωσαν, ευ πασχουσαν, ευ τιμωμενην χωρας μετασχειν τησδε θεοφιλεστατης. {χο.} εμε παθειν ταδε, φευ, {[αντ. β.} εμε παλαιοφρονα, κατα τε γαν οικειν, ατιετον, φευ, μυσος. πνεω τοι μενος απαντα τε κοτον. οιοι δα, φευ. τις μ' υποδυεται πλευρας, τις οδυνα θυμον; αιε, ματερ νυξ: απο γαρ τιμαν δαναιαν με θεων δυσπαλαμοι παρ' ουδεν ηραν δολοι. {αθ.} ουτοι καμουμαι σοι λεγουσα ταγαθα, ως μηποτ' ειπηις προς νεωτερας εμου θεος παλαια και πολισσουχων βροτων ατιμος ερρειν τουδ' αποξενος πεδου. αλλ' ει μεν αγνον εστι σοι πειθους σεβας, γλωσσης εμης μειλιγμα και θελκτηριον_ συ δ' ουν μενοις αν: ει δε μη θελεις μενειν, ου ταν δικαιως τηιδ' επιρρεποις πολει μηνιν τιν' η κοτον τιν' η βλαβην στρατωι. εξεστι γαρ σοι τησδε γαμορωι χθονος ειναι δικαιως ες το παν τιμωμενηι. {χο.} ανασς' αθανα, τινα με φηις εχειν εδραν; {αθ.} πασης απημον' οιζυος: δεχου δε συ. {χο.} και δη δεδεγμαι: τις δε μοι τιμη μενει; {αθ.} ως μη τιν' οικον ευθενειν ανευ σεθεν. {χο.} συ τουτο πραξεις, ωστε με σθενειν τοσον; {αθ.} τωι γαρ σεβοντι συμφορας ορθωσομεν. {χο.} και μοι προπαντος εγγυην θησηι χρονου; {αθ.} εξεστι γαρ μοι μη λεγειν α μη τελω. {χο.} θελξειν μ' εοικας και μεθισταμαι κοτου. {αθ.} τοιγαρ κατα χθον' ους' επικτησηι φιλους. {χο.} τι ουν μ' ανωγας τηιδ' εφυμνησαι χθονι; {αθ.} οποια νικης μη κακης επισκοπα, και ταυτα γηθεν εκ τε ποντιας δροσου, εξ ουρανου τε, κανεμων αηματα ευηλιως πνεοντ' επιστειχειν χθονα: καρπον τε γαιας και βοτων επιρρυτον αστοισιν ευθενουντα μη καμνειν χρονωι, και των βροτειων σπερματων σωτηριαν. των δ' ευσεβουντων εκφορωτερα πελοις. στεργω γαρ, ανδρος φιτυποιμενος δικην, το των δικαιων τωνδ' απενθητον γενος. τοιαυτα σουστι. των αρειφατων δ' εγω πρεπτων αγωνων ουκ ανεξομαι το μη ου τηνδ' αστυνικον εν βροτοις τιμαν πολιν. {χο.} δεξομαι παλλαδος ξυνοικιαν, {[στρ. α.} ουδ' ατιμασω πολιν, ταν και ζευς ο παγκρατης αρης τε φρουριον θεων νεμει, ρυσιβωμον ελλανων αγαλμα δαιμονων: αιτ' εγω κατευχομαι θεσπισασα πρευμενως επισσυτους βιου τυχας ονησιμους γαιας † εξαμβροσαι φαιδρον αλιου σελας. {αθ.} ταδ' εγω προφρονως τοισδε πολιταις πρασσω, μεγαλας και δυσαρεστους δαιμονας αυτου κατανασσαμενη. παντα γαρ αυται τα κατ' ανθρωπους ελαχον διεπειν. ο γε μην κυρσας βαρεων τουτων, ουκ οιδεν οθεν πληγαι βιοτου: τα γαρ εκ προτερων απλακηματα νιν προς τασδ' απαγει, σιγων δ' ολεθρος και μεγα φωνουντ' εχθραις οργαις αμαθυνει. {χο.} δενδροπημων δε μη πνεοι βλαβα_ {[αντ. α.} ταν εμαν χαριν λεγω_ φλογμους ομματοστερεις φυτων, το μη περαν ορον τοπων, μηδ' ακαρπος αιανης εφερπετω νοσος, μηλα τ' ευθενουντα παν ξυν διπλοισιν εμβρυοις τρεφοι χρονωι τεταγμενωι: γονος δε γας πλουτοχθων ερμαιαν δαιμονων δοσιν τιοι. {αθ.} η ταδ' ακουετε, πολεως φρουριον, οι' επικρανει; μεγα γαρ δυναται ποτνι' ερινυς παρα τ' αθανατοις τοις θ' υπο γαιαν, περι τ' ανθρωπων φανερ' ως τελεως διαπρασσουσιν, τοις μεν αοιδας, τοις δ' αυ δακρυων βιον αμβλωπον παρεχουσαι. {χο.} ανδροκμητας δ' αω{[στρ. β.} ρους απεννεπω τυχας, νεανιδων τ' επηρατων ανδροτυχεις βιοτους δοτε, κυρι' εχοντες, θεαι τ' ω μοιραι ματροκασιγνηται, δαιμονες ορθονομοι, παντι δομωι μετακοινοι, παντι χρονωι δ' επιβριθεις, ενδικοις ομιλιαις πανται τιμιωταται θεων. {αθ.} ταδε τοι χωραι τημηι προφρονως επικραινομενων γανυμαι: στεργω δ' ομματα πειθους, οτι μοι γλωσσαν και στομ' επωπα προς τασδ' αγριως απανηναμενας: αλλ' εκρατησε ζευς αγοραιος: νικαι δ' αγαθων ερις ημετερα δια παντος. {χο.} ταν δ' απληστον κακων {[αντ. β.} μηποτ' εν πολει στασιν ταιδ' επευχομαι βρεμειν. μηδε πιουσα κονις μελαν αιμα πολιταν δι' οργαν ποινας αντιφονους ατας αρπαλισαι πολεως. χαρματα δ' αντιδιδοιεν κοινοφιλει διανοιαι, και στυγειν μιαι φρενι. πολλων γαρ τοδ' εν βροτοις ακος. {αθ.} αρα φρονουσιν γλωσσης αγαθης οδον ευρισκειν; εκ των φοβερων τωνδε προσωπων μεγα κερδος ορω τοισδε πολιταις: τασδε γαρ ευφρονας ευφρονες αει μεγα τιμωντες και γην και πολιν ορθοδικαιον πρεψετε παντως διαγοντες. {χο.} χαιρετε, χαιρετ' εν αισιμιαισι πλουτου. {[στρ. γ.} χαιρετ' αστικος λεως, ικταρ ημενοι διος, παρθενου φιλας φιλοι σωφρονουντες εν χρονωι. παλλαδος δ' υπο πτεροις οντας αζεται πατηρ. {αθ.} χαιρετε χυμεις: προτεραν δ' εμε χρη στειχειν θαλαμους αποδειξουσαν προς φως ιερον τωνδε προπομπων. ιτε και σφαγιων τωνδ' υπο σεμνων κατα γης συμεναι το μεν ατηρον χωρις κατεχειν, το δε κερδαλεον πεμπειν πολεως επι νικηι. υμεις δ' ηγεισθε, πολισσουχοι παιδες κραναου, ταισδε μετοικοις. ειη δ' αγαθων αγαθη διανοια πολιταις. {χο.} χαιρετε, χαιρετε δ' αυθις, επει διπλοιζω, {[αντ. γ.} παντες οι κατα πτολιν, δαιμονες τε και βροτοι: παλλαδος πολιν νεμοντες μετοικιαν τ' εμην ευσεβουντες ουτι μεμψεσθε συμφορας βιου. {αθ.} αινω τε μυθους τωνδε των κατευγματων πεμψω τε φεγγει λαμπαδων σελασφορων ες τους ενερθε και κατα χθονος τοπους ξυν προσπολοισιν αιτε φρουρουσιν βρετας τουμον, δικαιως. ομμα γαρ πασης χθονος θησηιδος εξικοιτ' αν, ευκλεης λοχος παιδων, γυναικων, και στολος πρεσβυτιδων, . . . . . . . . . . . . . . . . φοινικοβαπτοις ενδυτοις εσθημασι τιματε, και το φεγγος ορμασθω πυρος, οπως αν ευφρων ηδ' ομιλια χθονος το λοιπον ευανδροισι συμφοραις πρεπηι. {προπομποι} βατε νομωι, μεγαλαι φιλοτιμοι {[στρ. α.} νυκτος παιδες απαιδες, υπ' ευθυφρονι πομπαι, (ευφαμειτε δε, χωριται.) γας υπο κευθεσιν ωγυγιοισιν, {[αντ. α.} [και] τιμαις και θυσιαις περισεπται τυχαι τε. (ευφαμειτε δε πανδαμει.) ιλαοι δε και ευθυφρονες γαι {[στρ. β.} δευρ' ιτε, σεμναι θεαι, πυριδαπτωι λαμπαδι τερπομεναι καθ' οδον. (ολολυξατε νυν επι μολπαις.) † σπονδαι δ' ες το παν ενδαιδες οικων † {[αντ. β.} παλλαδος αστοις: ζευς ο πανοπτας ουτω μοιρα τε συγκατεβα. (ολολυξατε νυν επι μολπαις.)