[1] {Work} {ελληνικων α} μετα δε ταυτα ου πολλαις ημεραις υστερον ηλθεν εξ αθηνων θυμοχαρης εχων ναυς ολιγας: και ευθυς εναυμαχησαν αυθις λακεδαιμονιοι και αθηναιοι, ενικησαν δε λακεδαιμονιοι ηγουμενου αγησανδριδου. μετ' ολιγον δε τουτων δωριευς ο διαγορου εκ ροδου εις ελλησποντον εισεπλει αρχομενου χειμωνος τετταρσι και δεκα ναυσιν αμα ημεραι. κατιδων δε ο των αθηναιων ημεροσκοπος εσημηνε τοις στρατηγοις. οι δε ανηγαγοντο επ' αυτον εικοσι ναυσιν, ας ο δωριευς φυγων προς την γην ανεβιβαζε τας αυτου τριηρεις, ως ηνοιγε, περι το ροιτειον. εγγυς δε γενομενων των αθηναιων εμαχοντο απο τε των νεων και της γης μεχρι οι αθηναιοι απεπλευσαν εις μαδυτον προς το αλλο στρατοπεδον ουδεν πραξαντες. μινδαρος δε κατιδων την μαχην εν ιλιωι θυων τηι αθηναι, εβοηθει επι την θαλατταν, και καθελκυσας τας εαυτου τριηρεις απεπλει, οπως αναλαβοι τας μετα δωριεως. οι δε αθηναιοι ανταναγαγομενοι εναυμαχησαν περι αβυδον κατα την ηιονα, μεχρι δειλης εξ εωθινου. και τα μεν νικωντων, τα δε νικωμενων, αλκιβιαδης επεισπλει δυοιν δεουσαις εικοσι ναυσιν. εντευθεν δε φυγη των πελοποννησιων εγενετο προς την αβυδον: και ο φαρναβαζος παρεβοηθει, και επεισβαινων τωι ιππωι εις την θαλατταν μεχρι δυνατον ην εμαχετο, και τοις αλλοις τοις αυτου ιππευσι και πεζοις παρεκελευετο. συμφραξαντες δε τας ναυς οι πελοποννησιοι και παραταξαμενοι προς τηι γηι εμαχοντο. αθηναιοι δε απεπλευσαν, τριακοντα ναυς των πολεμιων λαβοντες κενας και ας αυτοι απωλεσαν κομισαμενοι, εις σηστον. εντευθεν πλην τετταρακοντα νεων αλλαι αλληι ωιχοντο επ' αργυρολογιαν εξω του ελλησποντου: και ο θρασυλλος, εις ων των στρατηγων, εις αθηνας επλευσε ταυτα εξαγγελων και στρατιαν και ναυς αιτησων. μετα δε ταυτα τισσαφερνης ηλθεν εις ελλησποντον: αφικομενον δε παρ' αυτον μιαι τριηρει αλκιβιαδην ξενια τε και δωρα αγοντα συλλαβων ειρξεν εν σαρδεσι, φασκων κελευειν βασιλεα πολεμειν αθηναιοις. ημεραις δε τριακοντα υστερον αλκιβιαδης εκ σαρδεων μετα μαντιθεου του αλοντος εν καριαι ιππων ευπορησαντες νυκτος απεδρασαν εις κλαζομενας: οι δ' εν σηστωι αθηναιοι, αισθομενοι μινδαρον πλειν επ' αυτους μελλοντα ναυσιν εξηκοντα, νυκτος απεδρασαν εις καρδιαν. ενταυθα δε και αλκιβιαδης ηκεν εκ των κλαζομενων συν πεντε τριηρεσι και επακτριδι. πυθομενος δε οτι αι των πελοποννησιων νηες εξ αβυδου ανηγμεναι ειεν εις κυζικον, αυτος μεν πεζηι ηλθεν εις σηστον, τας δε ναυς περιπλειν εκεισε εκελευσεν. επει δ' ηλθον, αναγεσθαι ηδη αυτου μελλοντος ως επι ναυμαχιαν επεισπλει θηραμενης εικοσι ναυσιν απο μακεδονιας, αμα δε και θρασυβουλος εικοσιν ετεραις εκ θασου, αμφοτεροι ηργυρολογηκοτες. αλκιβιαδης δε ειπων και τουτοις διωκειν αυτον εξελομενοις τα μεγαλα ιστια αυτος επλευσεν εις παριον: αθροαι δε γενομεναι αι νηες απασαι εν παριωι εξ και ογδοηκοντα της επιουσης νυκτος ανηγαγοντο, και τηι αλληι ημεραι περι αριστου ωραν ηκον εις προκοννησον. εκει δ' επυθοντο οτι μινδαρος εν κυζικωι ειη και φαρναβαζος μετα του πεζου. ταυτην μεν ουν την ημεραν αυτου εμειναν, τηι δε υστεραιαι αλκιβιαδης εκκλησιαν ποιησας παρεκελευετο αυτοις οτι αναγκη ειη και ναυμαχειν και πεζομαχειν και τειχομαχειν: ου γαρ εστιν, εφη, χρηματα ημιν, τοις δε πολεμιοις αφθονα παρα βασιλεως. τηι δε προτεραιαι, επειδη ωρμισαντο, τα πλοια παντα και τα μικρα συνηθροισε παρ' εαυτον, οπως μηδεις εξαγγειλαι τοις πολεμιοις το πληθος των νεων, επεκηρυξε τε, ος αν αλισκηται εις το περαν διαπλεων, θανατον την ζημιαν. μετα δε την εκκλησιαν παρασκευασαμενος ως επι ναυμαχιαν ανηγαγετο επι την κυζικον υοντος πολλωι. επειδη δ' εγγυς της κυζικου ην, αιθριας γενομενης και του ηλιου εκλαμψαντος καθοραι τας του μινδαρου ναυς γυμναζομενας πορρω απο του λιμενος και απειλημμενας υπ' αυτου, εξηκοντα ουσας. οι δε πελοποννησιοι ιδοντες τας των αθηναιων τριηρεις ουσας πλειους τε πολλωι η προτερον και προς τωι λιμενι, εφυγον εις την γην: και συνορμισαντες τας ναυς εμαχοντο επιπλεουσι τοις εναντιοις. αλκιβιαδης δε ταις εικοσι των νεων περιπλευσας απεβη εις την γην. ιδων δε ο μινδαρος, και αυτος αποβας εν τηι γηι μαχομενος απεθανεν: οι δε μετ' αυτου οντες εφυγον. τας δε ναυς οι αθηναιοι ωιχοντο αγοντες απασας εις προκοννησον πλην των συρακοσιων: εκεινας δε αυτοι κατεκαυσαν οι συρακοσιοι. εκειθεν δε τηι υστεραιαι επλεον οι αθηναιοι επι κυζικον. οι δε κυζικηνοι των πελοποννησιων και φαρναβαζου εκλιποντων αυτην εδεχοντο τους αθηναιους: αλκιβιαδης δε μεινας αυτου εικοσιν ημερας και χρηματα πολλα λαβων παρα των κυζικηνων, ουδεν αλλο κακον εργασαμενος εν τηι πολει απεπλευσεν εις προκοννησον. εκειθεν δ' επλευσεν εις περινθον και σηλυμβριαν. και περινθιοι μεν εισεδε ξαντο εις το αστυ το στρατοπεδον: σηλυμβριανοι δε εδεξαντο μεν ου, χρηματα δε εδοσαν. εντευθεν δ' αφικομενοι της καλχηδονιας εις χρυσοπολιν ετειχισαν αυτην, και δεκατευτηριον κατεσκευασαν εν αυτηι, και την δεκατην εξελεγον των εκ του ποντου πλοιων, και φυλακην εγκαταλιποντες ναυς τριακοντα και στρατηγω δυο, θηραμενην και ευμαχον, του τε χωριου επιμελεισθαι και των εκπλεοντων πλοιων και ει τι αλλο δυναιντο βλαπτειν τους πολεμιους. οι δ' αλλοι στρατηγοι εις τον ελλησποντον ωιχοντο. παρα δε ιπποκρατους του μινδαρου επιστολεως εις λακεδαιμονα γραμματα πεμφθεντα εαλωσαν εις αθηνας λεγοντα ταδε: ερρει τα καλα. μινδαρος απεσσυα. πεινωντι τωνδρες. αποριομες τι χρη δραν. φαρναβαζος δε παντι τωι των πελοποννησιων στρατευματι και τοις συμμαχοις παρακελευσαμενος μη αθυμειν ενεκα ξυλων, ως οντων πολλων εν τηι βασιλεως, εως αν τα σωματα σωα ηι, ιματιον τ' εδωκεν εκαστωι και εφοδιον δυοιν μηνοιν, και οπλισας τους ναυτας φυλακας κατεστησε της εαυτου παραθαλαττιας γης. και συγκαλεσας τους τε απο των πολεων στρατηγους και τριηραρχους εκελευε ναυπηγεισθαι τριηρεις εν αντανδρωι οσας εκαστοι απωλεσαν, χρηματα τε διδους και υλην εκ της ιδης κομιζεσθαι φραζων. ναυπηγουμενων δε οι συρακοσιοι αμα τοις αντανδριοις του τειχους τι επετελεσαν, και εν τηι φρουραι ηρεσαν παντων μαλιστα. δια ταυτα δε ευεργεσια τε και πολιτεια συρακοσιοις εν αντανδρωι εστι. φαρναβαζος μεν ουν ταυτα διαταξας ευθυς εις καλχηδονα εβοηθει. εν δε τωι χρονωι τουτωι ηγγελθη τοις των συρακοσιων στρατηγοις οικοθεν οτι φευγοιεν υπο του δημου. συγκαλεσαντες ουν τους εαυτων στρατιωτας ερμοκρατους προηγορουντος απωλοφυροντο την εαυτων συμφοραν, ως αδικως φευγοιεν απαντες παρα τον νομον: παρηινεσαν τε προθυμους ειναι και τα λοιπα, ωσπερ τα προτερα, και ανδρας αγαθους προς τα αει παραγγελλομενα, ελεσθαι δε εκελευον αρχοντας, μεχρι αν αφικωνται οι ηιρημενοι αντ' εκεινων. οι δ' αναβοησαντες εκελευον εκεινους αρχειν, και μαλιστα οι τριηραρχοι και οι επιβαται και οι κυβερνηται. οι δ' ουκ εφασαν δειν στασιαζειν προς την εαυτων πολιν: ει δε τις επικαλοιη τι αυτοις, λογον εφασαν χρηναι διδοναι, μεμνημενους οσας τε ναυμαχιας αυτοι καθ' αυτους νενικηκατε και ναυς ειληφατε, οσα τε μετα των αλλων αηττητοι γεγονατε ημων ηγουμενων, ταξιν εχοντες την κρατιστην δια τε την ημετεραν αρετην και δια την υμετεραν προθυμιαν και κατα γην και κατα θαλατταν υπαρχουσαν. ουδενος δε ουδεν επαιτιωμενου, δεομενων εμειναν εως αφικοντο οι αντ' εκεινων στρατηγοι, δημαρχος τ' επικυδου και μυσκων μενεκρατους και ποταμις γνωσιος. των δε τριηραρχων ομοσαντες οι πλειστοι καταξειν αυτους, επαν εις συρακουσας αφικωνται, απεπεμψαντο οποι εβουλοντο παντας επαινουντες: ιδιαι δε <οι> προς ερμοκρατην προσομιλουντες μαλιστα εποθησαν την τε επιμελειαν και προθυμιαν και κοινοτητα. ων γαρ εγιγνωσκε τους επιεικεστατους και τριηραρχων και κυβερνητων και επιβατων, εκαστης ημερας πρωι και προς εσπεραν συναλιζων προς την σκηνην την εαυτου ανεκοινουτο ο τι εμελλεν η λεγειν η πραττειν, κακεινους εδιδασκε κελευων λεγειν τα μεν απο του παραχρημα, τα δε βουλευσαμενους. εκ τουτων ερμοκρατης τα πολλα εν τωι συνεδριωι ηυδοξει, λεγειν τε δοκων και βουλευειν τα κρατιστα. κατηγορησας δε τισσαφερνους εν λακεδαιμονι ερμοκρατης, μαρτυρουντος και αστυοχου, και δοξας τα οντα λεγειν, αφικομενος παρα φαρναβαζον, πριν αιτησαι χρηματα λαβων, παρεσκευαζετο προς την εις συρακουσας καθοδον ξενους τε και τριηρεις. εν τουτωι δε ηκον οι διαδοχοι των συρακοσιων εις μιλητον και παρελαβον τας ναυς και το στρατευμα. εν θασωι δε κατα τον καιρον τουτον στασεως γενομενης εκπιπτουσιν οι λακωνισται και ο λακων αρμοστης ετεονικος. καταιτιαθεις δε ταυτα πραξαι συν τισσαφερνει πασιππιδας ο λακων εφυγεν εκ σπαρτης: επι δε το ναυτικον, ο εκεινος ηθροικει απο των συμμαχων, εξεπεμφθη κρατησιππιδας, και παρελαβεν εν χιωι. περι δε τουτους τους χρονους θρασυλλου εν αθηναις οντος αγις εκ της δεκελειας προνομην ποιουμενος προς αυτα τα τειχη ηλθε των αθηναιων: θρασυλλος δε εξαγαγων αθηναιους και τους αλλους τους εν τηι πολει οντας απαντας παρεταξε παρα το λυκειον γυμνασιον, ως μαχουμενος, αν προσιωσιν. ιδων δε ταυτα αγις απηγαγε ταχεως, και τινες αυτων ολιγοι των επι πασιν υπο των ψιλων απεθανον. οι ουν αθηναιοι τωι θρασυλλωι δια ταυτα ετι προθυμοτεροι ησαν εφ' α ηκε, και εψηφισαντο οπλιτας τε αυτον καταλεξασθαι χιλιους, ιππεας δε εκατον, τριηρεις δε πεντηκοντα. αγις δε εκ της δεκελειας ιδων πλοια πολλα σιτου εις πειραια καταθεοντα, ουδεν οφελος εφη ειναι τους μετ' αυτου πολυν ηδη χρονον αθηναιους ειργειν της γης, ει μη τις σχησοι και οθεν ο κατα θαλατταν σιτος φοιται: κρατιστον τε ειναι και κλεαρχον τον ραμφιου προξενον οντα βυζαντιων πεμψαι εις καλχηδονα τε και βυζαντιον. δοξαντος δε τουτου, πληρωθεισων νεων εκ τε μεγαρων και παρα των αλλων συμμαχων πεντεκαιδεκα στρατιωτιδων μαλλον η ταχειων ωιχετο. και αυτου των νεων τρεις απολλυνται εν τωι ελλησποντωι υπο των αττικων εννεα νεων, αι αει ενταυθα τα πλοια διεφυλαττον, αι δ' αλλαι εφυγον εις †σηστον, εκειθεν δε εις βυζαντιον εσωθησαν. και ο ενιαυτος εληγεν, εν ωι καρχηδονιοι αννιβα ηγουμενου στρατευσαντες επι σικελιαν δεκα μυριασι στρατιας αιρουσιν εν τρισι μησι δυο πολεις ελληνιδας σελινουντα και ιμεραν. τωι δε αλλωι ετει [ωι ην ολυμπιας τριτη και ενενηκοστη, ηι προστεθεισα ξυνωρις ενικα ευαγορου ηλειου, το δε σταδιον ευβωτας κυρηναιος, επι εφορου μεν οντος εν σπαρτηι ευαρχιππου, αρχοντος δ' εν αθηναις ευκτημονος,] αθηναιοι μεν θορικον ετειχισαν, θρασυλλος δε τα τε ψηφισθεντα πλοια λαβων και πεντακισχιλιους των ναυτων πελταστας ποιησαμενος, [ως αμα και πελτασταις εσομενοις,] εξεπλευσεν αρχομενου του θερους εις σαμον. εκει δε μεινας τρεις ημερας επλευσεν εις πυγελα: και ενταυθα την τε χωραν εδηιου και προσεβαλλε τωι τειχει. εκ δε της μιλητου βοηθησαντες τινες τοις πυγελευσι διεσπαρμενους των αθηναιων οντας τους ψιλους εδιωκον. οι δε πελτασται και των οπλιτων δυο λοχοι βοηθησαντες προς τους αυτων ψιλους απεκτειναν απαντας τους εκ μιλητου εκτος ολιγων, και ασπιδας ελαβον ως διακοσιας, και τροπαιον εστησαν. τηι δε υστεραιαι επλευσαν εις νοτιον, και εντευθεν παρασκευασαμενοι επορευοντο εις κολοφωνα. κολοφωνιοι δε προσεχωρησαν. και της επιουσης νυκτος ενεβαλον εις την λυδιαν ακμαζοντος του σιτου, και κωμας τε πολλας ενεπρησαν και χρηματα ελαβον και ανδραποδα και αλλην λειαν πολλην. σταγης δε ο περσης περι ταυτα τα χωρια ων, επει οι αθηναιοι εκ του στρατοπεδου διεσκεδασμενοι ησαν κατα τας ιδιας λειας, βοηθησαντων των ιππεων ενα μεν ζωον ελαβεν, επτα δε απεκτεινε. θρασυλλος δε μετα ταυτα απηγαγεν επι θαλατταν την στρατιαν, ως εις εφεσον πλευσουμενος. τισσαφερνης δε αισθομενος τουτο το επιχειρημα, στρατιαν τε συνελεγε πολλην και ιππεας απεστελλε παραγγελλων πασιν εις εφεσον βοηθειν τηι αρτεμιδι. θρασυλλος δε εβδομηι και δεκατηι ημεραι μετα την εισβολην εις εφεσον απεπλευσε, και τους μεν οπλιτας προς τον κορησσον αποβιβασας, τους δε ιππεας και πελταστας και επιβατας και τους αλλους παντας προς το ελος επι τα ετερα της πολεως, αμα τηι ημεραι προσηγε δυο στρατοπεδα. οι δ' εκ της πολεως εβοηθησαν †σφισιν† οι τε συμμαχοι ους τισσαφερνης ηγαγε, και συρακοσιοι οι τ' απο των προτερων εικοσι νεων και απο ετερων πεντε, αι ετυχον τοτε παραγενομεναι, νεωστι ηκουσαι μετα ευκλεους τε του ιππωνος και ηρακλειδου του αριστογενους στρατηγων, και σελινουσιαι δυο. ουτοι δε παντες πρωτον μεν προς τους οπλιτας τους εν κορησσωι εβοηθησαν: τουτους δε τρεψαμενοι και αποκτειναντες εξ αυτων ωσει εκατον και εις την θαλατταν καταδιωξαντες προς τους παρα το ελος ετραποντο. εφυγον δε κακει οι αθηναιοι, και απωλοντο αυτων ως τριακοσιοι. οι δε εφεσιοι τροπαιον ενταυθα εστησαν και ετερον προς τωι κορησσωι. τοις δε συρακοσιοις και σελινουσιοις κρατιστοις γενομενοις αριστεια εδωκαν και κοινηι και ιδιαι πολλοις, και †οικειν ατελειαν εδοσαν τωι βουλομενωι αει: σελινουσιοις δε, επει η πολις απωλωλει, και πολιτειαν εδοσαν. οι δ' αθηναιοι τους νεκρους υποσπονδους απολαβοντες απεπλευσαν εις νοτιον, κακει θαψαντες αυτους επλεον ευθυ λεσβου και ελλησποντου. ορμουντες δε εν μηθυμνηι της λεσβου ειδον παραπλεουσας εξ εφεσου τας συρακοσιας ναυς πεντε και εικοσι: και επ' αυτας αναχθεντες τετταρας μεν ελαβον αυτοις ανδρασι, τας δ' αλλας κατεδιωξαν εις εφεσον. και τους μεν αλλους αιχμαλωτους θρασυλλος εις αθηνας απεπεμψε παντας, αλκιβιαδην δε αθηναιον, αλκιβιαδου οντα ανεψιον και συμφυγαδα, κατελευσεν. εντευθεν δε επλευσεν εις την σηστον προς το αλλο στρατευμα. εκειθεν δε απασα η στρατια διεβη εις λαμψακον. και χειμων επηιει, εν ωι οι αιχμαλωτοι συρακοσιοι, ειργμενοι του πειραιως εν λιθοτομιαις, διορυξαντες την πετραν, αποδραντες νυκτος ωιχοντο εις δεκελειαν, οι δ' εις μεγαρα. εν δε τηι λαμψακωι συνταττοντος αλκιβιαδου το στρατευμα παν οι προτεροι στρατιωται ουκ εβουλοντο τοις μετα θρασυλλου συνταττεσθαι, ως αυτοι μεν οντες αηττητοι, εκεινοι δε ηττημενοι ηκοιεν. ενταυθα δη εχειμαζον απαντες λαμψακον τειχιζοντες. και εστρατευσαν προς αβυδον: φαρναβαζος δ' εβοηθησεν ιπποις πολλοις, και μαχηι ηττηθεις εφυγεν. αλκιβιαδης δε εδιωκεν εχων τους τε ιππεας και των οπλιτων εικοσι και εκατον, ων ηρχε μενανδρος, μεχρι σκοτος αφειλετο. εκ δε της μαχης ταυτης συνεβησαν οι στρατιωται αυτοι αυτοις και ησπαζοντο τους μετα θρασυλλου. εξηλθον δε τινας και αλλας εξοδους του χειμωνος εις την ηπειρον και επορθουν την βασιλεως χωραν. τωι δ' αυτωι χρονωι και λακεδαιμονιοι τους εις το κορυφασιον των ειλωτων αφεστωτας εκ μαλεας υποσπονδους αφηκαν. κατα δε τον αυτον καιρον και εν ηρακλειαι τηι τραχινιαι αχαιοι τους εποικους, αντιτεταγμενων παντων προς οιταιους πολεμιους οντας, προεδοσαν, ωστε απολεσθαι αυτων προς επτακοσιους συν τωι εκ λακεδαιμονος αρμοστηι λαβωτηι. και ο ενιαυτος εληγεν ουτος, εν ωι και μηδοι απο δαρειου του περσων βασιλεως αποσταντες παλιν προσεχωρησαν αυτωι. του δ' επιοντος ετους ο εν φωκαιαι νεως της αθηνας ενεπρησθη πρηστηρος εμπεσοντος. επει δ' ο χειμων εληγε, παντακλεους μεν εφορευοντος, αρχοντος δ' αντιγενους, εαρος αρχομενου, δυοιν και εικοσιν ετων τωι πολεμωι παρεληλυθοτων, οι αθηναιοι επλευσαν εις προκοννησον παντι τωι στρατοπεδωι. εκειθεν δ' επι καλχηδονα και βυζαντιον ορμησαντες εστρατοπεδευσαντο προς καλχηδονι. οι δε καλχηδονιοι προσιοντας αισθομενοι τους αθηναιους, την λειαν απασαν κατεθεντο εις τους βιθυνους θραικας, αστυγειτονας οντας. αλκιβιαδης δε λαβων των τε οπλιτων ολιγους και τους ιππεας, και τας ναυς παραπλειν κελευσας, ελθων εις τους βιθυνους απηιτει τα των καλχηδονιων χρηματα: ει δε μη, πολεμησειν εφη αυτοις. οι δε απεδοσαν. αλκιβιαδης δ' επει ηκεν εις το στρατοπεδον την τε λειαν εχων και πιστεις πεποιημενος, απετειχιζε την καλχηδονα παντι τωι στρατοπεδωι απο θαλαττης εις θαλατταν και του ποταμου οσον οιον τ' ην ξυλινωι τειχει. ενταυθα ιπποκρατης μεν ο λακεδαιμονιος αρμοστης εκ της πολεως εξηγαγε τους στρατιωτας, ως μαχουμενος: οι δε αθηναιοι αντιπαρεταξαντο αυτωι, φαρναβαζος δε εξωθεν των περιτειχισματων εβοηθει στρατιαι τε και ιπποις πολλοις. ιπποκρατης μεν ουν και θρασυλλος εμαχοντο εκατερος τοις οπλιταις χρονον πολυν, μεχρι αλκιβιαδης εχων οπλιτας τε τινας και τους ιππεας εβοηθησε. και ιπποκρατης μεν απεθανεν, οι δε μετ' αυτου οντες εφυγον εις την πολιν. αμα δε και φαρναβαζος, ου δυναμενος συμμειξαι προς τον ιπποκρατην δια την στενοποριαν, του ποταμου και των αποτειχισματων εγγυς οντων, απεχωρησεν εις το ηρακλειον το των καλχηδονιων, ου ην αυτωι το στρατοπεδον. εκ τουτου δε αλκιβιαδης μεν ωιχετο εις τον ελλησποντον και εις χερρονησον χρηματα πραξων: οι δε λοιποι στρατηγοι συνεχωρησαν προς φαρναβαζον υπερ καλχηδονος εικοσι ταλαντα δουναι αθηναιοις φαρναβαζον και ως βασιλεα πρεσβεις αθηναιων αναγαγειν, και ορκους εδοσαν και ελαβον παρα φαρναβαζου υποτελειν τον φορον καλχηδονιους αθηναιοις οσονπερ ειωθεσαν και τα οφειλομενα χρηματα αποδουναι, αθηναιους δε μη πολεμειν καλχηδονιοις, εως αν οι παρα βασιλεως πρεσβεις ελθωσιν. αλκιβιαδης δε τοις ορκοις ουκ ετυγχανε παρων, αλλα περι σηλυμβριαν ην: εκεινην δ' ελων προς το βυζαντιον ηκεν, εχων χερρονησιτας τε πανδημει και απο θραικης στρατιωτας και ιππεας πλειους τριακοσιων. φαρναβαζος δε αξιων δειν κακεινον ομνυναι, περιεμενεν εν καλχηδονι, μεχρι ελθοι εκ του βυζαντιου: επειδη δε ηκεν, ουκ εφη ομεισθαι, ει μη κακεινος αυτωι ομειται. μετα ταυτα ωμοσεν ο μεν εν χρυσοπολει οις φαρναβαζος επεμψε μιτροβατει και αρναπει, ο δ' εν καλχηδονι τοις παρ' αλκιβιαδου ευρυπτολεμωι και διοτιμωι τον τε κοινον ορκον και ιδιαι αλληλοις πιστεις εποιησαντο. φαρναβαζος μεν ουν ευθυς απηιει, και τους παρα βασιλεα πορευομενους πρεσβεις απανταν εκελευσεν εις κυζικον. επεμφθησαν δε αθηναιων μεν δωροθεος, φιλοκυδης, θεογενης, ευρυπτολεμος, μαντιθεος, συν δε τουτοις αργειοι κλεοστρατος, πυρρολοχος: επορευοντο δε και λακεδαιμονιων πρεσβεις πασιππιδας και ετεροι, μετα δε τουτων και ερμοκρατης, ηδη φευγων εκ συρακουσων, και ο αδελφος αυτου προξενος. και φαρναβαζος μεν τουτους ηγεν: οι δε αθηναιοι το βυζαντιον επολιορκουν περιτειχισαντες, και προς το τειχος ακροβολισμους και προσβολας εποιουντο. εν δε τωι βυζαντιωι ην κλεαρχος λακεδαιμονιος αρμοστης και συν αυτωι των περιοικων τινες και των νεοδαμωδων ου πολλοι και μεγαρεις και αρχων αυτων ελιξος μεγαρευς και βοιωτοι και τουτων αρχων κοιραταδας. οι δ' αθηναιοι ως ουδεν εδυναντο διαπραξασθαι κατ' ισχυν, επεισαν τινας των βυζαντιων προδουναι την πολιν. κλεαρχος δε ο αρμοστης οιομενος ουδενα αν τουτο ποιησαι, καταστησας δε απαντα ως εδυνατο καλλιστα και επιτρεψας τα εν τηι πολει κοιραταδαι και ελιξωι, διεβη παρα τον φαρναβαζον εις το περαν, μισθον τε τοις στρατιωταις παρ' αυτου ληψομενος και ναυς συλλεξων, αι ησαν εν τωι ελλησποντωι αλλαι καταλελειμμεναι φρουριδες υπο πασιππιδου και εν αντανδρωι και ας αγησανδριδας ειχεν επι θραικης, επιβατης ων μινδαρου, και οπως αλλαι ναυπηγηθειησαν, αθροαι δε γενομεναι πασαι κακως τους συμμαχους των αθηναιων ποιουσαι αποσπασειαν το στρατοπεδον απο του βυζαντιου. επει δ' εξεπλευσεν ο κλεαρχος, οι προδιδοντες την πολιν των βυζαντιων, κυδων και αριστων και αναξικρατης και λυκουργος και αναξιλαος (ος επαγομενος θανατου υστερον εν λακεδαιμονι δια την προδοσιαν απεφυγεν, απολογουμενος οτι ου προδιδοιη την πολιν, αλλα σωσαι, παιδας ορων και γυναικας λιμωι απολλυμενους, βυζαντιος ων και ου λακεδαιμονιος: τον γαρ ενοντα σιτον κλεαρχον τοις λακεδαιμονιων στρατιωταις διδοναι: δια ταυτ' ουν τους πολεμιους εφη εισεσθαι, ουκ αργυριου ενεκα ουδε δια το μισειν λακεδαιμονιους): επει δε αυτοις παρεσκευαστο, νυκτος ανοιξαντες τας πυλας τας επι το θραικιον καλουμενας εισηγαγον το στρατευμα και τον αλκιβιαδην. ο δε ελιξος και ο κοιραταδας ουδεν τουτων ειδοτες εβοηθουν μετα παντων εις την αγοραν: επει δε παντηι οι πολεμιοι κατειχον, ουδεν εχοντες ο τι ποιησαιεν, παρεδοσαν σφας αυτους. και ουτοι μεν απεπεμφθησαν εις αθηνας, και ο κοιραταδας εν τωι οχλωι αποβαινοντων εν πειραιει ελαθεν αποδρας και απεσωθη εις δεκελειαν. φαρναβαζος δε και οι πρεσβεις της φρυγιας εν γορδειωι οντες τον χειμωνα τα περι το βυζαντιον πεπραγμενα ηκουσαν. αρχομενου δε του εαρος πορευομενοις αυτοις παρα βασιλεα απηντησαν καταβαινοντες οι τε λακεδαιμονιων πρεσβεις βοιωτιος [ονομα] και οι μετ' αυτου και οι αλλοι αγγελοι, και ελεγον οτι λακεδαιμονιοι ων δεονται παντων πεπραγοτες ειεν παρα βασιλεως, και κυρος, αρξων παντων των επι θαλαττηι και συμπολεμησων λακεδαιμονιοις, επιστολην τε εφερε τοις κατω πασι το βασιλειον σφραγισμα εχουσαν, εν ηι ενην και ταδε: καταπεμπω κυρον καρανον των εις καστωλον αθροιζομενων. το δε καρανον εστι κυριον. ταυτ' ουν ακουοντες οι των αθημαιων πρεσβεις, και επειδη κυρον ειδον, εβουλοντο μεν μαλιστα παρα βασιλεα αναβηναι, ει δε μη, οικαδε απελθειν. κυρος δε φαρναβαζωι ειπεν η παραδουναι τους πρεσβεις εαυτωι η μη οικαδε πω αποπεμψαι, βουλομενος τους αθηναιους μη ειδεναι τα πραττομενα. φαρναβαζος δε τεως μεν κατειχε τους πρεσβεις, φασκων τοτε μεν αναξειν αυτους παρα βασιλεα, τοτε δε οικαδε αποπεμψειν, ως μηδεν μεμψησθε: επειδη δε ενιαυτοι ησαν τρεις, εδεηθη του κυρου αφειναι αυτους, φασκων ομωμοκεναι και απαξειν επι θαλατταν, επειδη ου παρα βασιλεα. πεμψαντες δε αριοβαρζανει παρακομισαι αυτους εκελευον: ο δε απηγαγεν εις κιον της μυσιας, οθεν προς το αλλο στρατοπεδον απεπλευσαν. αλκιβιαδης δε βουλομενος μετα των στρατιωτων αποπλειν οικαδε, ανηχθη ευθυς επι σαμου: εκειθεν δε λαβων των νεων εικοσιν επλευσε της καριας εις τον κεραμικον κολπον. εκειθεν δε συλλεξας εκατον ταλαντα ηκεν εις την σαμον. θρασυβουλος δε συν τριακοντα ναυσιν επι θραικης ωιχετο, εκει δε τα τε αλλα χωρια τα προς λακεδαιμονιους μεθεστηκοτα κατεστρεψατο και θασον, εχουσαν κακως υπο τε των πολεμων και στασεων και λιμου. θρασυλλος δε συν τηι αλληι στρατιαι εις αθηνας κατεπλευσε: πριν δε ηκειν αυτον οι αθηναιοι στρατηγους ειλοντο αλκιβιαδην μεν φευγοντα και θρασυβουλον αποντα, κονωνα δε τριτον εκ των οικοθεν. αλκιβιαδης δε εκ της σαμου εχων τα χρηματα κατεπλευσεν εις παρον ναυσιν εικοσιν, εκειθεν δ' ανηχθη ευθυ γυθειου επι κατασκοπην των τριηρων, ας επυνθανετο λακεδαιμονιους αυτοθι παρασκευαζειν τριακοντα, και του οικαδε καταπλου οπως η πολις προς αυτον εχοι. επει δε εωρα εαυτωι ευνουν ουσαν και στρατηγον αυτον ηιρημενον και ιδιαι μεταπεμπομενους τους επιτηδειους, κατεπλευσεν εις τον πειραια ημεραι ηι πλυντηρια ηγεν η πολις, του εδους κατακεκαλυμμενου της αθηνας, ο τινες οιωνιζοντο ανεπιτηδειον ειναι και αυτωι και τηι πολει. αθηναιων γαρ ουδεις εν ταυτηι τηι ημεραι ουδενος σπουδαιου εργου τολμησαι αν αψασθαι. καταπλεοντος δ' αυτου ο τε εκ του πειραιως και ο εκ του αστεως οχλος ηθροισθη προς τας ναυς, θαυμαζοντες και ιδειν βουλομενοι τον αλκιβιαδην, λεγοντες [οτι] οι μεν ως κρατιστος ειη των πολιτων και μονος [απελογηθη ως] ου δικαιως φυγοι, επιβουλευθεις δε υπο των ελαττον εκεινου δυναμενων μοχθηροτερα τε λεγοντων και προς το αυτων ιδιον κερδος πολιτευοντων, εκεινου αει το κοινον αυξοντος και απο των αυτου και απο του της πολεως δυνατου: εθελοντος δε τοτε κρινεσθαι παραχρημα της αιτιας αρτι γεγενημενης ως ησεβηκοτος εις τα μυστηρια, υπερβαλλομενοι οι εχθροι τα δοκουντα δικαια ειναι αποντα αυτον εστερησαν της πατριδος: εν ωι χρονωι υπο αμηχανιας δουλευων ηναγκασθη μεν θεραπευειν τους εχθιστους, κινδυνευων αει παρ' εκαστην ημεραν απολεσθαι: τους δε οικειοτατους πολιτας τε και συγγενεις και την πολιν απασαν ορων εξαμαρτανουσαν, ουκ ειχεν οπως ωφελοιη φυγηι απειργομενος: ουκ εφασαν δε των οιωνπερ αυτος οντων ειναι καινων δεισθαι πραγματων ουδε μεταστασεως: υπαρχειν γαρ εκ του δημου αυτωι μεν των τε ηλικιωτων πλεον εχειν των τε πρεσβυτερων μη ελαττουσθαι, τοις δ' αυτου εχθροις †τοιουτοις δοκειν ειναι οιοισπερ προτερον†, υστερον δε δυνασθεισιν απολλυναι τους βελτιστους, αυτους δε μονους λειφθεντας δι' αυτο τουτο αγαπασθαι υπο των πολιτων οτι ετεροις βελτιοσιν ουκ ειχον χρησθαι: οι δε, οτι των παροιχομενων αυτοις κακων μονος αιτιος ειη, των τε φοβερων οντων τηι πολει γενεσθαι μονος κινδυνευσαι ηγεμων καταστηναι. αλκιβιαδης δε προς την γην ορμισθεις απεβαινε μεν ουκ ευθυς, φοβουμενος τους εχθρους: επαναστας δε επι του καταστρωματος εσκοπει τους αυτου επιτηδειους, ει παρειησαν. κατιδων δε ευρυπτολεμον τον πεισιανακτος, αυτου δε ανεψιον, και τους αλλους οικειους και τους φιλους μετ' αυτων, τοτε αποβας αναβαινει εις την πολιν μετα των παρεσκευασμενων, ει τις απτοιτο, μη επιτρεπειν. εν δε τηι βουληι και τηι εκκλησιαι απολογησαμενος ως ουκ ησεβηκει, ειπων δε ως ηδικηται, λεχθεντων δε και αλλων τοιουτων και ουδενος αντειποντος δια το μη ανασχεσθαι αν την εκκλησιαν, αναρρηθεις απαντων ηγεμων αυτοκρατωρ, ως οιος τε ων σωσαι την προτεραν της πολεως δυναμιν, προτερον μεν τα μυστηρια των αθηναιων κατα θαλατταν αγοντων δια τον πολεμον, κατα γην εποιησεν εξαγαγων τους στρατιωτας απαντας: μετα δε ταυτα κατελεξατο στρατιαν, οπλιτας μεν πεντακοσιους και χιλιους, ιππεας δε πεντηκοντα και εκατον, ναυς δ' εκατον. και μετα τον καταπλουν τριτωι μηνι ανηχθη επ' ανδρον αφεστηκυιαν των αθηναιων, και μετ' αυτου αριστοκρατης και αδειμαντος ο λευκολοφιδου συνεπεμφθησαν ηιρημενοι κατα γην στρατηγοι. αλκιβιαδης δε το στρατευμα απεβιβασε της ανδριας χωρας εις γαυριον: εκβοηθησαντας δε τους ανδριους ετρεψαντο και κατεκλεισαν εις την πολιν και τινας απεκτειναν ου πολλους, και τους λακωνας οι αυτοθι ησαν. αλκιβιαδης δε τροπαιον τε εστησε και μεινας αυτου ολιγας ημερας επλευσεν εις σαμον, κακειθεν ορμωμενος επολεμει. οι δε λακεδαιμονιοι προτερον τουτων ου πολλωι χρονωι κρατησιππιδαι της ναυαρχιας παρεληλυθυιας λυσανδρον εξεπεμψαν ναυαρχον. ο δε αφικομενος εις ροδον και ναυς εκειθεν λαβων, εις κω και μιλητον επλευσεν, εκειθεν δ' εις εφεσον, και εκει εμεινε ναυς εχων εβδομηκοντα μεχρι ου κυρος εις σαρδεις αφικετο. επει δ' ηκεν, ανεβη προς αυτον συν τοις εκ λακεδαιμονος πρεσβεσιν. ενταυθα δη κατα τε του τισσαφερνους ελεγον α πεποιηκως ειη, αυτου τε κυρου εδεοντο ως προθυμοτατου προς τον πολεμον γενεσθαι. κυρος δε τον τε πατερα εφη ταυτα επεσταλκεναι και αυτος ουκ αλλ' εγνωκεναι, αλλα παντα ποιησειν: εχων δε ηκειν ταλαντα πεντακοσια: εαν δε ταυτα επιλιπηι, τοις ιδιοις χρησεσθαι εφη, α ο πατηρ αυτωι εδωκεν: εαν δε και ταυτα, και τον θρονον κατακοψειν εφ' ου εκαθητο, οντα αργυρουν και χρυσουν. οι δε ταυτα τε επηινουν και εκελευον αυτον ταξαι τωι ναυτηι δραχμην αττικην, διδασκοντες οτι, αν ουτος ο μισθος γενηται, οι των αθηναιων ναυται απολειψουσι τας ναυς, και μειω χρηματα αναλωσει. ο δε καλως μεν εφη αυτους λεγειν, ου δυνατον δ' ειναι παρ' α βασιλευς επεστειλεν αυτωι αλλα ποιειν. ειναι δε και τας συνθηκας ουτως εχουσας, τριακοντα μνας εκαστηι νηι του μηνος διδοναι, οποσας αν βουλωνται τρεφειν λακεδαιμονιοι. ο δε λυσανδρος τοτε μεν εσιωπησε: μετα δε το δειπνον, επει αυτωι προπιων ο κυρος ηρετο τι αν μαλιστα χαριζοιτο ποιων, ειπεν οτι ει προς τον μισθον εκαστωι ναυτηι οβολον προσθειης. εκ δε τουτου τετταρες οβολοι ην ο μισθος, προτερον δε τριωβολον. και τον τε προοφειλομενον απεδωκε και ετι μηνος προεδωκεν, ωστε το στρατευμα πολυ προθυμοτερον ειναι. οι δε αθηναιοι ακουοντες ταυτα αθυμως μεν ειχον, επεμπον δε προς τον κυρον πρεσβεις δια τισσαφερνους. ο δε ου προσεδεχετο, δεομενου τισσαφερνους και λεγοντος, απερ αυτος εποιει πεισθεις υπ' αλκιβιαδου, σκοπειν οπως των ελληνων μηδε οιτινες ισχυροι ωσιν, αλλα παντες ασθενεις, αυτοι εν αυτοις στασιαζοντες. και ο μεν λυσανδρος, επει αυτωι το ναυτικον συνετετακτο, ανελκυσας τας εν τηι εφεσωι ουσας ναυς ενενηκοντα ησυχιαν ηγεν, επισκευαζων και αναψυχων αυτας. αλκιβιαδης δε ακουσας θρασυβουλον εξω ελλησποντου ηκοντα †τειχιζειν φωκαιαν διεπλευσε προς αυτον, καταλιπων επι ταις ναυσιν αντιοχον τον αυτου κυβερνητην, επιστειλας μη επιπλειν επι τας λυσανδρου ναυς. ο δε αντιοχος τηι τε αυτου νηι και αλληι εκ νοτιου εις τον λιμενα των εφεσιων εισπλευσας παρ' αυτας τας πρωιρας των λυσανδρου νεων παρεπλει. ο δε λυσανδρος το μεν πρωτον ολιγας των νεων καθελκυσας εδιωκεν αυτον, επει δε οι αθηναιοι τωι αντιοχωι εβοηθουν πλειοσι ναυσι, τοτε δη και πασας συνταξας επεπλει. μετα δε ταυτα και οι αθηναιοι εκ του νοτιου καθελκυσαντες τας λοιπας τριηρεις ανηχθησαν, ως εκαστος ηνοιξεν. εκ τουτου δ' εναυμαχησαν οι μεν εν ταξει, οι δε αθηναιοι διεσπαρμεναις ταις ναυσι, μεχρι ου εφυγον απολεσαντες πεντεκαιδεκα τριηρεις. των δε ανδρων οι μεν πλειστοι εξεφυγον, οι δ' εζωγρηθησαν. λυσανδρος δε τας τε ναυς αναλαβων και τροπαιον στησας επι του νοτιου διεπλευσεν εις εφεσον, οι δ' αθηναιοι εις σαμον. μετα δε ταυτα αλκιβιαδης ελθων εις σαμον ανηχθη ταις ναυσιν απασαις επι τον λιμενα των εφεσιων, και προ του στοματος παρεταξεν, ει τις βουλοιτο ναυμαχειν. επειδη δε λυσανδρος ουκ αντανηγαγε δια το πολλαις ναυσιν ελαττουσθαι, απεπλευσεν εις σαμον. λακεδαιμονιοι δε ολιγωι υστερον αιρουσι δελφινιον και ηιονα. οι δε εν οικωι αθηναιοι, επειδη ηγγελθη η ναυμαχια, χαλεπως ειχον τωι αλκιβιαδηι, οιομενοι δι' αμελειαν τε και ακρατειαν απολωλεκεναι τας ναυς, και στρατηγους ειλοντο αλλους δεκα, κονωνα, διομεδοντα, λεοντα, περικλεα, ερασινιδην, αριστοκρατην, αρχεστρατον, πρωτομαχον, θρασυλλον, αριστογενην. αλκιβιαδης μεν ουν πονηρως και εν τηι στρατιαι φερομενος, λαβων τριηρη μιαν απεπλευσεν εις χερρονησον εις τα εαυτου τειχη. μετα δε ταυτα κονων εκ της ανδρου συν αις ειχε ναυσιν εικοσιν ψηφισαμενων αθηναιων εις σαμον επλευσεν επι το ναυτικον. αντι δε κονωνος εις ανδρον επεμψαν φανοσθενην, τετταρας ναυς εχοντα. ουτος περιτυχων δυοιν τριηροιν θουριαιν ελαβεν αυτοις ανδρασι: και τους μεν αιχμαλωτους απαντας εδησαν αθηναιοι, τον δε αρχοντα αυτων δωριεα, οντα μεν ροδιον, παλαι δε φυγαδα εξ αθηνων και ροδου υπο αθηναιων κατεψηφισμενων αυτου θανατον και των εκεινου συγγενων, πολιτευοντα παρ' αυτοις, ελεησαντες αφεισαν ουδε χρηματα πραξαμενοι. κονων δ' επει εις την σαμον αφικετο και το ναυτικον κατελαβεν αθυμως εχον, συμπληρωσας τριηρεις εβδομηκοντα αντι των προτερων, ουσων πλεον η εκατον, και ταυταις αναγαγομενος μετα των αλλων στρατηγων, αλλοτε αλληι αποβαινων της των πολεμιων χωρας εληιζετο. και ο ενιαυτος εληγεν, εν ωι καρχηδονιοι εις σικελιαν στρατευσαντες εικοσι και εκατον τριηρεσι και πεζης στρατιας δωδεκα μυριασιν ειλον ακραγαντα λιμωι, μαχηι μεν ηττηθεντες, προσκαθεζομενοι δε επτα μηνας. τωι δ' επιοντι ετει, ωι η τε σεληνη εξελιπεν εσπερας και ο παλαιος της αθηνας νεως εν αθηναις ενεπρησθη, [πιτυα μεν εφορευοντος, αρχοντος δε καλλιου αθηνησιν,] οι λακεδαιμονιοι τωι λυσανδρωι παρεληλυθοτος ηδη του χρονου [και τωι πολεμωι τετταρων και εικοσιν ετων] επεμψαν επι τας ναυς καλλικρατιδαν. οτε δε παρεδιδου ο λυσανδρος τας ναυς, ελεγε τωι καλλικρατιδαι οτι θαλαττοκρατωρ τε παραδιδοιη και ναυμαχιαι νενικηκως. ο δε αυτον εκελευσεν εξ εφεσου εν αριστεραι σαμου παραπλευσαντα, ου ησαν αι των αθηναιων νηες, εν μιλητωι τας ναυς παραδουναι, και ομολογησειν θαλαττοκρατειν. ου φαμενου δε του λυσανδρου πολυπραγμονειν αλλου αρχοντος, αυτος ο καλλικρατιδας προς αις παρα λυσανδρου ελαβε ναυσι προσεπληρωσεν εκ χιου και ροδου και αλλοθεν απο των συμμαχων πεντηκοντα ναυς. ταυτας δε πασας αθροισας, ουσας τετταρακοντα και εκατον, παρεσκευαζετο ως απαντησομενος τοις πολεμιοις. καταμαθων δ' υπο των λυσανδρου φιλων καταστασιαζομενος, ου μονον απροθυμως υπηρετουντων, αλλα και διαθροουντων εν ταις πολεσιν οτι λακεδαιμονιοι μεγιστα παραπιπτοιεν εν τωι διαλλαττειν τους ναυαρχους, πολλακις ανεπιτηδειων γιγνομενων και αρτι συνιεντων τα ναυτικα και ανθρωποις ως χρηστεον ου γιγνωσκοντων †απειρους θαλαττης πεμποντες και αγνωτας τοις εκει, κινδυνευοιεν τι παθειν δια τουτο†, εκ τουτου δε ο καλλικρατιδας συγκαλεσας τους λακεδαιμονιων εκει παροντας ελεγεν αυτοις τοιαδε. εμοι μεν αρκει οικοι μενειν, και ειτε λυσανδρος ειτε αλλος τις εμπειροτερος περι τα ναυτικα βουλεται ειναι, ου κωλυω το κατ' εμε: εγω δ' υπο της πολεως επι τας ναυς πεμφθεις ουκ εχω τι αλλο ποιω η τα κελευομενα ως αν δυνωμαι κρατιστα. υμεις δε προς α εγω τε φιλοτιμουμαι και η πολις ημων αιτιαζεται (ιστε γαρ αυτα ωσπερ και εγω), συμβουλευετε τα αριστα υμιν δοκουντα ειναι περι του εμε ενθαδε μενειν η οικαδε αποπλειν ερουντα τα καθεστωτα ενθαδε. ουδενος δε τολμησαντος αλλο τι ειπειν η τοις οικοι πειθεσθαι ποιειν τε εφ' α ηκει, ελθων παρα κυρον ηιτει μισθον τοις ναυταις: ο δε αυτωι ειπε δυο ημερας επισχειν. καλλικρατιδας δε αχθεσθεις τηι αναβοληι και ταις επι τας θυρας φοιτησεσιν οργισθεις και ειπων αθλιωτατους ειναι τους ελληνας, οτι βαρβαρους κολακευουσιν ενεκα αργυριου, φασκων τε, αν σωθηι οικαδε, κατα γε το αυτου δυνατον διαλλαξειν αθηναιους και λακεδαιμονιους, απεπλευσεν εις μιλητον: κακειθεν πεμψας τριηρεις εις λακεδαιμονα επι χρηματα, εκκλησιαν αθροισας των μιλησιων ταδε ειπεν. εμοι μεν, ω μιλησιοι, αναγκη τοις οικοι αρχουσι πειθεσθαι: υμας δε εγω αξιω προθυμοτατους ειναι εις τον πολεμον δια το οικουντας εν βαρβαροις πλειστα κακα ηδη υπ' αυτων πεπονθεναι. δει δ' υμας εξηγεισθαι τοις αλλοις συμμαχοις οπως αν ταχιστα τε και μαλιστα βλαπτωμεν τους πολεμιους, εως αν οι εκ λακεδαιμονος ηκωσιν, ους εγω επεμψα χρηματα αξοντας, επει τα ενθαδε υπαρχοντα λυσανδρος κυρωι αποδους ως περιττα οντα οιχεται: κυρος δε ελθοντος εμου επ' αυτον αει ανεβαλλετο μοι διαλεχθηναι, εγω δ' επι τας εκεινου θυρας φοιταν ουκ εδυναμην εμαυτον πεισαι. υπισχνουμαι δ' υμιν αντι των συμβαντων ημιν αγαθων εν τωι χρονωι ωι αν εκεινα προσδεχωμεθα χαριν αξιαν αποδωσειν. αλλα συν τοις θεοις δειξωμεν τοις βαρβαροις οτι και ανευ του εκεινους θαυμαζειν δυναμεθα τους εχθρους τιμωρεισθαι. επει δε ταυτ' ειπεν, ανισταμενοι πολλοι και μαλιστα οι αιτιαζομενοι εναντιουσθαι δεδιοτες εισηγουντο πορον χρηματων και αυτοι επαγγελλομενοι ιδιαι. λαβων δε ταυτα εκεινος και εκ χιου πεντεδραχμιαν εκαστωι των ναυτων εφοδιασαμενος επλευσε της λεσβου επι μηθυμναν πολεμιαν ουσαν. ου βουλομενων δε των μηθυμναιων προσχωρειν, αλλ' εμφρουρων οντων αθηναιων, και των τα πραγματα εχοντων αττικιζοντων, προσβαλων αιρει την πολιν κατα κρατος. τα μεν ουν χρηματα παντα διηρπασαν οι στρατιωται, τα δε ανδραποδα παντα συνηθροισεν ο καλλικρατιδας εις την αγοραν, και κελευοντων των συμμαχων αποδοσθαι και τους μηθυμναιους ουκ εφη εαυτου γε αρχοντος ουδεν' αν ελληνων εις το εκεινου δυνατον ανδραποδισθηναι. τηι δ' υστεραιαι τους μεν ελευθερους αφηκε, τους δε των αθηναιων φρουρους και τα ανδραποδα τα δουλα παντα απεδοτο: κονωνι δε ειπεν οτι παυσει αυτον μοιχωντα την θαλατταν. κατιδων δε αυτον αναγομενον αμα τηι ημεραι, εδιωκεν υποτεμνομενος τον εις σαμον πλουν, οπως μη εκεισε φυγοι. κονων δ' εφευγε ταις ναυσιν ευ πλεουσαις δια το εκ πολλων πληρωματων εις ολιγας εκλελεχθαι τους αριστους ερετας, και καταφευγει εις μυτιληνην της λεσβου και συν αυτωι των δεκα στρατηγων λεων και ερασινιδης. καλλικρατιδας δε συνεισεπλευσεν εις τον λιμενα, διωκων ναυσιν εκατον και εβδομηκοντα. κονων δε ως εφθη υπο των πολεμιων κατακωλυθεις, ηναγκασθη ναυμαχησαι προς τωι λιμενι, και απωλεσε ναυς τριακοντα: οι δε ανδρες εις την γην απεφυγον: τας δε λοιπας των νεων, τετταρακοντα ουσας, υπο τωι τειχει ανειλκυσε. καλλικρατιδας δε εν τωι λιμενι ορμισαμενος επολιορκει ενταυθα, τον εκπλουν εχων. και κατα γην μεταπεμψαμενος τους μηθυμναιους πανδημει και εκ της χιου το στρατευμα διεβιβασε: χρηματα τε παρα κυρου αυτωι ηλθεν. ο δε κονων επει επολιορκειτο και κατα γην και κατα θαλατταν, και σιτων ουδαμοθεν ην ευπορησαι, οι δε ανθρωποι πολλοι εν τηι πολει ησαν και οι αθηναιοι ουκ εβοηθουν δια το μη πυνθανεσθαι ταυτα, καθελκυσας των νεων τας αριστα πλεουσας δυο επληρωσε προ ημερας, εξ απασων των νεων τους αριστους ερετας εκλεξας και τους επιβατας εις κοιλην ναυν μεταβιβασας και τα παραρυματα παραβαλων. την μεν ουν ημεραν ουτως ανειχον, εις δε την εσπεραν, επει σκοτος ειη, εξεβιβαζεν, ως μη καταδηλους ειναι τοις πολεμιοις ταυτα ποιουντας. πεμπτηι δε ημεραι εισθεμενοι σιτα μετρια, επειδη ηδη μεσον ημερας ην και οι εφορμουντες ολιγωρως ειχον και ενιοι ανεπαυοντο, εξεπλευσαν εξω του λιμενος, και η μεν επι ελλησποντου ωρμησεν, η δε εις το πελαγος. των δ' εφορμουντων ως εκαστοι ηνοιγον, τας τε αγκυρας αποκοπτοντες και εγειρομενοι εβοηθουν τεταραγμενοι, τυχοντες εν τηι γηι αριστοποιουμενοι: εισβαντες δε εδιωκον την εις το πελαγος αφορμησασαν, και αμα τωι ηλιωι δυνοντι κατελαβον, και κρατησαντες μαχηι, αναδησαμενοι απηγον εις το στρατοπεδον αυτοις ανδρασιν. η δ' επι του ελλησποντου φυγουσα ναυς διεφυγε, και αφικομενη εις τας αθηνας εξαγγελλει την πολιορκιαν. διομεδων δε βοηθων κονωνι πολιορκουμενωι δωδεκα ναυσιν ωρμισατο εις τον ευριπον τον των μυτιληναιων. ο δε καλλικρατιδας επιπλευσας αυτωι εξαιφνης δεκα μεν των νεων ελαβε, διομεδων δ' εφυγε τηι τε αυτου και αλληι. οι δε αθηναιοι τα γεγενημενα και την πολιορκιαν επει ηκουσαν, εψηφισαντο βοηθειν ναυσιν εκατον και δεκα, εισβιβαζοντες τους εν τηι ηλικιαι οντας απαντας και δουλους και ελευθερους: και πληρωσαντες τας δεκα και εκατον εν τριακοντα ημεραις απηραν. εισεβησαν δε και των ιππεων πολλοι. μετα ταυτα ανηχθησαν εις σαμον, κακειθεν σαμιας ναυς ελαβον δεκα: ηθροισαν δε και αλλας πλειους η τριακοντα παρα των αλλων συμμαχων, εισβαινειν αναγκασαντες απαντας, ομοιως δε και ει τινες αυτοις ετυχον εξω ουσαι. εγενοντο δε αι πασαι πλειους η πεντηκοντα και εκατον. ο δε καλλικρατιδας ακουων την βοηθειαν ηδη εν σαμωι ουσαν, αυτου μεν κατελιπε πεντηκοντα ναυς και αρχοντα ετεονικον, ταις δε εικοσι και εκατον αναχθεις εδειπνοποιειτο της λεσβου επι τηι μαλεαι ακραι [αντιον της μυτιληνης]. τηι δ' αυτηι ημεραι ετυχον και οι αθηναιοι δειπνοποιουμενοι εν ταις αργινουσαις: αυται δ' εισιν [αντιον της λεσβου επι τηι μαλεαι ακραι] αντιον της μυτιληνης. της δε νυκτος ιδων τα πυρα, και τινων αυτωι εξαγγειλαντων οτι οι αθηναιοι ειεν, ανηγετο περι μεσας νυκτας, ως εξαπιναιως προσπεσοι: υδωρ δ' επιγενομενον πολυ και βρονται διεκωλυσαν την αναγωγην. επει δε ανεσχεν, αμα τηι ημεραι επλει επι τας αργινουσας. οι δ' αθηναιοι αντανηγοντο εις το πελαγος τωι ευωνυμωι, παρατεταγμενοι ωδε. αριστοκρατης μεν το ευωνυμον εχων ηγειτο πεντεκαιδεκα ναυσι, μετα δε ταυτα διομεδων ετεραις πεντεκαιδεκα: επετετακτο δε αριστοκρατει μεν περικλης, διομεδοντι δε ερασινιδης: παρα δε διομεδοντα οι σαμιοι δεκα ναυσιν επι μιας τεταγμενοι: εστρατηγει δε αυτων σαμιος ονοματι ιππευς: εχομεναι δ' <αι> των ταξιαρχων δεκα, και αυται επι μιας: επι δε ταυταις αι των ναυαρχων τρεις, και ει τινες αλλαι ησαν συμμαχιδες. το δε δεξιον κερας πρωτομαχος ειχε πεντεκαιδεκα ναυσι: παρα δ' αυτον θρασυλλος ετεραις πεντεκαιδεκα: επετετακτο δε πρωτομαχωι μεν λυσιας, εχων τας ισας ναυς, θρασυλλωι δε αριστογενης. ουτω δ' εταχθησαν, ινα μη διεκπλουν διδοιεν: χειρον γαρ επλεον. αι δε των λακεδαιμονιων αντιτεταγμεναι ησαν απασαι επι μιας ως προς διεκπλουν και περιπλουν παρεσκευασμεναι, δια το βελτιον πλειν. ειχε δε το δεξιον κερας καλλικρατιδας. ερμων δε μεγαρευς ο τωι καλλικρατιδαι κυβερνων ειπε προς αυτον οτι ειη καλως εχον αποπλευσαι: αι γαρ τριηρεις των αθηναιων πολλωι πλειους ησαν. καλλικρατιδας δε ειπεν οτι η σπαρτη †ουδεν μη κακιον οικειται† αυτου αποθανοντος, φευγειν δε αισχρον εφη ειναι. μετα δε ταυτα εαυμαχησαν χρονον πολυν, πρωτον μεν αθροαι, επειτα δε διεσκεδασμεναι. επει δε καλλικρατιδας τε εμβαλουσης της νεως αποπεσων εις την θαλατταν ηφανισθη πρωτομαχος τε και οι μετ' αυτου τωι δεξιωι το ευωνυμον ενικησαν, εντευθεν φυγη των πελοποννησιων εγενετο εις χιον, πλειστων δε και εις φωκαιαν: οι δε αθηναιοι παλιν εις τας αργινουσας κατεπλευσαν. απωλοντο δε των μεν αθηναιων νηες πεντε και εικοσιν αυτοις ανδρασιν εκτος ολιγων των προς την γην προσενεχθεντων, των δε πελοποννησιων λακωνικαι μεν εννεα, πασων ουσων δεκα, των δ' αλλων συμμαχων πλειους η εξηκοντα. εδοξε δε και τοις των αθηναιων στρατηγοις επτα μεν και τετταρακοντα ναυσι θηραμενην τε και θρασυβουλον τριηραρχους οντας και των ταξιαρχων τινας πλειν επι τας καταδεδυκυιας ναυς και τους επ' αυτων ανθρωπους, ταις δε αλλαις επι τας μετ' ετεονικου τηι μυτιληνηι εφορμουσας. ταυτα δε βουλομενους ποιειν ανεμος και χειμων διεκωλυσεν αυτους μεγας γενομενος: τροπαιον δε στησαντες αυτου ηυλιζοντο. τωι δ' ετεονικωι ο υπηρετικος κελης παντα εξηγγειλε τα περι την ναυμαχιαν. ο δε αυτον παλιν εξεπεμψεν ειπων τοις ενουσι σιωπηι εκπλειν και μηδενι διαλεγεσθαι, παραχρημα δε αυθις πλειν εις το εαυτων στρατοπεδον εστεφανωμενους και βοωντας οτι καλλικρατιδας νενικηκε ναυμαχων και οτι αι των αθηναιων νηες απολωλασιν απασαι. και οι μεν τουτ' εποιουν: αυτος δ', επειδη εκεινοι κατεπλεον, εθυε τα ευαγγελια, και τοις στρατιωταις παρηγγειλε δειπνοποιεισθαι, και τοις εμποροις τα χρηματα σιωπηι ενθεμενους εις τα πλοια αποπλειν εις χιον (ην δε το πνευμα ουριον) και τας τριηρεις την ταχιστην. αυτος δε το πεζον απηγεν εις την μηθυμναν, το στρατοπεδον εμπρησας. κονων δε καθελκυσας τας ναυς, επει οι τε πολεμιοι απεδεδρακεσαν και ο ανεμος ευδιαιτερος ην, απαντησας τοις αθηναιοις ηδη ανηγμενοις εκ των αργινουσων εφρασε τα περι του ετεονικου. οι δε αθηναιοι κατεπλευσαν εις την μυτιληνην, εκειθεν δ' επανηχθησαν εις την χιον, και ουδεν διαπραξαμενοι απεπλευσαν επι σαμου. οι δ' εν οικωι τουτους μεν τους στρατηγους επαυσαν πλην κονωνος: προς δε τουτωι ειλοντο αδειμαντον και τριτον φιλοκλεα. των δε ναυμαχησαντων στρατηγων πρωτομαχος μεν και αριστογενης ουκ απηλθον εις αθηνας, των δε εξ καταπλευσαντων, περικλεους και διομεδοντος και λυσιου και αριστοκρατους και θρασυλλου και ερασινιδου, αρχεδημος ο του δημου τοτε προεστηκως εν αθηναις και της διωβελιας επιμελομενος ερασινιδηι επιβολην επιβαλων κατηγορει εν δικαστηριωι, φασκων εξ ελλησποντου αυτον εχειν χρηματα οντα του δημου: κατηγορει δε και περι της στρατηγιας. και εδοξε τωι δικαστηριωι δησαι τον ερασινιδην. μετα δε ταυτα εν τηι βουληι διηγουντο οι στρατηγοι περι τε της ναυμαχιας και του μεγεθους του χειμωνος. τιμοκρατους δ' ειποντος οτι και τους αλλους χρη δεθεντας εις τον δημον παραδοθηναι, η βουλη εδησε. μετα δε ταυτα εκκλησια εγενετο, εν ηι των στρατηγων κατηγορουν αλλοι τε και θηραμενης μαλιστα, δικαιους ειναι λογον υποσχειν διοτι ουκ ανειλοντο τους ναυαγους. οτι μεν γαρ ουδενος αλλου καθηπτοντο, επιστολην επεδεικνυε μαρτυριον ην επεμψαν οι στρατηγοι εις την βουλην και εις τον δημον, αλλο ουδεν αιτιωμενοι η τον χειμωνα. μετα ταυτα δε οι στρατηγοι βραχεως εκαστος απελογησατο (ου γαρ προυτεθη σφισι λογος κατα τον νομον), και τα πεπραγμενα διηγουντο, οτι αυτοι μεν επι τους πολεμιους πλεοιεν, την δε αναιρεσιν των ναυαγων προσταξαιεν των τριηραρχων ανδρασιν ικανοις και εστρατηγηκοσιν ηδη, θηραμενει και θρασυβουλωι και αλλοις τοιουτοις: και ειπερ γε τινας δεοι, περι της αναιρεσεως ουδενα αλλον εχειν αυτους αιτιασασθαι η τουτους οις προσεταχθη. και ουχ οτι γε κατηγορουσιν ημων, εφασαν, ψευσομεθα φασκοντες αυτους αιτιους ειναι, αλλα το μεγεθος του χειμωνος ειναι το κωλυσαν την αναιρεσιν. τουτων δε μαρτυρας παρειχοντο τους κυβερνητας και αλλους των συμπλεοντων πολλους. τοιαυτα λεγοντες επειθον τον δημον: εβουλοντο δε πολλοι των ιδιωτων εγγυασθαι ανισταμενοι: εδοξε δε αναβαλεσθαι εις ετεραν εκκλησιαν (τοτε γαρ οψε ην και τας χειρας ουκ αν καθεωρων), την δε βουλην προβουλευσασαν εισενεγκειν οτωι τροπωι οι ανδρες κρινοιντο. μετα δε ταυτα εγιγνετο απατουρια, εν οις οι τε πατερες και οι συγγενεις συνεισι σφισιν αυτοις. οι ουν περι τον θηραμενην παρεσκευασαν ανθρωπους μελανα ιματια εχοντας και εν χρωι κεκαρμενους πολλους εν ταυτηι τηι εορτηι, ινα προς την εκκλησιαν ηκοιεν, ως δη συγγενεις οντες των απολωλοτων, και καλλιξενον επεισαν εν τηι βουληι κατηγορειν των στρατηγων. εντευθεν εκκλησιαν εποιουν, εις ην η βουλη εισηνεγκε την εαυτης γνωμην καλλιξενου ειποντος τηνδε: επειδη των τε κατηγορουντων κατα των στρατηγων και εκεινων απολογουμενων εν τηι προτεραι εκκλησιαι ακηκοασι, διαψηφισασθαι αθηναιους απαντας κατα φυλας: θειναι δε εις την φυλην εκαστην δυο υδριας: εφ' εκαστηι δε τηι φυληι κηρυκα κηρυττειν, οτωι δοκουσιν αδικειν οι στρατηγοι ουκ ανελομενοι τους νικησαντας εν τηι ναυμαχιαι, εις την προτεραν ψηφισασθαι, οτωι δε μη, εις την υστεραν: αν δε δοξωσιν αδικειν, θανατωι ζημιωσαι και τοις ενδεκα παραδουναι και τα χρηματα δημοσιευσαι, το δ' επιδεκατον της θεου ειναι. παρηλθε δε τις εις την εκκλησιαν φασκων επι τευχους αλφιτων σωθηναι: επιστελλειν δ' αυτωι τους απολλυμενους, εαν σωθηι, απαγγειλαι τωι δημωι οτι οι στρατηγοι ουκ ανειλοντο τους αριστους υπερ της πατριδος γενομενους. τον δε καλλιξενον προσεκαλεσαντο παρανομα φασκοντες συγγεγραφεναι ευρυπτολεμος τε ο πεισιανακτος και αλλοι τινες. του δε δημου ενιοι ταυτα επηινουν, το δε πληθος εβοα δεινον ειναι ει μη τις εασει τον δημον πραττειν ο αν βουληται. και επι τουτοις ειποντος λυκισκου και τουτους τηι αυτηι ψηφωι κρινεσθαι ηιπερ και τους στρατηγους, εαν μη αφωσι την κλησιν, επεθορυβησε παλιν ο οχλος, και ηναγκασθησαν αφιεναι τας κλησεις. των δε πρυτανεων τινων ου φασκοντων προθησειν την διαψηφισιν παρα τον νομον, αυθις καλλιξενος αναβας κατηγορει αυτων τα αυτα. οι δε εβοων καλειν τους ου φασκοντας. οι δε πρυτανεις φοβηθεντες ωμολογουν παντες προθησειν πλην σωκρατους του σωφρονισκου: ουτος δ' ουκ εφη αλλ' η κατα νομον παντα ποιησειν. μετα δε ταυτα αναβας ευρυπτολεμος ελεξεν υπερ των στρατηγων ταδε. τα μεν κατηγορησων, ω ανδρες αθηναιοι, ανεβην ενθαδε περικλεους αναγκαιου μοι οντος και επιτηδειου και διομεδοντος φιλου, τα δ' υπεραπολογησομενος, τα δε συμβουλευσων α μοι δοκει αριστα ειναι απασηι τηι πολει. κατηγορω μεν ουν αυτων οτι επεισαν τους συναρχοντας βουλομενους πεμπειν γραμματα τηι τε βουληι και υμιν οτι επεταξαν τωι θηραμενει και θρασυβουλωι τετταρακοντα και επτα τριηρεσιν ανελεσθαι τους ναυαγους, οι δε ουκ ανειλοντο. ειτα νυν την αιτιαν κοινην εχουσιν εκεινων ιδιαι αμαρτοντων, και αντι της τοτε φιλανθρωπιας νυν υπ' εκεινων τε και τινων αλλων επιβουλευομενοι κινδυνευουσιν απολεσθαι; ουκ, αν υμεις γε μοι πειθησθε τα δικαια και οσια ποιουντες, και οθεν μαλιστ' αληθη πευσεσθε και ου μετανοησαντες υστερον ευρησετε σφας αυτους ημαρτηκοτας τα μεγιστα εις θεους τε και υμας αυτους. συμβουλευω δ' υμιν, εν οις ουθ' υπ' εμου ουθ' υπ' αλλου ουδενος εστιν εξαπατηθηναι υμας, και τους αδικουντας ειδοτες κολασεσθε ηι αν βουλησθε δικηι, και αμα παντας και καθ' ενα εκαστον, ει μη πλεον, αλλα μιαν ημεραν δοντες αυτοις υπερ αυτων απολογησασθαι, μη αλλοις μαλλον πιστευοντες η υμιν αυτοις. ιστε δε, ω ανδρες αθηναιοι, παντες οτι το καννωνου ψηφισμα εστιν ισχυροτατον, ο κελευει, εαν τις τον των αθηναιων δημον αδικηι, δεδεμενον αποδικειν εν τωι δημωι, και εαν καταγνωσθηι αδικειν, αποθανειν εις το βαραθρον εμβληθεντα, τα δε χρηματα αυτου δημευθηναι και της θεου το επιδεκατον ειναι. κατα τουτο το ψηφισμα κελευω κρινεσθαι τους στρατηγους και νη δια, αν υμιν γε δοκηι, πρωτον περικλεα τον εμοι προσηκοντα: αισχρον <γαρ> μοι εστιν εκεινον περι πλειονος ποιεισθαι η την ολην πολιν. τουτο δ' ει βουλεσθε, κατα τονδε τον νομον κρινατε, ος εστιν επι τοις ιεροσυλοις και προδοταις, εαν τις η την πολιν προδιδωι η τα ιερα κλεπτηι, κριθεντα εν δικαστηριωι, αν καταγνωσθηι, μη ταφηναι εν τηι αττικηι, τα δε χρηματα αυτου δημοσια ειναι. τουτων οποτερωι βουλεσθε, ω ανδρες αθηναιοι, τωι νομωι κρινεσθων οι ανδρες κατα ενα εκαστον διηιρημενων της ημερας τριων μερων, ενος μεν εν ωι συλλεγεσθαι υμας δει και διαψηφιζεσθαι [εαν τε αδικειν δοκωσιν εαν τε μη], ετερου δ' εν ωι κατηγορησαι, ετερου δ' εν ωι απολογησασθαι. τουτων δε γιγνομενων οι μεν αδικουντες τευξονται της μεγιστης τιμωριας, οι δ' αναιτιοι ελευθερωθησονται υφ' υμων, ω αθηναιοι, και ουκ †αδικουντες απολουνται. υμεις δε κατα τον νομον ευσεβουντες και ευορκουντες κρινειτε και ου συμπολεμησετε λακεδαιμονιοις τους εκεινους εβδομηκοντα ναυς αφελομενους και νενικηκοτας, τουτους απολλυντες ακριτους παρα τον νομον. τι δε και δεδιοτες σφοδρα ουτως επειγεσθε; η μη ουχ υμεις ον αν βουλησθε αποκτεινητε και ελευθερωσητε, αν κατα τον νομον κρινητε, αλλ' ουκ αν παρα τον νομον, ωσπερ καλλιξενος την βουλην επεισεν εις τον δημον εισενεγκειν μιαι ψηφωι; αλλ' ισως αν τινα και ουκ αιτιον οντα †αποκτειναιτε†, μεταμελησει δη υστερον. †αναμνησθητε† ως αλγεινον και ανωφελες ηδη εστι, προς δ' ετι και περι θανατου ανθρωπου ημαρτηκοτες. δεινα δ' αν ποιησαιτε, ει αρισταρχωι μεν προτερον τον δημον καταλυοντι, ειτα δ' οινοην προδιδοντι θηβαιοις πολεμιοις ουσιν, εδοτε ημεραν απολογησασθαι ηι εβουλετο και ταλλα κατα τον νομον προυθετε, τους δε στρατηγους τους παντα υμιν κατα γνωμην πραξαντας, νικησαντας δε τους πολεμιους, των αυτων τουτων αποστερησετε. μη υμεις γε, ω αθηναιοι, αλλ' εαυτων οντας τους νομους, δι' ους μαλιστα μεγιστοι εστε, φυλαττοντες, ανευ τουτων μηδεν πραττειν πειρασθε. επανελθετε δε και επ' αυτα τα πραγματα καθ' α και αι αμαρτιαι δοκουσι γεγενησθαι τοις στρατηγοις. επει γαρ κρατησαντες τηι ναυμαχιαι εις την γην κατεπλευσαν, διομεδων μεν εκελευεν αναχθεντας επι κερως απαντας αναιρεισθαι τα ναυαγια και τους ναυαγους, ερασινιδης δ' επι τους προς μυτιληνην πολεμιους την ταχιστην πλειν απαντας: θρασυλλος δε αμφοτερα εφη γενεσθαι, αν τας μεν αυτου καταλιπωσι, ταις δε επι τους πολεμιους πλεωσι: και δοξαντων τουτων καταλιπειν τρεις ναυς εκαστον εκ της αυτου συμμοριας, των στρατηγων οκτω οντων, και τας των ταξιαρχων δεκα και τας σαμιων δεκα και τας των ναυαρχων τρεις, αυται απασαι γιγνονται επτα και τετταρακοντα, τετταρες περι εκαστην ναυν των απολωλυιων δωδεκα ουσων. των δε καταλειφθεντων <των> τριηραρχων ησαν και θρασυβουλος και θηραμενης, ος εν τηι προτεραι εκκλησιαι κατηγορει των στρατηγων. ταις δε αλλαις ναυσιν επλεον επι τας πολεμιας. τι τουτων ουχ ικανως και καλως επραξαν; ουκουν δικαιον τα μεν προς τους πολεμιους μη καλως πραχθεντα τους προς τουτοις ταχθεντας υπεχειν λογον, τους δε προς την αναιρεσιν μη ποιησαντας α οι στρατηγοι εκελευσαν, διοτι ουκ ανειλοντο κρινεσθαι. τοσουτον δ' εχω ειπειν υπερ αμφοτερων, οτι ο χειμων διεκωλυσε μηδεν πραξαι ων οι στρατηγοι παρεσκευασαντο. τουτων δε μαρτυρες οι σωθεντες απο του αυτοματου, ων εις των ημετερων στρατηγων επι καταδυσης νεως διασωθεις, ον κελευουσι τηι αυτηι ψηφωι κρινεσθαι, και αυτον τοτε δεομενον αναιρεσεως, ηιπερ τους ου πραξαντας τα προσταχθεντα. μη τοινυν, ω ανδρες αθηναιοι, αντι μεν της νικης και της ευτυχιας ομοια ποιησητε τοις ηττημενοις τε και ατυχουσιν, αντι δε των εκ θεου αναγκαιων αγνωμονειν δοξητε, προδοσιαν καταγνοντες αντι της αδυναμιας [ουχ ικανους γενομενους δια τον χειμωνα πραξαι τα προσταχθεντα]: αλλα πολυ δικαιοτερον στεφανοις γεραιρειν τους νικωντας η θανατωι ζημιουν πονηροις ανθρωποις πειθομενους. ταυτ' ειπων ευρυπτολεμος εγραψε γνωμην κατα το καννωνου ψηφισμα κρινεσθαι τους ανδρας διχα εκαστον: η δε της βουλης ην μιαι ψηφωι απαντας κρινειν. τουτων δε διαχειροτονουμενων το μεν πρωτον εκριναν την ευρυπτολεμου: υπομοσαμενου δε μενεκλεους και παλιν διαχειροτονιας γενομενης εκριναν την της βουλης. και μετα ταυτα κατεψηφισαντο των ναυμαχησαντων στρατηγων οκτω οντων: απεθανον δε οι παροντες εξ. και ου πολλωι χρονωι υστερον μετεμελε τοις αθηναιοις, και εψηφισαντο, οιτινες τον δημον εξηπατησαν, προβολας αυτων ειναι, και εγγυητας κατα στησαι, εως αν κριθωσιν, ειναι δε και καλλιξενον τουτων. προυβληθησαν δε και αλλοι τετταρες, και εδεθησαν υπο των εγγυησαμενων, υστερον δε στασεως τινος γενομενης, εν ηι κλεοφων απεθανεν, απεδρασαν ουτοι, πριν κριθηναι: καλλιξενος δε κατελθων οτε και οι εκ πειραιως εις το αστυ, μισουμενος υπο παντων λιμωι απεθανεν. [2] {Work} {ελληνικων β} οι δ' εν τηι χιωι μετα του ετεονικου στρατιωται οντες, εως μεν θερος ην, απο τε της ωρας ετρεφοντο και εργαζομενοι μισθου κατα την χωραν: επει δε χειμων εγενετο και τροφην ουκ ειχον γυμνοι τε ησαν και ανυποδητοι, συνισταντο αλληλοις και συνετιθεντο ως τηι χιωι επιθησομενοι: οις δε ταυτα αρεσκοι καλαμον φερειν εδοκει, ινα αλληλους μαθοιεν οποσοι ειησαν. πυθομενος δε το συνθημα ο ετεονικος, απορως μεν ειχε τι χρωιτο τωι πραγματι δια το πληθος των καλαμηφορων: το τε γαρ εκ του εμφανους επιχειρησαι σφαλερον εδοκει ειναι, μη εις τα οπλα ορμησωσι και την πολιν κατασχοντες και πολεμιοι γενομενοι απολεσωσι παντα τα πραγματα, αν κρατησωσι, το τ' αυ απολλυναι ανθρωπους συμμαχους πολλους δεινον εφαινετο ειναι, μη τινα και εις τους αλλους ελληνας διαβολην σχοιεν και οι στρατιωται δυσνοι προς τα πραγματα ωσιν: αναλαβων δε μεθ' εαυτου ανδρας πεντεκαιδεκα εγχειριδια εχοντας επορευετο κατα την πολιν, και εντυχων τινι οφθαλμιωντι ανθρωπωι απιοντι εξ ιατρειου, καλαμον εχοντι, απεκτεινε. θορυβου δε γενομενου και ερωτωντων τινων δια τι απεθανεν ο ανθρωπος, παραγγελλειν εκελευεν ο ετεονικος, οτι τον καλαμον ειχε. κατα δε την παραγγελιαν ερριπτουν παντες οσοι ειχον τους καλαμους, αει ο ακουων δεδιως μη οφθειη εχων. μετα δε ταυτα ο ετεο νικος συγκαλεσας τους χιους χρηματα εκελευσε συνενεγκειν, οπως οι ναυται λαβωσι μισθον και μη νεωτερισωσι τι: οι δε εισηνεγκαν: αμα δε εις τας ναυς εσημηνεν εισβαινειν: προσιων δε εν μερει παρ' εκαστην ναυν παρεθαρρυνε τε και παρηινει πολλα, ως του γεγενημενου ουδεν ειδως, και μισθον εκαστωι μηνος διεδωκε. μετα δε ταυτα οι χιοι και οι αλλοι συμμαχοι συλλεγεντες εις εφεσον εβουλευσαντο περι των ενεστηκοτων πραγματων πεμπειν εις λακεδαιμονα πρεσβεις ταυτα τε ερουντας και λυσανδρον αιτησοντας επι τας ναυς, ευ φερομενον παρα τοις συμμαχοις κατα την προτεραν ναυαρχιαν, οτε και την εν νοτιωι ενικησε ναυμαχιαν. και απεπεμφθησαν πρεσβεις, συν αυτοις δε και παρα κυρου ταυτα λεγοντες αγγελοι. οι δε λακεδαιμονιοι εδοσαν τον λυσανδρον ως επιστολεα, ναυαρχον δε αρακον: ου γαρ νομος αυτοις δις τον αυτον ναυαρχειν: τας μεντοι ναυς παρεδοσαν λυσανδρωι [ετων ηδη τωι πολεμωι πεντε και εικοσι παρεληλυθοτων]. τουτωι δε τωι ενιαυτωι και κυρος απεκτεινεν αυτοβοισακην και μιτραιον, υιεις οντας της δαρειαιου αδελφης [της του ξερξου του δαρειου πατρος], οτι αυτωι απαντωντες ου διεωσαν δια της κορης τας χειρας, ο ποιουσι βασιλει μονον: η δε κορη εστι μακροτερον η χειρις, εν ηι την χειρα εχων ουδεν αν δυναιτο ποιησαι. ιεραμενης μεν ουν και η γυνη ελεγον προς δαρειαιον δεινον ειναι ει περιοψεται την λιαν υβριν τουτου: ο δε αυτον μεταπεμπεται ως αρρωστων, πεμψας αγγελους. τωι δ' επιοντι ετει [επι αρχυτα μεν εφορευοντος, αρχοντος δ' εν αθηναις αλεξιου,] λυσανδρος αφικομενος εις εφεσον μετεπεμψατο ετεονικον εκ χιου συν ταις ναυσι, και τας αλλας πασας συνηθροισεν, ει που τις ην, και ταυτας τ' επεσκευαζε και αλλας εν αντανδρωι εναυπηγειτο. ελθων δε παρα κυρον χρηματα ηιτει: ο δ' αυτωι ειπεν οτι τα μεν παρα βασιλεως ανηλωμενα ειη, και ετι πλειω πολλωι, δεικνυων οσα εκαστος των ναυαρχων εχοι, ομως δ' εδωκε. λαβων δε ο λυσανδρος ταργυριον, επι τας τριηρεις τριηραρχους επεστησε και τοις ναυταις τον οφειλομενον μισθον απεδωκε. παρεσκευαζοντο δε και οι των αθηναιων στρατηγοι †προς το ναυτικον εν τηι σαμωι. κυρος δ' επι τουτοις μετεπεμψατο λυσανδρον, επει αυτωι παρα του πατρος ηκεν αγγελος λεγων οτι αρρωστων εκεινον καλοιη, ων εν θαμνηριοις της μηδιας εγγυς καδουσιων, εφ' ους εστρατευσεν αφεστωτας. ηκοντα δε λυσανδρον ουκ εια ναυμαχειν προς αθηναιους, εαν μη πολλωι πλειους ναυς εχηι: ειναι γαρ χρηματα πολλα και βασιλει και εαυτωι, ωστε τουτου ενεκεν πολλας πληρουν. παρεδειξε δ' αυτωι παντας τους φορους τους εκ των πολεων, οι αυτωι ιδιοι ησαν, και τα περιττα χρηματα εδωκε: και αναμνησας ως ειχε φιλιας προς τε την των λακεδαιμονιων πολιν και προς λυσανδρον ιδιαι, ανεβαινε παρα τον πατερα. λυσανδρος δ', επει αυτωι κυρος παντα παραδους τα αυτου προς τον πατερα αρρωστουντα μεταπεμπτος ανεβαινε, μισθον διαδους τηι στρατιαι ανηχθη της καριας εις τον κεραμειον κολπον. και προσβαλων πολει των αθηναιων συμμαχωι ονομα κεδρειαις τηι υστεραιαι προσβοληι κατα κρατος αιρει και εξηνδραποδισεν. ησαν δε μιξοβαρβαροι οι ενοικουντες. εκειθεν δ' απεπλευσεν εις ροδον. οι δ' αθηναιοι εκ της σαμου ορμωμενοι την βασιλεως κακως εποιουν, και επι την χιον και την εφεσον επεπλεον, και παρεσκευαζοντο προς ναυμαχιαν, και στρατηγους προς τοις υπαρχουσι προσειλοντο μενανδρον, τυδεα, κηφισοδοτον. λυσανδρος δ' εκ της ροδου παρα την ιωνιαν εκπλει προς τον ελλησποντον προς τε των πλοιων τον εκπλουν και επι τας αφεστηκυιας αυτων πολεις. ανηγοντο δε και οι αθηναιοι εκ της χιου πελαγιοι: η γαρ ασια πολεμια αυτοις ην. λυσανδρος δ' εξ αβυδου παρεπλει εις λαμψακον συμμαχον ουσαν αθηναιων: και οι αβυδηνοι και οι αλλοι παρησαν πεζηι. ηγειτο δε θωραξ λακεδαιμονιος. προσβαλοντες δε τηι πολει αιρουσι κατα κρατος, και διηρπασαν οι στρατιωται ουσαν πλουσιαν και οινου και σιτου και των αλλων επιτηδειων πληρη: τα δε ελευθερα σωματα παντα αφηκε λυσανδρος. οι δ' αθηναιοι κατα ποδας πλεοντες ωρμισαντο της χερρονησου εν ελαιουντι ναυσιν ογδοηκοντα και εκατον. ενταυθα δη αριστοποιουμενοις αυτοις αγγελλεται τα περι λαμψακον, και ευθυς ανηχθησαν εις σηστον. εκειθεν δ' ευθυς επισιτισαμενοι επλευσαν εις αιγος ποταμους αντιον της λαμψακου: διειχε δ' ο ελλησποντος ταυτηι σταδιους ως πεντεκαιδεκα. ενταυθα δη εδειπνοποιουντο. λυσανδρος δε τηι επιουσηι νυκτι, επει ορθρος ην, εσημηνεν εις τας ναυς αριστοποιησαμενους εισβαινειν, παντα δε παρασκευασαμενος ως εις ναυμαχιαν και τα παραβληματα παραβαλλων, προειπεν ως μηδεις κινησοιτο εκ της ταξεως μηδε αναξοιτο. οι δε αθηναιοι αμα τωι ηλιωι ανισχοντι επι τωι λιμενι παρεταξαντο εν μετωπωι ως εις ναυμαχιαν. επει δε ουκ αντανηγαγε λυσανδρος, και της ημερας οψε ην, απεπλευσαν παλιν εις τους αιγος ποταμους. λυσανδρος δε τας ταχιστας των νεων εκελευσεν επεσθαι τοις αθηναιοις, επειδαν δε εκβωσι, κατιδοντας ο τι ποιουσιν αποπλειν και αυτωι εξαγγειλαι. και ου προτερον εξεβιβασεν εκ των νεων πριν αυται ηκον. ταυτα δ' εποιει τετταρας ημερας: και οι αθηναιοι επανηγοντο. αλκιβιαδης δε κατιδων εκ των τειχων τους μεν αθηναιους εν αιγιαλωι ορμουντας και προς ουδεμιαι πολει, τα δ' επιτηδεια εκ σηστου μετιοντας πεντεκαιδεκα σταδιους απο των νεων, τους δε πολεμιους εν λιμενι και προς πολει εχοντας παντα, ουκ εν καλωι εφη αυτους ορμειν, αλλα μεθορμισαι εις σηστον παρηινει προς τε λιμενα και προς πολιν: ου οντες ναυμαχησετε, εφη, οταν βουλησθε. οι δε στρατηγοι, μαλιστα δε τυδευς και μενανδρος, απιεναι αυτον εκελευσαν: αυτοι γαρ νυν στρατηγειν, ουκ εκεινον. και ο μεν ωιχετο. λυσανδρος δ', επει ην ημερα πεμπτη επιπλεουσι τοις αθηναιοις, ειπε τοις παρ' αυτου επομενοις, επαν κατιδωσιν αυτους εκβεβηκοτας και εσκεδασμενους κατα την χερρονησον, οπερ εποιουν πολυ μαλλον καθ' εκαστην ημεραν, τα τε σιτια πορρωθεν ωνουμενοι και καταφρονουντες δη του λυσανδρου, οτι ουκ αντανηγεν, αποπλεοντας τουμπαλιν παρ' αυτον αραι ασπιδα κατα μεσον τον πλουν. οι δε ταυτα εποιησαν ως εκελευσε. λυσανδρος δ' ευθυς εσημηνε την ταχιστην πλειν: συμπαρηιει δε και θωραξ το πεζον εχων. κονων δε ιδων τον επιπλουν, εσημηνεν εις τας ναυς βοηθειν κατα κρατος. διεσκεδασμενων δε των ανθρωπων, αι μεν των νεων δικροτοι ησαν, αι δε μονοκροτοι, αι δε παντελως κεναι: η δε κονωνος και αλλαι περι αυτον επτα πληρεις ανηχθησαν αθροαι και η παραλος, τας δ' αλλας πασας λυσανδρος ελαβε προς τηι γηι. τους δε πλειστους ανδρας εν τηι γηι συνελεξεν: οι δε και εφυγον εις τα τειχυδρια. κονων δε ταις εννεα ναυσι φευγων, επει εγνω των αθηναιων τα πραγματα διεφθαρμενα, κατασχων επι την αβαρνιδα την λαμψακου ακραν ελαβεν αυτοθεν τα μεγαλα των λυσανδρου νεων ιστια, και αυτος μεν οκτω ναυσιν απεπλευσε παρ' ευαγοραν εις κυπρον, η δε παραλος εις τας αθηνας απαγγελουσα τα γεγονοτα. λυσανδρος δε τας τε ναυς και τους αιχμαλωτους και ταλλα παντα εις λαμψακον απηγαγεν, ελαβε δε και των στρατηγων αλλους τε και φιλοκλεα και αδειμαντον. ηι δ' ημεραι ταυτα κατειργασατο, επεμψε θεοπομπον τον μιλησιον ληιστην εις λακεδαιμονα απαγγελουντα τα γεγονοτα, ος αφικομενος τριταιος απηγγειλε. μετα δε ταυτα λυσανδρος αθροισας τους συμμαχους εκελευσε βουλευεσθαι περι των αιχμαλωτων. ενταυθα δη κατηγοριαι εγιγνοντο πολλαι των αθηναιων, α τε ηδη παρενενομηκεσαν και α εψηφισμενοι ησαν ποιειν, ει κρατησειαν τηι ναυμαχιαι, την δεξιαν χειρα αποκοπτειν των ζωγρηθεντων παντων, και οτι λαβοντες δυο τριηρεις, κορινθιαν και ανδριαν, τους ανδρας εξ αυτων παντας κατακρημνισειαν: φιλοκλης δ' ην στρατηγος των αθηναιων, ος τουτους διεφθειρεν. ελεγετο δε και αλλα πολλα, και εδοξεν αποκτειναι των αιχμαλωτων οσοι ησαν αθηναιοι πλην αδειμαντου, οτι μονος επελαβετο εν τηι εκκλησιαι του περι της αποτομης των χειρων ψηφισματος: ηιτιαθη μεντοι υπο τινων προδουναι τας ναυς. λυσανδρος δε φιλοκλεα πρωτον ερωτησας, ος τους ανδριους και κορινθιους κατεκρημνισε, τι ειη αξιος παθειν αρξαμενος εις ελληνας παρανομειν, απεσφαξεν. επει δε τα εν τηι λαμψακωι κατεστησατο, επλει επι το βυζαντιον και καλχηδονα. οι δ' αυτον υπεδεχοντο, τους των αθηναιων φρουρους υποσπονδους αφεντες. οι δε προδοντες αλκιβιαδηι το βυζαντιον τοτε μεν εφυγον εις τον ποντον, υστερον δ' εις αθηνας και εγενοντο αθηναιοι. λυσανδρος δε τους τε φρουρους των αθηναιων και ει τινα που αλλον ιδοι αθηναιον, απεπεμπεν εις τας αθηνας, διδους εκεισε μονον πλεουσιν ασφαλειαν, αλλοθι δ' ου, ειδως οτι οσωι αν πλειους συλλεγωσιν εις το αστυ και τον πειραια, θαττον των επιτηδειων ενδειαν εσεσθαι. καταλιπων δε βυζαντιου και καλχηδονος σθενελαον αρμοστην λακωνα, αυτος αποπλευσας εις λαμψακον τας ναυς επεσκευαζεν. εν δε ταις αθηναις της παραλου αφικομενης νυκτος ελεγετο η συμφορα, και οιμωγη εκ του πειραιως δια των μακρων τειχων εις αστυ διηκεν, ο ετερος τωι ετερωι παραγγελλων: ωστ' εκεινης της νυκτος ουδεις εκοιμηθη, ου μονον τους απολωλοτας πενθουντες, αλλα πολυ μαλλον ετι αυτοι εαυτους, πεισεσθαι νομιζοντες οια εποιησαν μηλιους τε λακεδαιμονιων αποικους οντας, κρατησαντες πολιορκιαι, και ιστιαιεας και σκιωναιους και τορωναιους και αιγινητας και αλλους πολλους των ελληνων. τηι δ' υστεραιαι εκκλησιαν εποιησαν, εν ηι εδοξε τους τε λιμενας αποχωσαι πλην ενος και τα τειχη ευτρεπιζειν και φυλακας εφισταναι και ταλλα παντα ως εις πολιορκιαν παρασκευαζειν την πολιν. και ουτοι μεν περι ταυτα ησαν. λυσανδρος δ' εκ του ελλησποντου ναυσι διακοσιαις αφικομενος εις λεσβον κατεσκευασατο τας τε αλλας πολεις εν αυτηι και μυτιληνην: εις δε τα επι θραικης χωρια επεμψε δεκα τριηρεις εχοντα ετεονικον, ος τα εκει παντα προς λακεδαιμονιους μετεστησεν. ευθυς δε και η αλλη ελλας αφειστηκει αθηναιων μετα την ναυμαχιαν πλην σαμιων: ουτοι δε σφαγας των γνωριμων ποιησαντες κατειχον την πολιν. λυσανδρος δε μετα ταυτα επεμψε προς αγιν τε εις δεκελειαν και εις λακεδαιμονα οτι προσπλει συν διακοσιαις ναυσι. λακεδαιμονιοι δ' εξηισαν πανδημει και οι αλλοι πελοποννησιοι πλην αργειων, παραγγειλαντος του ετερου λακεδαιμονιων βασιλεως παυσανιου. επει δ' απαντες ηθροισθησαν, αναλαβων αυτους προς την πολιν εστρατοπεδευσεν εν τηι ακαδημειαι [τωι καλουμενωι γυμνασιωι]. λυσανδρος δε αφικομενος εις αιγιναν απεδωκε την πολιν αιγινηταις, οσους εδυνατο πλειστους αυτων αθροισας, ως δ' αυτως και μηλιοις και τοις αλλοις οσοι της αυτων εστεροντο. μετα δε τουτο δηιωσας σαλαμινα ωρμισατο προς τον πειραια ναυσι πεντηκοντα και εκατον, και τα πλοια ειργε του εισπλου. οι δ' αθηναιοι πολιορκουμενοι κατα γην και κατα θαλατταν ηπορουν τι χρη ποιειν, ουτε νεων ουτε συμμαχων αυτοις οντων ουτε σιτου: ενομιζον δε ουδεμιαν ειναι σωτηριαν †ει μη παθειν α ου τιμωρουμενοι εποιησαν, αλλα δια την υβριν ηδικουν ανθρωπους μικροπολιτας ουδ' επι μιαι αιτιαι ετεραι η οτι εκεινοις συνεμαχουν. δια ταυτα τους ατιμους επιτιμους ποιησαντες εκαρτερουν, και αποθνηισκοντων εν τηι πολει λιμωι πολλων ου διελεγοντο περι διαλλαγης. επει δε παντελως ηδη ο σιτος επελελοιπει, επεμψαν πρεσβεις παρ' αγιν, βουλομενοι συμμαχοι ειναι λακεδαιμονιοις εχοντες τα τειχη και τον πειραια, και επι τουτοις συνθηκας ποιεισθαι. ο δε αυτους εις λακεδαιμονα εκελευεν ιεναι: ου γαρ ειναι κυριος αυτος. επει δ' απηγγειλαν οι πρεσβεις ταυτα τοις αθηναιοις, επεμψαν αυτους εις λακεδαιμονα. οι δ' επει ησαν εν σελλασιαι [πλησιον της λακωνικης] και επυθοντο οι εφοροι αυτων α ελεγον, οντα οιαπερ και προς αγιν, αυτοθεν αυτους εκελευον απιεναι, και ει τι δεονται ειρηνης, καλλιον ηκειν βουλευσαμενους. οι δε πρεσβεις επει ηκον οικαδε και απηγγειλαν ταυτα εις την πολιν, αθυμια ενεπεσε πασιν: ωιοντο γαρ ανδραποδισθησεσθαι, και εως αν πεμπωσιν ετερους πρεσβεις, πολλους τωι λιμωι απολεισθαι. περι δε των τειχων της καθαιρεσεως ουδεις εβουλετο συμβουλευειν: αρχεστρατος γαρ ειπων εν τηι βουληι λακεδαιμονιοις κρατιστον ειναι εφ' οις προυκαλουντο ειρηνην ποιεισθαι, εδεθη: προυκαλουντο δε των μακρων τειχων επι δεκα σταδιους καθελειν εκατερου: εγενετο δε ψηφισμα μη εξειναι περι τουτων συμ βουλευειν. τοιουτων δε οντων θηραμενης ειπεν εν εκκλησιαι οτι ει βουλονται αυτον πεμψαι παρα λυσανδρον, ειδως ηξει λακεδαιμονιους ποτερον εξανδραποδισασθαι την πολιν βουλομενοι αντεχουσι περι των τειχων η πιστεως ενεκα. πεμφθεις δε διετριβε παρα λυσανδρωι τρεις μηνας και πλειω, επιτηρων οποτε αθηναιοι εμελλον δια το επιλελοιπεναι τον σιτον απαντα ο τι τις λεγοι ομολογησειν. επει δε ηκε τεταρτωι μηνι, απηγγειλεν εν εκκλησιαι οτι αυτον λυσανδρος τεως μεν κατεχοι, ειτα κελευοι εις λακεδαιμονα ιεναι: ου γαρ ειναι κυριος ων ερωτωιτο υπ' αυτου, αλλα τους εφορους. μετα ταυτα ηιρεθη πρεσβευτης εις λακεδαιμονα αυτοκρατωρ δεκατος αυτος. λυσανδρος δε τοις εφοροις επεμψεν αγγελουντα μετ' αλλων λακεδαιμονιων αριστοτελην, φυγαδα αθηναιον οντα, οτι αποκριναιτο θηραμενει εκεινους κυριους ειναι ειρηνης και πολεμου. θηραμενης δε και οι αλλοι πρεσβεις επει ησαν εν σελλασιαι, ερωτωμενοι δε επι τινι λογωι ηκοιεν ειπον οτι αυτοκρατορες περι ειρηνης, μετα ταυτα οι εφοροι καλειν εκελευον αυτους. επει δ' ηκον, εκκλησιαν εποιησαν, εν ηι αντελεγον κορινθιοι και θηβαιοι μαλιστα, πολλοι δε και αλλοι των ελληνων, μη σπενδεσθαι αθηναιοις, αλλ' εξαιρειν. λακεδαιμονιοι δε ουκ εφασαν πολιν ελληνιδα ανδραποδιειν μεγα αγαθον ειργασμενην εν τοις μεγιστοις κινδυνοις γενομενοις τηι ελλαδι, αλλ' εποιουντο ειρηνην εφ' ωι τα τε μακρα τειχη και τον πειραια καθελοντας και τας ναυς πλην δωδεκα παραδοντας και τους φυγαδας καθεντας τον αυτον εχθρον και φιλον νομιζοντας λακεδαιμονιοις επεσθαι και κατα γην και κατα θαλατταν οποι αν ηγωνται. θηραμενης δε και οι συν αυτωι πρεσβεις επανεφερον ταυτα εις τας αθηνας. εισιοντας δ' αυτους οχλος περιεχειτο πολυς, φοβουμενοι μη απρακτοι ηκοιεν: ου γαρ ετι ενεχωρει μελλειν δια το πληθος των απολλυμενων τωι λιμωι. τηι δε υστεραιαι απηγγελλον οι πρεσβεις εφ' οις οι λακεδαιμονιοι ποιοιντο την ειρηνην: προηγορει δε αυτων θηραμενης, λεγων ως χρη πειθεσθαι λακεδαιμονιοις και τα τειχη περιαιρειν. αντειποντων δε τινων αυτωι, πολυ δε πλειονων συνεπαινεσαντων, εδοξε δεχεσθαι την ειρηνην. μετα δε ταυτα λυσανδρος τε κατεπλει εις τον πειραια και οι φυγαδες κατηισαν και τα τειχη κατεσκαπτον υπ' αυλητριδων πολληι προθυμιαι, νομιζοντες εκεινην την ημεραν τηι ελλαδι αρχειν της ελευθεριας. και ο ενιαυτος εληγεν, εν ωι μεσουντι διονυσιος ο ερμοκρατους συρακοσιος ετυραννησε, μαχηι μεν προτερον ηττηθεντων υπο συρακοσιων καρχηδονιων, σπανει δε σιτου ελοντων ακραγαντα, εκλιποντων των σικελιωτων την πολιν. τωι δ' επιοντι ετει [ωι ην ολυμπιας, ηι το σταδιον ενικα κροκινας θετταλος, ευδιου εν σπαρτηι εφορευοντος, πυθοδωρου δ' εν αθηναις αρχοντος, ον αθηναιοι, οτι εν ολιγαρχιαι ηιρεθη, ουκ ονομαζουσιν, αλλ' αναρχιαν τον ενιαυτον καλουσιν. εγενετο δε αυτη η ολιγαρχια ωδε.] εδοξε τωι δημωι τριακοντα ανδρας ελεσθαι, οι τους πατριους νομους συγγραψουσι, καθ' ους πολιτευσουσι. και ηιρεθησαν οιδε: πολυχαρης, κριτιας, μηλοβιος, ιππολοχος, ευκλειδης, ιερων, μνησιλοχος, χρεμων, θηραμενης, αρεσιας, διοκλης, φαιδριας, χαιρελεως, αναιτιος, πεισων, σοφοκλης, ερατοσθενης, χαρικλης, ονομακλης, θεογνις, αισχινης, θεογενης, κλεομηδης, ερασιστρατος, φειδων, δρακοντιδης, ευμαθης, αριστοτελης, ιππομαχος, μνησιθειδης. τουτων δε πραχθεντων απεπλει λυσανδρος προς σαμον, αγις δ' εκ της δεκελειας απαγαγων το πεζον στρατευμα διελυσε κατα πολεις εκαστους. κατα δε τουτον τον καιρον περι ηλιου εκλειψιν λυκοφρων ο φεραιος, βουλομενος αρξαι ολης της θετταλιας, τους εναντιουμενους αυτωι των θετταλων, λαρισαιους τε και αλλους, μαχηι ενικησε και πολλους απεκτεινεν. εν δε τωι αυτωι χρονωι και διονυσιος ο συρακοσιος τυραννος μαχηι ηττηθεις υπο καρχηδονιων γελαν και καμαριναν απωλεσε. μετ' ολιγον δε και λεοντινοι συρακοσιοις συνοικουντες απεστησαν εις την αυτων πολιν απο διονυσιου και συρακοσιων. παραχρημα δε και οι συρακοσιοι ιππεις υπο διονυσιου εις κατανην απεσταλησαν. οι δε σαμιοι πολιορκουμενοι υπο λυσανδρου παντηι, επει ου βουλομενων αυτων το πρωτον ομολογειν προσβαλλειν ηδη εμελλεν ο λυσανδρος, ωμολογησαν εν ιματιον εχων εκαστος απιεναι των ελευθερων, τα δ' αλλα παραδουναι: και ουτως εξηλθον. λυσανδρος δε τοις αρχαιοις πολιταις παραδους την πολιν και τα ενοντα παντα και δεκα αρχοντας καταστησας φρουρειν αφηκε το των συμμαχων ναυτικον κατα πολεις, ταις δε λακωνικαις ναυσιν απεπλευσεν εις λακεδαιμονα, απαγων τα τε των αιχμαλωτων νεων ακρωτηρια και τας εκ πειραιως τριηρεις πλην δωδεκα και στεφανους, ους παρα των πολεων ελαμβανε δωρα ιδιαι, και αργυριου τετρακοσια και εβδομηκοντα ταλαντα, α περιεγενοντο των φορων, ους αυτωι κυρος παρεδειξεν εις τον πολεμον, και ει τι αλλο εκτησατο εν τωι πολεμωι. ταυτα δε παντα λακεδαιμονιοις απεδωκε τελευτωντος του θερους [εις ο εξαμηνος και οκτω και εικοσιν ετη τωι πολεμωι ετελευτα, εν οις εφοροι οι αριθμουμενοι οιδε εγενοντο, αινησιας πρωτος, εφ' ου ηρξατο ο πολεμος, πεμπτωι και δεκατωι ετει των μετ' ευβοιας αλωσιν τριακονταετιδων σπονδων, μετα δε τουτον οιδε: βρασιδας, ισανωρ, σωστρατιδας, εξαρχος, αγησιστρατος, αγγενιδας, ονομακλης, ζευξιππος, πιτυας, πλειστολας, κλεινομαχος, ιλαρχος, λεων, χαιριλας, πατησιαδας, κλεοσθενης, λυκαριος, επηρατος, ονομαντιος, αλεξιππιδας, μισγολαιδας, ισιας, αρακος, ευαρχιππος, παντακλης, πιτυας, αρχυτας, ευδιος, εφ' ου λυσανδρος πραξας τα ειρημενα οικαδε κατεπλευσεν]. οι δε τριακοντα ηιρεθησαν μεν επει ταχιστα τα μακρα τειχη και τα περι τον πειραια καθηιρεθη: αιρεθεντες δε εφ' ωιτε συγγραψαι νομους, καθ' ουστινας πολιτευσοιντο, τουτους μεν αει εμελλον συγγραφειν τε και αποδεικνυναι, βουλην δε και τας αλλας αρχας κατεστησαν ως εδοκει αυτοις. επειτα πρωτον μεν ους παντες ηιδεσαν εν τηι δημοκρατιαι απο συκοφαντιας ζωντας και τοις καλοις καγαθοις βαρεις οντας, συλλαμβανοντες υπηγον θανατου: και η τε βουλη ηδεως αυτων κατεψηφιζετο οι τε αλλοι οσοι συνηιδεσαν εαυτοις μη οντες τοιουτοι ουδεν ηχθοντο. επει δε ηρξαντο βουλευεσθαι οπως αν εξειη αυτοις τηι πολει χρησθαι οπως βουλοιντο, εκ τουτου πρωτον μεν πεμψαντες εις λακεδαιμονα αισχινην τε και αριστοτελην επεισαν λυσανδρον φρουρους σφισι συμπραξαι ελθειν, εως δη τους πονηρους εκποδων ποιησαμενοι καταστησαιντο την πολιτειαν: θρεψειν δε αυτοι υπισχνουντο. ο δε πεισθεις τους τε φρουρους και καλλιβιον αρμοστην συνεπραξεν αυτοις πεμφθηναι. οι δ' επει την φρουραν ελαβον, τον μεν καλλιβιον εθεραπευον πασηι θεραπειαι, ως παντα επαινοιη α πραττοιεν, των δε φρουρων τουτου συμπεμποντος αυτοις ους εβουλοντο συνελαμβανον ουκετι τους πονηρους τε και ολιγου αξιους, αλλ' ηδη ους ενομιζον ηκιστα μεν παρωθουμενους ανεχεσθαι, αντιπραττειν δε τι επιχειρουντας πλειστους αν τους συνεθελοντας λαμβανειν. τωι μεν ουν πρωτωι χρονωι ο κριτιας τωι θηραμενει ομογνωμων τε και φιλος ην: επει δε αυτος μεν προπετης ην επι το πολλους αποκτεινειν, ατε και φυγων υπο του δημου, ο δε θηραμενης αντεκοπτε, λεγων οτι ουκ εικος ειη θανατουν, ει τις ετιματο υπο του δημου, τους δε καλους καγαθους μηδεν κακον ειργαζετο, επει και εγω, εφη, και συ πολλα δη του αρεσκειν ενεκα τηι πολει και ειπομεν και επραξαμεν: ο δε (ετι γαρ οικειως εχρητο τωι θηραμενει) αντελεγεν οτι ουκ εγχωροιη τοις πλεονεκτειν βουλομενοις μη ουκ εκποδων ποιεισθαι τους ικανωτατους διακωλυειν: ει δε, οτι τριακοντα εσμεν και ουχ εις, ηττον τι οιει ωσπερ τυραννιδος ταυτης της αρχης χρηναι επιμελεισθαι, ευηθης ει. επει δε, αποθνηισκοντων πολλων και αδικως, πολλοι δηλοι ησαν συνισταμενοι τε και θαυμαζοντες τι εσοιτο η πολιτεια, παλιν ελεγεν ο θηραμενης οτι ει μη τις κοινωνους ικανους ληψοιτο των πραγματων, αδυνατον εσοιτο την ολιγαρχιαν διαμενειν. εκ τουτου μεντοι κριτιας και οι αλλοι τριακοντα, ηδη φοβουμενοι και ουχ ηκιστα τον θηραμενην, μη συρρυειησαν προς αυτον οι πολιται, καταλεγουσι τρισχιλιους τους μεθεξοντας δη των πραγματων: ο δ' αυ θηραμενης και προς ταυτα ελεγεν οτι ατοπον δοκοιη εαυτωι γε ειναι το πρωτον μεν βουλομενους τους βελτιστους των πολιτων κοινωνους ποιησασθαι τρισχιλιους, ωσπερ τον αριθμον τουτον εχοντα τινα αναγκην καλους και αγαθους ειναι, και ουτ' εξω τουτων σπουδαιους ουτ' εντος τουτων πονηρους οιον τε ειη γενεσθαι: επειτα δ', εφη, ορω εγωγε δυο ημας τα εναντιωτατα πραττοντας, βιαιαν τε την αρχην και ηττονα των αρχομενων κατασκευαζομενους. ο μεν ταυτ' ελεγεν. οι δ' εξετασιν ποιησαντες των μεν τρισχιλιων εν τηι αγοραι, των δ' εξω του καταλογου αλλων αλλαχου, επειτα κελευσαντες επι τα οπλα, εν ωι εκεινοι απεληλυθεσαν πεμψαντες τους φρουρους και των πολιτων τους ομογνωμονας αυτοις τα οπλα παντων πλην των τρισχιλιων παρειλοντο, και ανακομισαντες ταυτα εις την ακροπολιν συνεθηκαν εν τωι ναωι. τουτων δε γενομενων, ως εξον ηδη ποιειν αυτοις ο τι βουλοιντο, πολλους μεν εχθρας ενεκα απεκτεινον, πολλους δε χρηματων. εδοξε δ' αυτοις, οπως εχοιεν και τοις φρουροις χρηματα διδοναι, και των μετοικων ενα εκαστον λαβειν, και αυτους μεν αποκτειναι, τα δε χρηματα αυτων αποσημηνασθαι. εκελευον δε και τον θηραμενην λαβειν οντινα βουλοιτο. ο δ' απεκρινατο: αλλ' ου δοκει μοι, εφη, καλον ειναι φασκοντας βελτιστους ειναι αδικωτερα των συκοφαντων ποιειν. εκεινοι μεν γαρ παρ' ων χρηματα λαμβανοιεν ζην ειων, ημεις δε αποκτενουμεν μηδεν αδικουντας, ινα χρηματα λαμβανωμεν; πως ου ταυτα τωι παντι εκεινων αδικωτερα; οι δ' εμποδων νομιζοντες αυτον ειναι τωι ποιειν ο τι βουλοιντο, επιβουλευουσιν αυτωι, και ιδιαι προς τους βουλευτας αλλος προς αλλον διεβαλλον ως λυμαινομενον την πολιτειαν. και παραγγειλαντες νεανισκοις οι εδοκουν αυτοις θρασυτατοι ειναι ξιφιδια υπο μαλης εχοντας παραγενεσθαι, συνελεξαν την βουλην. επει δε ο θηραμενης παρην, αναστας ο κριτιας ελεξεν ωδε. ω ανδρες βουλευται, ει μεν τις υμων νομιζει πλειους του καιρου αποθνηισκειν, εννοησατω οτι οπου πολιτειαι μεθιστανται πανταχου ταυτα γιγνεται: πλειστους δε αναγκη ενθαδε πολεμιους ειναι τοις εις ολιγαρχιαν μεθιστασι δια τε το πολυανθρωποτατην των ελληνιδων την πολιν ειναι και δια το πλειστον χρονον εν ελευθεριαι τον δημον τεθραφθαι. ημεις δε γνοντες μεν τοις οιοις ημιν τε και υμιν χαλεπην πολιτειαν ειναι δημοκρατιαν, γνοντες δε οτι λακεδαιμονιοις τοις περισωσασιν ημας ο μεν δημος ουποτ' αν φιλος γενοιτο, οι δε βελτιστοι αει αν πιστοι διατελοιεν, δια ταυτα συν τηι λακεδαιμονιων γνωμηι τηνδε την πολιτειαν καθισταμεν. και εαν τινα αισθανωμεθα εναντιον τηι ολιγαρχιαι, οσον δυναμεθα εκποδων ποιουμεθα: πολυ δε μαλιστα δοκει ημιν δικαιον ειναι, ει τις ημων αυτων λυμαινεται ταυτηι τηι καταστασει, δικην αυτον διδοναι. νυν ουν αισθανομεθα θηραμενην τουτονι οις δυναται απολλυντα ημας τε και υμας. ως δε ταυτα αληθη, αν κατανοητε, ευρησετε ουτε ψεγοντα ουδενα μαλλον θηραμενους τουτουι τα παροντα ουτε εναντιουμενον, οταν τινα εκποδων βουλωμεθα ποιησασθαι των δημαγωγων. ει μεν τοινυν εξ αρχης ταυτα εγιγνωσκε, πολεμιος μεν ην, ου μεντοι πονηρος γ' αν δικαιως ενομιζετο: νυν δε αυτος μεν αρξας της προς λακεδαιμονιους πιστεως και φιλιας, αυτος δε της του δημου καταλυσεως, μαλιστα δε εξορμησας υμας τοις πρωτοις υπαγομενοις εις υμας δικην επιτιθεναι, νυν επει και υμεις και ημεις φανερως εχθροι τωι δημωι γεγενημεθα, ουκετ' αυτωι τα γιγνομενα αρεσκει, οπως αυτος μεν αυ εν τωι ασφαλει καταστηι, ημεις δε δικην δωμεν των πεπραγμενων. ωστε ου μονον ως εχθρωι αυτωι προσηκει αλλα και ως προδοτηι υμων τε και ημων διδοναι την δικην. καιτοι τοσουτωι μεν δεινοτερον προδοσια πολεμου, οσωι χαλεπωτερον φυλαξασθαι το αφανες του φανερου, τοσουτωι δ' εχθιον, οσωι πολεμιοις μεν ανθρωποι και σπενδονται και αυθις πιστοι γιγνονται, ον δ' αν προδιδοντα λαμβανωσι, τουτωι ουτε εσπεισατο πωποτε ουδεις ουτ' επιστευσε του λοιπου. ινα δε ειδητε οτι ου καινα ταυτα ουτος ποιει, αλλα φυσει προδοτης εστιν, αναμνησω υμας τα τουτωι πεπραγμενα. ουτος γαρ εξ αρχης μεν τιμωμενος υπο του δημου κατα τον πατερα αγνωνα, προπετεστατος εγενετο την δημοκρατιαν μεταστησαι εις τους τετρακοσιους, και επρωτευεν εν εκεινοις. επει δ' ηισθετο αντιπαλον τι τηι ολιγαρχιαι συνισταμενον, πρωτος αυ ηγεμων τωι δημωι επ' εκεινους εγενετο: οθεν δηπου και κοθορνος επικαλειται. [και γαρ ο κοθορνος αρμοττειν μεν τοις ποσιν αμφοτεροις δοκει, αποβλεπει δε απ' αμφοτερων.] δει δε, ω θηραμενες, ανδρα τον αξιον ζην ου προαγειν μεν δεινον ειναι εις πραγματα τους συνοντας, αν δε τι αντικοπτηι, ευθυς μεταβαλλεσθαι, αλλ' ωσπερ εν νηι διαπονεισθαι, εως αν εις ουρον καταστωσιν: ει δε μη, πως αν αφικοιντο ποτε ενθα δει, ει επειδαν τι αντικοψηι, ευθυς εις ταναντια πλεοιεν; και εισι μεν δηπου πασαι μεταβολαι πολιτειων θανατηφοροι, συ δε δια το ευμεταβολος ειναι πλειστοις μεν μεταιτιος ει εξ ολιγαρχιας υπο του δημου απολωλεναι, πλειστοις δ' εκ δημοκρατιας υπο των βελτιονων. ουτος δε τοι εστιν ος και ταχθεις ανελεσθαι υπο των στρατηγων τους καταδυντας αθηναιων εν τηι περι λεσβον ναυμαχιαι αυτος ουκ ανελομενος ομως των στρατηγων κατηγορων απεκτεινεν αυτους, ινα αυτος περισωθειη. οστις γε μην φανερος εστι του μεν πλεονεκτειν αει επιμελομενος, του δε καλου και των φιλων μηδεν εντρεπομενος, πως τουτου χρη ποτε φεισασθαι; πως δε ου φυλαξασθαι, ειδοτας αυτου τας μεταβολας, ως μη και ημας ταυτο δυνασθηι ποιησαι; ημεις ουν τουτον υπαγομεν και ως επιβουλευοντα και ως προδιδοντα ημας τε και υμας. ως δ' εικοτα ποιουμεν, και ταδ' εννοησατε. καλλιστη μεν γαρ δηπου δοκει πολιτεια ειναι η λακεδαιμονιων: ει δε εκεινηι επιχειρησειε τις των εφορων αντι του τοις πλειοσι πειθεσθαι ψεγειν τε την αρχην και εναντιουσθαι τοις πραττομενοις, ουκ αν οιεσθε αυτον και υπ' αυτων των εφορων και υπο της αλλης απασης πολεως της μεγιστης τιμωριας αξιωθηναι; και υμεις ουν, εαν σωφρονητε, ου τουτου αλλ' υμων αυτων φεισεσθε, ως ουτος σωθεις μεν πολλους αν μεγα φρονειν ποιησειε των εναντια γιγνωσκοντων υμιν, απολομενος δε παντων και των εν τηι πολει και των εξω υποτεμοι αν τας ελπιδας. ο μεν ταυτ' ειπων εκαθεζετο: θηραμενης δε αναστας ελεξεν: αλλα πρωτον μεν μνησθησομαι, ω ανδρες, ο τελευταιον κατ' εμου ειπε. φησι γαρ με τους στρατηγους αποκτειναι κατηγορουντα. εγω δε ουκ ηρχον δηπου του κατ' εκεινων λογου, αλλ' εκεινοι εφασαν προσταχθεν μοι υφ' εαυτων ουκ ανελεσθαι τους δυστυχουντας εν τηι περι λεσβον ναυμαχιαι. εγω δε απολογουμενος ως δια τον χειμωνα ουδε πλειν, μη οτι αναιρεισθαι τους ανδρας δυνατον ην, εδοξα τηι πολει εικοτα λεγειν, εκεινοι δ' εαυτων κατηγορειν εφαινοντο. φασκοντες γαρ οιον τε ειναι σωσαι τους ανδρας, προεμενοι απολεσθαι αυτους αποπλεοντες ωιχοντο. ου μεντοι θαυμαζω γε το κριτιαν †παρανενομηκεναι†: οτε γαρ ταυτα ην, ου παρων ετυγχανεν, αλλ' εν θετταλιαι μετα προμηθεως δημοκρατιαν κατεσκευαζε και τους πενεστας ωπλιζεν επι τους δεσποτας. ων μεν ουν ουτος εκει επραττε μηδεν ενθαδε γενοιτο: ταδε γε μεντοι ομολογω εγω τουτωι, ει τις υμας μεν της αρχης βουλεται παυσαι, τους δ' επιβουλευοντας υμιν ισχυρους ποιει, δικαιον ειναι της μεγιστης αυτον τιμωριας τυγχανειν: οστις μεντοι ο ταυτα πραττων εστιν οιμαι αν υμας καλλιστα κρινειν, τα τε πεπραγμενα και α νυν πραττει εκαστος ημων ει κατανοησετε. ουκουν μεχρι μεν του υμας τε καταστηναι εις την βουλειαν και αρχας αποδειχθηναι και τους ομολογουμενως συκοφαντας υπαγεσθαι παντες ταυτα εγιγνωσκομεν: επει δε γε ουτοι ηρξαντο ανδρας καλους τε καγαθους συλλαμβανειν, εκ τουτου καγω ηρξαμην ταναντια τουτοις γιγνωσκειν. ηιδειν γαρ οτι αποθνηισκοντος μεν λεοντος του σαλαμινιου, ανδρος και οντος και δοκουντος ικανου ειναι, αδικουντος δ' ουδε εν, οι ομοιοι τουτωι φοβησοιντο, φοβουμενοι δε εναντιοι τηιδε τηι πολιτειαι εσοιντο: εγιγνωσκον δε οτι συλλαμβανομενου νικηρατου του νικιου, και πλουσιου και ουδεν πωποτε δημοτικον ουτε αυτου ουτε του πατρος πραξαντος, οι τουτωι ομοιοι δυσμενεις ημιν γενησοιντο. αλλα μην και αντιφωντος υφ' ημων απολλυμενου, ος εν τωι πολεμωι δυο τριηρεις ευ πλεουσας παρειχετο, ηπισταμην οτι και οι προθυμοι τηι πολει γεγενημενοι παντες υποπτως ημιν εξοιεν. αντειπον δε και οτε των μετοικων ενα εκαστον λαβειν εφασαν χρηναι: ευδηλον γαρ ην οτι τουτων απολομενων και οι μετοικοι απαντες πολεμιοι τηι πολιτειαι εσοιντο. αντειπον δε και οτε τα οπλα του πληθους παρηιρουντο, ου νομιζων χρηναι ασθενη την πολιν ποιειν: ουδε γαρ τους λακεδαιμονιους εωρων τουτου ενεκα βουλομενους περισωσαι ημας, οπως ολιγοι γενομενοι μηδεν δυναιμεθ' αυτους ωφελειν: εξην γαρ αυτοις, ει τουτου γε δεοιντο, και μηδενα λιπειν ολιγον ετι χρονον τωι λιμωι πιεσαντας. ουδε γε το φρουρους μισθουσθαι συνηρεσκε μοι, εξον αυτων των πολιτων τοσουτους προσλαμβανειν, εως ραιδιως εμελλομεν οι αρχοντες των αρχομενων κρατησειν. επει γε μην πολλους εωρων εν τηι πολει τηι αρχηι τηιδε δυσμενεις, πολλους δε φυγαδας γιγνομενους, ουκ αυ εδοκει μοι ουτε θρασυβουλον ουτε ανυτον ουτε αλκιβιαδην φυγαδευειν: ηιδειν γαρ οτι ουτω γε το αντιπαλον ισχυρον εσοιτο, ει τωι μεν πληθει ηγεμονες ικανοι προσγενησοιντο, τοις δ' ηγεισθαι βουλομενοις συμμαχοι πολλοι φανησοιντο. ο ταυτα ουν νουθετων εν τωι φανερωι ποτερα ευμενης αν δικαιως η προδοτης νομιζοιτο; ουχ οι εχθρους, ω κριτια, κωλυοντες πολλους ποιεισθαι, ουδ' οι συμμαχους πλειστους διδασκοντες κτασθαι, ουτοι τους πολεμιους ισχυρους ποιουσιν, αλλα πολυ μαλλον οι αδικως τε χρηματα αφαιρουμενοι και τους ουδεν αδικουντας αποκτεινοντες, ουτοι εισιν οι και πολλους τους εναντιους ποιουντες και προδιδοντες ου μονον τους φιλους αλλα και εαυτους δι' αισχροκερδειαν. ει δε μη αλλως γνωστον οτι αληθη λεγω, ωδε επισκεψασθε. ποτερον οιεσθε θρασυβουλον και ανυτον και τους αλλους φυγαδας α εγω λεγω μαλλον αν ενθαδε βουλεσθαι γιγνεσθαι η α ουτοι πραττουσιν; εγω μεν γαρ οιμαι νυν μεν αυτους νομιζειν συμμαχων παντα μεστα ειναι: ει δε το κρατιστον της πολεως προσφιλως ημιν ειχε, χαλεπον αν ηγεισθαι ειναι και το επιβαινειν ποι της χωρας. α δ' αυ ειπεν ως εγω ειμι οιος αει ποτε μεταβαλλεσθαι, κατανοησατε και ταυτα. την μεν γαρ επι των τετρακοσιων πολιτειαν και αυτος δηπου ο δημος εψηφισατο, διδασκομενος ως οι λακεδαιμονιοι πασηι πολιτειαι μαλλον αν η δημοκρατιαι πιστευσειαν. επει δε γε εκεινοι μεν ουδεν ανιεσαν, οι δε αμφι αριστοτελην και μελανθιον και αρισταρχον στρατηγουντες φανεροι εγενοντο επι τωι χωματι ερυμα τειχιζοντες, εις ο εβουλοντο τους πολεμιους δεξαμενοι υφ' αυτοις και τοις εταιροις την πολιν ποιησασθαι, ει ταυτ' αισθομενος εγω διεκωλυσα, τουτ' εστι προδοτην ειναι των φιλων; αποκαλει δε κοθορνον με, ως αμφοτεροις πειρωμενον αρμοττειν. οστις δε μηδετεροις αρεσκει, τουτον ω προς των θεων τι ποτε και καλεσαι χρη; συ γαρ δη εν μεν τηι δημοκρατιαι παντως μισοδημοτατος ενομιζου, εν δε τηι αριστοκρατιαι παντων μισοχρηστοτατος γεγενησαι. εγω δ', ω κριτια, εκεινοις μεν αει ποτε πολεμω τοις ου προσθεν οιομενοις καλην αν δημοκρατιαν ειναι, πριν [αν] και οι δουλοι και οι δι' αποριαν δραχμης αν αποδομενοι την πολιν †δραχμης† μετεχοιεν, και τοισδε γ' αυ αει εναντιος ειμι οι ουκ οιονται καλην αν εγγενεσθαι ολιγαρχιαν, πριν [αν] εις το υπ' ολιγων τυραννεισθαι την πολιν καταστησειαν. το μεντοι συν τοις δυναμενοις και μεθ' ιππων και μετ' ασπιδων ωφελειν δια τουτων την πολιτειαν προσθεν αριστον ηγουμην ειναι και νυν ου μεταβαλλομαι. ει δ' εχεις ειπειν, ω κριτια, οπου εγω συν τοις δημοτικοις η τυραννικοις τους καλους τε καγαθους αποστερειν πολιτειας επεχειρησα, λεγε: εαν γαρ ελεγχθω η νυν ταυτα πραττων η προτερον πωποτε πεποιηκως, ομολογω τα παντων εσχατα παθων αν δικαιως αποθνηισκειν. ως δ' ειπων ταυτα επαυσατο, και η βουλη δηλη εγενετο ευμενως επιθορυβησασα, γνους ο κριτιας οτι ει επιτρεψοι τηι βουληι διαψηφιζεσθαι περι αυτου, αναφευξοιτο, και τουτο ου βιωτον ηγησαμενος, προσελθων και διαλεχθεις τι τοις τριακοντα εξηλθε, και επιστηναι εκελευσε τους τα εγχειριδια εχοντας φανερως τηι βουληι επι τοις δρυφακτοις. παλιν δε εισελθων ειπεν: εγω, ω βουλη, νομιζω προστατου εργον ειναι οιου δει, ος αν ορων τους φιλους εξαπατωμενους μη επιτρεπηι. και εγω ουν τουτο ποιησω. και γαρ οιδε οι εφεστηκοτες ου φασιν ημιν επιτρεψειν, ει ανησομεν ανδρα τον φανερως την ολιγαρχιαν λυμαινομενον. εστι δε εν τοις καινοις νομοις των μεν εν τοις τρισχιλιοις οντων μηδενα αποθνηισκειν ανευ της υμετερας ψηφου, των δ' εξω του καταλογου κυριους ειναι τους τριακοντα θανατουν. εγω ουν, εφη, θηραμενην τουτονι εξαλειφω εκ του καταλογου, συνδοκουν απασιν ημιν. και τουτον, εφη, ημεις θανατουμεν. ακουσας ταυτα ο θηραμενης ανεπηδησεν επι την εστιαν και ειπεν: εγω δ', εφη, ω ανδρες, ικετευω τα παντων εννομωτατα, μη επι κριτιαι ειναι εξαλειφειν μητε εμε μητε υμων ον αν βουληται, αλλ' ονπερ νομον ουτοι εγραψαν περι των εν τωι καταλογωι, κατα τουτον και υμιν και εμοι την κρισιν ειναι. και τουτο μεν, εφη, μα τους θεους ουκ αγνοω, οτι ουδεν μοι αρκεσει οδε ο βωμος, αλλα βουλομαι και τουτο επιδειξαι, οτι ουτοι ου μονον εισι περι ανθρωπους αδικωτατοι, αλλα και περι θεους ασεβεστατοι. υμων μεντοι, εφη, ω ανδρες καλοι καγαθοι, θαυμαζω, ει μη βοηθησετε υμιν αυτοις, και ταυτα γιγνωσκοντες οτι ουδεν το εμον ονομα ευεξαλειπτοτερον η το υμων εκαστου. εκ δε τουτου εκελευσε μεν ο των τριακοντα κηρυξ τους ενδεκα επι τον θηραμενην: εκεινοι δε εισελθοντες συν τοις υπηρεταις, ηγουμενου αυτων σατυρου του θρασυτατου τε και αναιδεστατου, ειπε μεν ο κριτιας: παραδιδομεν υμιν, εφη, θηραμενην τουτονι κατακεκριμενον κατα τον νομον: υμεις δε λαβοντες και απαγαγοντες οι ενδεκα ου δει τα εκ τουτων πραττετε. ως δε ταυτα ειπεν, ειλκε μεν απο του βωμου ο σατυρος, ειλκον δε οι υπηρεται. ο δε θηραμενης ωσπερ εικος και θεους επεκαλειτο και ανθρωπους καθοραν τα γιγνομενα. η δε βουλη ησυχιαν ειχεν, ορωσα και τους επι τοις δρυφακτοις ομοιους σατυρωι και το εμπροσθεν του βουλευτηριου πληρες των φρουρων, και ουκ αγνοουντες οτι εγχειριδια εχοντες παρησαν. οι δ' απηγαγον τον ανδρα δια της αγορας μαλα μεγαληι τηι φωνηι δηλουντα οια επασχε. λεγεται δ' εν ρημα και τουτο αυτου. ως ειπεν ο σατυρος οτι οιμωξοιτο, ει μη σιωπησειεν, επηρετο: αν δε σιωπω, ουκ αρ', εφη, οιμωξομαι; και επει γε αποθνηισκειν αναγκαζομενος το κωνειον επιε, το λειπομενον εφασαν αποκοτταβισαντα ειπειν αυτον: κριτιαι τουτ' εστω τωι καλωι. και τουτο μεν ουκ αγνοω, οτι ταυτα αποφθεγματα ουκ αξιολογα, εκεινο δε κρινω του ανδρος αγαστον, το του θανατου παρεστηκοτος μητε το φρονιμον μητε το παιγνιωδες απολιπειν εκ της ψυχης. θηραμενης μεν δη ουτως απεθανεν: οι δε τριακοντα, ως εξον ηδη αυτοις τυραννειν αδεως, προειπον μεν τοις εξω του καταλογου μη εισιεναι εις το αστυ, ηγον δε εκ των χωριων, ιν' αυτοι και οι φιλοι τους τουτων αγρους εχοιεν. φευγοντων δε εις τον πειραια και εντευθεν πολλους αγοντες ενεπλησαν και τα μεγαρα και τας θηβας των υποχωρουντων. εκ δε τουτου θρασυβουλος ορμηθεις εκ θηβων ως συν εβδομηκοντα φυλην χωριον καταλαμβανει ισχυρον. οι δε τριακοντα εβοηθουν εκ του αστεως συν τε τοις τρισχιλιοις και συν τοις ιππευσι και μαλ' ευημεριας ουσης. επει δε αφικοντο, ευθυς μεν θρασυνομενοι τινες των νεων προσεβαλλον προς το χωριον, και εποιησαν μεν ουδεν, τραυματα δε λαβοντες απηλθον. βουλομενων δε των τριακοντα αποτειχιζειν, οπως εκπολιορκησειαν αυτους αποκλεισαντες τας εφοδους των επιτηδειων, επιγιγνεται της νυκτος χιων παμπληθης και τηι υστεραιαι. οι δε νιφομενοι απηλθον εις το αστυ, μαλα συχνους των σκευοφορων υπο των εκ φυλης αποβαλοντες. γιγνωσκοντες δε οτι και εκ των αγρων λεηλατησοιεν, ει μη τις φυλακη εσοιτο, διαπεμπουσιν εις τας εσχατιας οσον πεντεκαιδεκα σταδια απο φυλης τους τε λακωνικους πλην ολιγων φρουρους και των ιππεων δυο φυλας. ουτοι δε στρατοπεδευσαμενοι εν χωριωι λασιωι εφυλαττον. ο δε θρασυβουλος, ηδη συνειλεγμενων εις την φυλην περι επτακοσιους, λαβων αυτους καταβαινει της νυκτος: θεμενος δε τα οπλα οσον τρια η τετταρα σταδια απο των φρουρων ησυχιαν ειχεν. επει δε προς ημεραν εγιγνετο, και ηδη ανισταντο οποι εδειτο εκαστος απο των οπλων, και οι ιπποκομοι ψηχοντες τους ιππους ψοφον εποιουν, εν τουτωι αναλαβοντες οι περι θρασυβουλον τα οπλα δρομωι προσεπιπτον: και εστι μεν ους αυτων κατεβαλον, παντας δε τρεψαμενοι εδιωξαν εξ η επτα σταδια, και απεκτειναν των μεν οπλιτων πλεον η εικοσι και εκατον, των δε ιππεων νικοστρατον τε τον καλον επικαλουμενον, και αλλους δε δυο, ετι καταλαβοντες εν ταις ευναις. επαναχωρησαντες δε και τροπαιον στησαμενοι και συσκευασαμενοι οπλα τε οσα ελαβον και σκευη απηλθον επι φυλης. οι δε εξ αστεως ιππεις βοηθησαντες των μεν πολεμιων ουδενα ετι ειδον, προσμειναντες δε εως τους νεκρους ανειλοντο οι προσηκοντες ανεχωρησαν εις αστυ. εκ δε τουτου οι τριακοντα, ουκετι νομιζοντες ασφαλη σφισι τα πραγματα, εβουληθησαν ελευσινα εξιδιωσασθαι, ωστε ειναι σφισι καταφυγην, ει δεησειε. και παραγγειλαντες τοις ιππευσιν ηλθον εις ελευσινα κριτιας τε και οι αλλοι των τριακοντα: εξετασιν τε ποιησαντες εν τοις ιππευσι, φασκοντες ειδεναι βουλεσθαι ποσοι ειεν και ποσης φυλακης προσδεησοιντο, εκελευον απογραφεσθαι παντας: τον δε απογραψαμενον αει δια της πυλιδος επι την θαλατταν εξιεναι. επι δε τωι αιγιαλωι τους μεν ιππεας ενθεν και ενθεν κατεστησαν, τον δ' εξιοντα αει οι υπηρεται συνεδουν. επει δε παντες συνειλημμενοι ησαν, λυσιμαχον τον ιππαρχον εκελευον αναγαγοντα παραδουναι αυτους τοις ενδεκα. τηι δ' υστεραιαι εις το ωιδειον παρεκαλεσαν τους εν τωι καταλογωι οπλιτας και τους αλλους ιππεας. αναστας δε κριτιας ελεξεν: ημεις, εφη, ω ανδρες, ουδεν ηττον υμιν κατασκευαζομεν την πολιτειαν η ημιν αυτοις. δει ουν υμας, ωσπερ και τιμων μεθεξετε, ουτω και των κινδυνων μετεχειν. των ουν συνειλημμενων ελευσινιων καταψηφιστεον εστιν, ινα ταυτα ημιν και θαρρητε και φοβησθε. δειξας δε τι χωριον, εις τουτο εκελευε φανεραν φερειν την ψηφον. οι δε λακωνικοι φρουροι εν τωι ημισει του ωιδειου εξωπλισμενοι ησαν: ην δε ταυτα αρεστα και των πολιτων οις το πλεονεκτειν μονον εμελεν. εκ δε τουτου λαβων ο θρασυβουλος τους απο φυλης περι χιλιους ηδη συνειλεγμενους, αφικνειται της νυκτος εις τον πειραια. οι δε τριακοντα επει ηισθοντο ταυτα, ευθυς εβοηθουν συν τε τοις λακωνικοις και συν τοις ιππευσι και τοις οπλιταις: επειτα εχωρουν κατα την εις τον πειραια αμαξιτον αναφερουσαν. οι δε απο φυλης ετι μεν επεχειρησαν μη ανιεναι αυτους, επει δε μεγας ο κυκλος ων πολλης φυλακης εδοκει δεισθαι ουπω πολλοις ουσι, συνε σπειραθησαν επι την μουνιχιαν. οι δ' εκ του αστεως εις την ιπποδαμειον αγοραν ελθοντες πρωτον μεν συνεταξαντο, ωστε εμπλησαι την οδον η φερει προς τε το ιερον της μουνιχιας αρτεμιδος και το βενδιδειον: και εγενοντο βαθος ουκ ελαττον η επι πεντηκοντα ασπιδων. ουτω δε συντεταγμενοι εχωρουν ανω. οι δε απο φυλης αντενεπλησαν μεν την οδον, βαθος δε ου πλεον η εις δεκα οπλιτας εγενοντο. εταχθησαν μεντοι επ' αυτοις πελτοφοροι τε και ψιλοι ακοντισται, επι δε τουτοις οι πετροβολοι. ουτοι μεντοι συχνοι ησαν: και γαρ αυτοθεν προσεγενοντο. εν ωι δε προσηισαν οι εναντιοι, θρασυβουλος τους μεθ' αυτου θεσθαι κελευσας τας ασπιδας και αυτος θεμενος, τα δ' αλλα οπλα εχων, κατα μεσον στας ελεξεν: ανδρες πολιται, τους μεν διδαξαι, τους δε αναμνησαι υμων βουλομαι οτι εισι των προσιοντων οι μεν το δεξιον εχοντες ους υμεις ημεραν πεμπτην τρεψαμενοι εδιωξατε, οι δ' επι του ευωνυμου εσχατοι, ουτοι δη οι τριακοντα, οι ημας και πολεως απεστερουν ουδεν αδικουντας και οικιων εξηλαυνον και τους φιλτατους των ημετερων απεσημαινοντο. αλλα νυν τοι παραγεγενηνται ου ουτοι μεν ουποτε ωιοντο, ημεις δε αει ηυχομεθα. εχοντες γαρ οπλα μεν εναντιοι αυτοις καθεσταμεν: οι δε θεοι, οτι ποτε και δειπνουντες συνελαμβανομεθα και καθευδοντες και αγοραζοντες, οι δε και ουχ οπως αδικουντες, αλλ' ουδ' επιδημουντες εφυγαδευομεθα, νυν φανερως ημιν συμμαχουσι. και γαρ εν ευδιαι χειμωνα ποιουσιν, οταν ημιν συμφερηι, και οταν εγχειρωμεν, πολλων οντων εναντιων ολιγοις ουσι τροπαια ιστασθαι διδοασι: και νυν δε κεκομικασιν ημας εις χωριον εν ωι ουτοι μεν ουτε βαλλειν ουτε ακοντιζειν υπερ των προτεταγμενων δια το προς ορθιον ιεναι δυναιντ' αν, ημεις δε εις το καταντες και δορατα αφιεντες και ακοντια και πετρους εξιξομεθα τε αυτων και πολλους κατατρωσομεν. και ωιετο μεν αν τις δεησειν τοις γε πρωτοσταταις εκ του ισου μαχεσθαι: νυν δε, αν υμεις, ωσπερ προσηκει, προθυμως αφιητε τα βελη, αμαρτησεται μεν ουδεις ων γε μεστη η οδος, φυλαττομενοι δε δραπετευσουσιν αει υπο ταις ασπισιν: ωστε εξεσται ωσπερ τυφλους και τυπτειν οπου αν βουλωμεθα και εναλλομενους ανατρεπειν. αλλ', ω ανδρες, ουτω χρη ποιειν οπως εκαστος τις εαυτωι συνεισεται της νικης αιτιωτατος ων. αυτη γαρ ημιν, αν θεος θεληι, νυν αποδωσει και πατριδα και οικους και ελευθεριαν και τιμας και παιδας, οις εισι, και γυναικας. ω μακαριοι δητα, οι αν ημων νικησαντες επιδωσι την πασων ηδιστην ημεραν. ευδαιμων δε και αν τις αποθανηι: μνημειου γαρ ουδεις ουτω πλουσιος ων καλου τευξεται. εξαρξω μεν ουν εγω ηνικ' αν καιρος ηι παιανα: οταν δε τον ενυαλιον παρακαλεσωμεν, τοτε παντες ομοθυμαδον ανθ' ων υβρισθημεν τιμωρωμεθα τους ανδρας. ταυτα δ' ειπων και μεταστραφεις προς τους εναντιους, ησυχιαν ειχε: και γαρ ο μαντις παρηγγελλεν αυτοις μη προτερον επιτιθεσθαι, πριν [αν] των σφετερων η πεσοι τις η τρωθειη: επειδαν μεντοι τουτο γενηται, ηγησομεθα μεν, εφη, ημεις, νικη δ' υμιν εσται επομενοις, εμοι μεντοι θανατος, ως γε μοι δοκει. και ουκ εψευσατο, αλλ' επει ανελαβον τα οπλα, αυτος μεν ωσπερ υπο μοιρας τινος αγομενος εκπηδησας πρωτος εμπεσων τοις πολεμιοις αποθνηισκει, και τεθαπται εν τηι διαβασει του κηφισου: οι δ' αλλοι ενικων και κατεδιωξαν μεχρι του ομαλου. απεθανον δ' ενταυθα των μεν τριακοντα κριτιας τε και ιππομαχος, των δε εν πειραιει δεκα αρχοντων χαρμιδης ο γλαυκωνος, των δ' αλλων περι εβδομηκοντα. και τα μεν οπλα ελαβον, τους δε χιτωνας ουδενος των πολιτων εσκυλευσαν. επει δε τουτο εγενετο και τους νεκρους υποσπονδους απεδιδοσαν, προσιοντες αλληλοις πολλοι διελεγοντο. κλεοκριτος δε ο των μυστων κηρυξ, μαλ' ευφωνος ων, κατασιωπησαμενος ελεξεν: ανδρες πολιται, τι ημας εξελαυνετε; τι αποκτειναι βουλεσθε; ημεις γαρ υμας κακον μεν ουδεν πωποτε εποιησαμεν, μετεσχηκαμεν δε υμιν και ιερων των σεμνοτατων και θυσιων και εορτων των καλλιστων, και συγχορευται και συμφοιτηται γεγενημεθα και συστρατιωται, και πολλα μεθ' υμων κεκινδυνευκαμεν και κατα γην και κατα θαλατταν υπερ της κοινης αμφοτερων ημων σωτηριας τε και ελευθεριας. προς θεων πατρωιων και μητρωιων και συγγενειας και κηδεστιας και εταιριας, παντων γαρ τουτων πολλοι κοινωνουμεν αλληλοις, αιδουμενοι και θεους και ανθρωπους παυσασθε αμαρτανοντες εις την πατριδα, και μη πειθεσθε τοις ανοσιωτατοις τριακοντα, οι ιδιων κερδεων ενεκα ολιγου δειν πλειους απεκτονασιν αθηναιων εν οκτω μησιν η παντες πελοποννησιοι δεκα ετη πολεμουντες. εξον δ' ημιν εν ειρηνηι πολιτευεσθαι, ουτοι τον παντων αισχιστον τε και χαλεπωτατον και ανοσιωτατον και εχθιστον και θεοις και ανθρωποις πολεμον ημιν προς αλληλους παρεχουσιν. αλλ' ευ γε μεντοι επιστασθε οτι και των νυν υφ' ημων αποθανοντων ου μονον υμεις αλλα και ημεις εστιν ους πολλα κατεδακρυσαμεν. ο μεν τοιαυτα ελεγεν: οι δε λοιποι αρχοντες και δια το τοιαυτα προσακουειν τους μεθ' αυτων απηγαγον εις το αστυ. τηι δ' υστεραιαι οι μεν τριακοντα πανυ δη ταπεινοι και ερημοι συνεκαθηντο εν τωι συνεδριωι: των δε τρισχιλιων οπου εκαστοι τεταγμενοι ησαν, πανταχου διεφεροντο προς αλληλους. οσοι μεν γαρ επεποιηκεσαν τι βιαιοτερον και εφοβουντο, εντονως ελεγον ως ου χρειη καθυφιεσθαι τοις εν πειραιει: οσοι δε επιστευον μηδεν ηδικηκεναι, αυτοι τε ανελογιζοντο και τους αλλους εδιδασκον ως ουδεν δεοιντο τουτων των κακων, και τοις τριακοντα ουκ εφασαν χρηναι πειθεσθαι ουδ' επιτρεπειν απολλυναι την πολιν. και το τελευταιον εψηφισαντο εκεινους μεν καταπαυσαι, αλλους δε ελεσθαι. και ειλοντο δεκα, ενα απο φυλης. και οι μεν τριακοντα ελευσιναδε απηλθον: οι δε δεκα των εν αστει και μαλα τεταραγμενων και απιστουντων αλληλοις συν τοις ιππαρχοις επεμελοντο. εξεκαθευδον δε και οι ιππεις εν τωι ωιδειωι, τους τε ιππους και τας ασπιδας εχοντες, και δι' απιστιαν εφωδευον το μεν αφ' εσπερας συν ταις ασπισι κατα τειχη, το δε προς ορθρον συν τοις ιπποις, αει φοβουμενοι μη επεισπεσοιεν τινες αυτοις των εκ του πειραιως. οι δε πολλοι τε ηδη οντες και παντοδαποι, οπλα εποιουντο, οι μεν ξυλινα, οι δε οισυινα, και ταυτα ελευκουντο. πριν δε ημερας δεκα γενεσθαι, πιστα δοντες, οιτινες συμπολεμησειαν, και ει ξενοι ειεν, ισοτελειαν εσεσθαι, εξηισαν πολλοι μεν οπλιται, πολλοι δε γυμνητες: εγενοντο δε αυτοις και ιππεις ωσει εβδομηκοντα: προνομας δε ποιουμενοι, και λαμβανοντες ξυλα και οπωραν, εκαθευδον παλιν εν πειραιει. των δ' εκ του αστεως αλλος μεν ουδεις συν οπλοις εξηιει, οι δε ιππεις εστιν οτε και ληιστας εχειρουντο των εκ του πειραιως, και την φαλαγγα αυτων εκακουργουν. περιετυχον δε και των αιξωνεων τισιν εις τους αυτων αγρους επι τα επιτηδεια πορευομενοις: και τουτους λυσιμαχος ο ιππαρχος απεσφαξε, πολλα λιτανευοντας και πολλων χαλεπως φεροντων ιππεων. ανταπεκτειναν δε και οι εν πειραιει των ιππεων επ' αγρου λαβοντες καλλιστρατον φυλης λεοντιδος. και γαρ ηδη μεγα εφρονουν, ωστε και προς το τειχος του αστεως προσεβαλλον. ει δε και τουτο δει ειπειν του μηχανοποιου του εν τωι αστει, ος επει εγνω οτι κατα τον εκ λυκειου δρομον μελλοιεν τας μηχανας προσαγειν, τα ζευγη εκελευσε παντα αμαξιαιους λιθους αγειν και καταβαλλειν οπου εκαστος βουλοιτο του δρομου. ως δε τουτο εγενετο, πολλα εις εκαστος των λιθων πραγματα παρειχε. πεμποντων δε πρεσβεις εις λακεδαιμονα των μεν τριακοντα εξ ελευσινος, των δ' εν τωι καταλογωι εξ αστεως, και βοηθειν κελευοντων, ως αφεστηκοτος του δημου απο λακεδαιμονιων, λυσανδρος λογισαμενος οτι οιον τε ειη ταχυ εκπολιορκησαι τους εν τωι πειραιει κατα τε γην και κατα θαλατταν, ει των επιτηδειων αποκλεισθειησαν, συνεπραξεν εκατον τε ταλαντα αυτοις δανεισθηναι, και αυτον μεν κατα γην αρμοστην, λιβυν δε τον αδελφον ναυαρχουντα εκπεμφθηναι. και εξελθων αυτος μεν ελευσιναδε συνελεγεν οπλιτας πολλους πελοποννησιους: ο δε ναυαρχος κατα θαλατταν εφυλαττεν οπως μηδεν εισπλεοι αυτοις των επιτηδειων: ωστε ταχυ παλιν εν αποριαι ησαν οι εν πειραιει, οι δ' εν τωι αστει παλιν αυ μεγα εφρονουν επι τωι λυσανδρωι. ουτω δε προχωρουντων παυσανιας ο βασιλευς φθονησας λυσανδρωι, ει κατειργασμενος ταυτα αμα μεν ευδοκιμησοι, αμα δε ιδιας ποιησοιτο τας αθηνας, πεισας των εφορων τρεις εξαγει φρουραν. συνειποντο δε και οι συμμαχοι παντες πλην βοιωτων και κορινθιων: ουτοι δε ελεγον μεν οτι ου νομιζοιεν ευορκειν αν στρατευομενοι επ' αθηναιους μηδεν παρασπονδον ποιουντας: επραττον δε ταυτα, οτι εγιγνωσκον λακεδαιμονιους βουλομενους την των αθηναιων χωραν οικειαν και πιστην ποιησασθαι. ο δε παυσανιας εστρατοπεδευσατο μεν εν τωι αλιπεδωι καλουμενωι προς τωι πειραιει δεξιον εχων κερας, λυσανδρος δε συν τοις μισθοφοροις το ευωνυμον. πεμπων δε πρεσβεις ο παυσανιας προς τους εν πειραιει εκελευεν απιεναι επι τα εαυτων: επει δ' ουκ επειθοντο, προσεβαλλεν οσον απο βοης ενεκεν, οπως μη δηλος ειη ευμενης αυτοις ων. επει δ' ουδεν απο της προσβολης πραξας απηλθε, τηι υστεραιαι λαβων των μεν λακεδαιμονιων δυο μορας, των δε αθηναιων ιππεων τρεις φυλας, παρηλθεν επι τον κωφον λιμενα, σκοπων πηι ευαποτειχιστοτατος ειη ο πειραιευς. επει δε απιοντος αυτου προσεθεον τινες και πραγματα αυτωι παρειχον, αχθεσθεις παρηγγειλε τους μεν ιππεας ελαν εις αυτους ενεντας, και [τους] τα δεκα αφ' ηβης συνεπεσθαι: συν δε τοις αλλοις αυτος επηκολουθει. και απεκτειναν μεν εγγυς τριακοντα των ψιλων, τους δ' αλλους κατεδιωξαν προς το πειραιοι θεατρον. εκει δε ετυχον εξοπλιζομενοι οι τε πελτασται παντες και οι οπλιται των εκ πειραιως. και οι μεν ψιλοι ευθυς εκδραμοντες ηκοντιζον, εβαλλον, ετοξευον, εσφενδονων: οι δε λακεδαιμονιοι, επει αυτων πολλοι ετιτρωσκοντο, μαλα πιεζομενοι ανεχωρουν επι ποδα: οι δ' εν τουτωι πολυ μαλλον επεκειντο. ενταυθα και αποθνηισκει χαιρων τε και θιβραχος, αμφω πολεμαρχω, και λακρατης ο ολυμπιονικης και αλλοι οι τεθαμμενοι λακεδαιμονιων προ των πυλων εν κεραμεικωι. ορων δε ταυτα ο θρασυβουλος και οι αλλοι οπλιται, εβοηθουν, και ταχυ παρεταξαντο προ των αλλων επ' οκτω. ο δε παυσανιας μαλα πιεσθεις και αναχωρησας οσον σταδια τετταρα η πεντε προς λοφον τινα, παρηγγελλε τοις λακεδαιμονιοις και τοις αλλοις συμμαχοις επιχωρειν προς εαυτον. εκει δε συνταξαμενος παντελως βαθειαν την φαλαγγα ηγεν επι τους αθηναιους. οι δ' εις χειρας μεν εδεξαντο, επειτα δε οι μεν εξεωσθησαν εις τον εν ταις αλαις πηλον, οι δε ενεκλιναν: και αποθνηισκουσιν αυτων ως πεντηκοντα και εκατον. ο δε παυσανιας τροπαιον στησαμενος ανεχωρησε: και ουδ' ως ωργιζετο αυτοις, αλλα λαθραι πεμπων εδιδασκε τους εν πειραιει οια χρη λεγοντας πρεσβεις πεμπειν προς εαυτον και τους παροντας εφορους. οι δ' επειθοντο. διιστη δε και τους εν τωι αστει, και εκελευε προς σφας προσιεναι ως πλειστους συλλεγομενους, λεγοντας οτι ουδεν δεονται τοις εν τωι πειραιει πολεμειν, αλλα διαλυθεντες κοινηι αμφοτεροι λακεδαιμονιοις φιλοι ειναι. ηδεως δε ταυτα και ναυκλειδας εφορος ων συνηκουεν: ωσπερ γαρ νομιζεται συν βασιλει δυο των εφορων συστρατευεσθαι, και τοτε παρην ουτος τε και αλλος, αμφοτεροι της μετα παυσανιου γνωμης οντες μαλλον η της μετα λυσανδρου. δια ταυτα ουν και εις την λακεδαιμονα προθυμως επεμπον τους τ' εκ του πειραιως εχοντας τας προς λακεδαιμονιους σπονδας και τους απο των εν τωι αστει ιδιωτας, [και] κηφισοφωντα τε και μελητον. επει μεντοι ουτοι ωιχοντο εις λακεδαιμονα, επεμπον δη και οι απο του κοινου εκ του αστεως λεγοντας οτι αυτοι μεν παραδιδοασι και τα τειχη α εχουσι και σφας αυτους λακεδαιμονιοις χρησθαι ο τι βουλονται: αξιουν δ' εφασαν και τους εν πειραιει, ει φιλοι φασιν ειναι λακεδαιμονιοις, παραδιδοναι τον τε πειραια και την μουνιχιαν. ακουσαντες δε παντων αυτων οι εφοροι και οι εκκλητοι, εξεπεμψαν πεντεκαιδεκα ανδρας εις τας αθηνας, και επεταξαν συν παυσανιαι διαλλαξαι οπηι δυναιντο καλλιστα. οι δε διηλλαξαν εφ' ωιτε ειρηνην μεν εχειν ως προς αλληλους, απιεναι δε επι τα εαυτων εκαστον πλην των τριακοντα και των ενδεκα και των εν πειραιει αρξαντων δεκα. ει δε τινες φοβοιντο των εξ αστεως, εδοξεν αυτοις ελευσινα κατοικειν. τουτων δε περανθεντων παυσανιας μεν διηκε το στρατευμα, οι δ' εκ του πειραιως ανελθοντες συν τοις οπλοις εις την ακροπολιν εθυσαν τηι αθηναι. επει δε κατεβησαν† οι στρατηγοι, ενθα δη ο θρασυβουλος ελεξεν: υμιν, εφη, ω εκ του αστεως ανδρες, συμβουλευω εγω γνωναι υμας αυτους. μαλιστα δ' αν γνοιητε, ει αναλογισαισθε επι τινι υμιν μεγα φρονητεον εστιν, ωστε ημων αρχειν επιχειρειν. ποτερον δικαιοτεροι εστε; αλλ' ο μεν δημος πενεστερος υμων ων ουδεν πωποτε ενεκα χρηματων υμας ηδικηκεν: υμεις δε πλουσιωτεροι παντων οντες πολλα και αισχρα ενεκα κερδεων πεποιηκατε. επει δε δικαιοσυνης ουδεν υμιν προσηκει, σκεψασθε ει αρα επ' ανδρειαι υμιν μεγα φρονητεον. και τις αν καλλιων κρισις τουτου γενοιτο η ως επολεμησαμεν προς αλληλους; αλλα γνωμηι φαιητ' αν προεχειν, οι εχοντες και τειχος και οπλα και χρηματα και συμμαχους πελοποννησιους υπο των ουδεν τουτων εχοντων περιειληφθε; αλλ' επι λακεδαιμονιοις δη οιεσθε μεγα φρονητεον ειναι; πως, οιγε ωσπερ τους δακνοντας κυνας κλοιωι δησαντες παραδιδοασιν, ουτω κακεινοι υμας παραδοντες τωι ηδικημενωι τουτωι δημωι οιχονται απιοντες; ου μεντοι γε υμας, ω ανδρες, αξιω εγω ων ομωμοκατε παραβηναι ουδεν, αλλα και τουτο προς τοις αλλοις καλοις επιδειξαι, οτι και ευορκοι και οσιοι εστε. ειπων δε ταυτα και αλλα τοιαυτα, και οτι ουδεν δεοι ταραττεσθαι, αλλα τοις νομοις τοις αρχαιοις χρησθαι, ανεστησε την εκκλησιαν. και τοτε μεν αρχας καταστησαμενοι επολιτευοντο: υστερωι δε χρονωι ακουσαντες ξενους μισθουσθαι τους ελευσινι, στρατευσαμενοι πανδημει επ' αυτους τους μεν στρατηγους αυτων εις λογους ελθοντας απεκτειναν, τοις δε αλλοις εισπεμψαντες τους φιλους και αναγκαιους επεισαν συναλλαγηναι. και ομοσαντες ορκους η μην μη μνησικακησειν, ετι και νυν ομου τε πολιτευονται και τοις ορκοις εμμενει ο δημος.[3] {Work} {ελληνικων γ} η μεν δη αθηνησι στασις ουτως ετελευτησεν. εκ δε τουτου πεμψας κυρος αγγελους εις λακεδαιμονα ηξιου, οιοσπερ αυτος λακεδαιμονιοις ην εν τωι προς αθηναιους πολεμωι, τοιουτους και λακεδαιμονιους αυτωι γιγνεσθαι. οι δ' εφοροι δικαια νομισαντες λεγειν αυτον, σαμιωι τωι τοτε ναυαρχωι επεστειλαν υπηρετειν κυρωι, ει τι δεοιτο. κακεινος μεντοι προθυμως οπερ εδεηθη ο κυρος επραξεν: εχων γαρ το εαυτου ναυτικον συν τωι κυρου περιεπλευσεν εις κιλικιαν, και εποιησε τον της κιλικιας αρχοντα συεννεσιν μη δυνασθαι κατα γην εναντιουσθαι κυρωι πορευομενωι επι βασιλεα. ως μεν ουν κυρος στρατευμα τε συνελεξε και τουτ' εχων ανεβη επι τον αδελφον, και ως η μαχη εγενετο, και ως απεθανε, και ως εκ τουτου απεσωθησαν οι ελληνες επι θαλατταν, θεμιστογενει τωι συρακοσιωι γεγραπται. επει μεντοι τισσαφερνης, πολλου αξιος βασιλει δοξας γεγενησθαι εν τωι προς τον αδελφον πολεμωι, σατραπης κατεπεμφθη ων τε αυτος προσθεν ηρχε και ων κυρος, ευθυς ηξιου τας ιωνικας πολεις απασας εαυτωι υπηκοους ειναι. αι δε αμα μεν ελευθεραι βουλομεναι ειναι, αμα δε φοβουμεναι τον τισσαφερνην, οτι κυρον, οτ' εζη, αντ' εκεινου ηιρημεναι ησαν, εις μεν τας πολεις ουκ εδεχοντο αυτον, εις λακεδαιμονα δε επεμπον πρεσβεις, και ηξιουν, επει πασης της ελλαδος προσταται εισιν, επιμεληθηναι και σφων των εν τηι ασιαι ελληνων, οπως η τε χωρα μη δηιοιτο αυτων και αυτοι ελευθεροι ειεν. οι ουν λακεδαιμονιοι πεμπουσιν αυτοις θιβρωνα αρμοστην, δοντες στρατιωτας των μεν νεοδαμωδων εις χιλιους, των δε αλλων πελοποννησιων εις τετρακισχιλιους. ηιτησατο δ' ο θιβρων και παρ' αθηναιων τριακοσιους ιππεας, ειπων οτι αυτος μισθον παρεξει. οι δ' επεμψαν των επι των τριακοντα ιππευσαντων, νομιζοντες κερδος τωι δημωι, ει αποδημοιεν και εναπολοιντο. επει δ' εις την ασιαν αφικοντο, συνηγαγε [μεν] στρατιωτας και εκ των εν τηι ηπειρωι ελληνιδων πολεων: πασαι γαρ τοτε αι πολεις επειθοντο ο τι λακεδαιμονιος ανηρ επιταττοι. και συν μεν ταυτηι τηι στρατιαι ορων θιβρων το ιππικον εις το πεδιον ου κατεβαινεν, ηγαπα δε ει οπου τυγχανοι ων, δυναιτο ταυτην την χωραν αδηιωτον διαφυλαττειν. επει δε σωθεντες οι αναβαντες μετα κυρου συνεμειξαν αυτωι, εκ τουτου ηδη και εν τοις πεδιοις αντεταττετο τωι τισσαφερνει, και πολεις περγαμον μεν εκουσαν προσελαβε και τευθρανιαν και αλισαρναν, ων ευρυσθενης τε και προκλης ηρχον οι απο δαμαρατου του λακεδαιμονιου: εκεινωι δ' αυτη η χωρα δωρον εκ βασιλεως εδοθη αντι της επι την ελλαδα συστρατειας: προσεχωρησαν δε αυτωι και γοργιων και γογγυλος, αδελφοι οντες, εχοντες ο μεν γαμβριον και παλαιγαμβριον, ο δε μυριναν και γρυνειον: δωρον δε και αυται αι πολεις ησαν παρα βασιλεως γογγυλωι, οτι μονος ερετριεων μηδισας εφυγεν. ην δε ας ασθενεις ουσας και κατα κρατος ο θιβρων ελαμβανε: λαρισαν γε μην την αιγυπτιαν καλουμενην, επει ουκ επειθετο, περιστρατοπεδευσαμενος επολιορκει. επει δε αλλως ουκ εδυνατο ελειν, φρεατιαν τεμομενος υπονομον ωρυττεν, ως αφαιρησομενος το υδωρ αυτων. ως δ' εκ του τειχους εκθεοντες πολλακις ενεβαλον εις το ορυγμα και ξυλα και λιθους, ποιησαμενος αυ χελωνην ξυλινην επεστησεν επι τηι φρεατιαι. και ταυτην μεντοι εκδραμοντες οι λαρισαιοι νυκτωρ κατεκαυσαν. δοκουντος δ' αυτου ουδεν ποιειν, πεμπουσιν οι εφοροι απολιποντα λαρισαν στρατευεσθαι επι καριαν. εν εφεσωι δε ηδη οντος αυτου, ως επι καριαν πορευομενου, δερκυλιδας αρξων αφικετο επι το στρατευμα, ανηρ δοκων ειναι μαλα μηχανητικος: και επεκαλειτο δε σισυφος. ο μεν ουν θιβρων απηλθεν οικαδε και ζημιωθεις εφυγε: κατηγορουν γαρ αυτου οι συμμαχοι ως εφειη αρπαζειν τωι στρατευματι τους φιλους. ο δε δερκυλιδας επει παρελαβε το στρατευμα, γνους υποπτους οντας αλληλοις τον τισσαφερνην και τον φαρναβαζον, κοινολογησαμενος τωι τισσαφερνει απηγαγεν εις την φαρναβαζου χωραν το στρατευμα, ελομενος θατερωι μαλλον η αμα αμφοτεροις πολεμειν. ην δε και προσθεν ο δερκυλιδας πολεμιος τωι φαρναβαζωι: αρμοστης γαρ γενομενος εν αβυδωι επι λυσανδρου ναυαρχουντος, διαβληθεις υπο φαρναβαζου, εσταθη την ασπιδα εχων, ο δοκει κηλις ειναι τοις σπουδαιοις λακεδαιμονιων: αταξιας γαρ ζημιωμα εστι. και δια ταυτα δη πολυ ηδιον επι τον φαρναβαζον ηιει. και ευθυς μεν τοσουτωι διεφερεν εις το αρχειν του θιβρωνος ωστε παρηγαγε το στρατευμα δια της φιλιας χωρας μεχρι της φαρναβαζου αιολιδος ουδεν βλαψας τους συμμαχους. η δε αιολις αυτη ην μεν φαρναβαζου, εσατραπευε δ' αυτωι ταυτης της χωρας, εως μεν εζη, ζηνις δαρδανευς: επειδη δε εκεινος νοσωι απεθανε, παρασκευαζομενου του φαρναβαζου αλλωι δουναι την σατραπειαν, μανια η του ζηνιος γυνη, δαρδανις και αυτη, αναζευξασα στολον και δωρα λαβουσα ωστε και αυτωι φαρναβαζωι δουναι και παλ λακισιν αυτου χαρισασθαι και τοις δυναμενοις μαλιστα παρα φαρναβαζωι, επορευετο. ελθουσα δ' εις λογους ειπεν: ω φαρναβαζε, ο ανηρ σοι ο εμος και ταλλα φιλος ην και τους φορους απεδιδου ωστε συ επαινων αυτον ετιμας. αν ουν εγω σοι μηδεν χειρον εκεινου υπηρετω, τι σε δει αλλον σατραπην καθισταναι; αν δε τι σοι μη αρεσκω, επι σοι δηπου εσται αφελομενωι εμε αλλωι δουναι την αρχην. ακουσας ταυτα ο φαρναβαζος εγνω δειν την γυναικα σατραπευειν. η δ' επει κυρια της χωρας εγενετο, τους τε φορους ουδεν ηττον τανδρος απεδιδου, και προς τουτοις, οποτε αφικνοιτο προς φαρναβαζον, αει ηγε δωρα αυτωι, και οποτε εκεινος εις την χωραν καταβαινοι, πολυ παντων των υπαρχων καλλιστα και ηδιστα εδεχετο αυτον, και ας τε παρελαβε πολεις διεφυλαττεν αυτωι και των ουχ υπηκοων προσελαβεν επιθαλαττιδιας λαρισαν τε και αμαξιτον και κολωνας, ξενικωι μεν ελληνικωι προσβαλουσα τοις τειχεσιν, αυτη δε εφ' αρμαμαξης θεωμενη: ον δ' επαινεσειε, τουτωι δωρα αμεμπτως εδιδου, ωστε λαμπροτατα το ξενικον κατεσκευασατο. συνεστρατευετο δε τωι φαρναβαζωι και οποτε εις μυσους η πισιδας εμβαλοι, οτι την βασιλεως χωραν κακουργουσιν. ωστε και αντετιμα αυτην μεγαλοπρεπως ο φαρναβαζος και συμβουλον εστιν οτε παρεκαλει. ηδη δ' ουσης αυτης ετων πλεον η τετταρακοντα, μειδιας, θυγατρος ανηρ αυτης ων, αναπτερωθεις υπο τινων ως αισχρον ειη γυναικα μεν αρχειν, αυτον δ' ιδιωτην ειναι, τους μεν αλλους μαλα φυλαττομενης αυτης, ωσπερ εν τυραννιδι προσηκεν, εκεινωι δε πιστευουσης και ασπαζομενης ωσπερ αν γυνη γαμβρον ασπαζοιτο, εισελθων αποπνιξαι αυτην λεγεται. απεκτεινε δε και τον υιον αυτης, το τε ειδος οντα παγκαλον και ετων οντα ως επτακαιδεκα. ταυτα δε ποιησας σκηψιν και γεργιθα εχυρας πολεις κατεσχεν, ενθα και τα χρηματα μαλιστα ην τηι μανιαι. αι δ' αλλαι πολεις ουκ εδεχοντο αυτον, αλλα φαρναβαζωι εσωιζον αυτας οι ενοντες φρουροι. εκ δε τουτου ο μειδιας πεμψας δωρα τωι φαρναβαζωι ηξιου εχειν την χωραν ωσπερ η μανια. ο δ' απεκρινατο φυλαττειν αυτα, εστ' αν αυτος ελθων συν αυτωι εκεινωι λαβηι τα δωρα: ου γαρ αν εφη ζην βουλεσθαι μη τιμωρησας μανιαι. ο δε δερκυλιδας εν τουτωι τωι καιρωι αφικνειται, και ευθυς μεν εν μιαι ημεραι λαρισαν και αμαξιτον και κολωνας τας επιθαλαττιους πολεις εκουσας παρελαβε: πεμπων δε και προς τας αιολιδας πολεις ηξιου ελευθερουσθαι τε αυτας και εις τα τειχη δεχεσθαι και συμμαχους γιγνεσθαι. οι μεν ουν νεανδρεις και ιλιεις και κοκυλιται επειθοντο: και γαρ οι φρουρουντες ελληνες εν αυταις, επει η μανια απεθανεν, ου πανυ τι καλως περιειποντο: ο δ' εν κεβρηνι, μαλα ισχυρωι χωριωι, την φυλακην εχων, νομισας, ει διαφυλαξειε φαρναβαζωι την πολιν, τιμηθηναι αν υπ' εκεινου, ουκ εδεχετο τον δερκυλιδαν. ο δε οργιζομενος παρεσκευαζετο προσβαλλειν. επει δε θυομενωι αυτωι ουκ εγιγνετο τα ιερα τηι πρωτηι, τηι υστεραιαι παλιν εθυετο. ως δε ουδε ταυτα εκαλλιερειτο, παλιν τηι τριτηι: και μεχρι τετταρων ημερων εκαρτερει θυομενος, μαλα χαλεπως φερων: εσπευδε γαρ πριν φαρναβαζον βοηθησαι εγκρατης γενεσθαι πασης της αιολιδος. αθηναδας δε τις σικυωνιος λοχαγος, νομισας τον μεν δερκυλιδαν φλυαρειν διατριβοντα, αυτος δ' ικανος ειναι το υδωρ αφελεσθαι τους κεβρηνιους, προσδραμων συν τηι εαυτου ταξει επειρατο την κρηνην συγχουν. οι δε ενδοθεν επεξελθοντες αυτον τε συνετρωσαν και δυο απεκτειναν, και τους αλλους παιοντες και βαλλοντες απηλασαν. αχθομενου δε του δερκυλιδου, και νομιζοντος αθυμοτεραν και την προσβολην εσεσθαι, ερχονται εκ του τειχους παρα των ελληνων κηρυκες, και ειπον οτι α μεν ο αρχων ποιοιη ουκ αρεσκοι σφισιν, αυτοι δε βουλοιντο συν τοις ελλησι μαλλον η συν τωι βαρβαρωι ειναι. ετι δε διαλεγομενων αυτων ταυτα, παρα του αρχοντος αυτων ηκε λεγων οτι οσα λεγοιεν οι προσθεν και αυτωι δοκουντα λεγοιεν. ο ουν δερκυλιδας ευθυς ωσπερ ετυχε κεκαλλιερηκως ταυτηι τηι ημεραι, αναλαβων τα οπλα ηγειτο προς τας πυλας: οι δ' αναπετασαντες εδεξαντο. καταστησας δε και ενταυθα φρουρους ευθυς ηιει επι την σκηψιν και την γεργιθα. ο δε μειδιας προσδοκων μεν τον φαρναβαζον, οκνων δ' ηδη τους πολιτας, πεμψας προς τον δερκυλιδαν ειπεν οτι ελθοι αν εις λογους, ει ομηρους λαβοι. ο δε πεμψας αυτωι απο πολεως εκαστης των συμμαχων ενα εκελευσε λαβειν τουτων οποσους τε και οποιους βουλοιτο. ο δε λαβων δεκα εξηλθε, και συμμειξας τωι δερκυλιδαι ηρωτα επι τισιν αν συμμαχος γενοιτο. ο δ' απεκρινατο εφ' ωιτε τους πολιτας ελευθερους τε και αυτονομους εαν. και αμα ταυτα λεγων ηιει προς την σκηψιν. γνους δε ο μειδιας οτι ουκ αν δυναιτο κωλυειν βιαι των πολιτων, ειασεν αυτον εισιεναι. ο δε δερκυλιδας θυσας τηι αθηναι εν τηι των σκηψιων ακροπολει τους μεν του μειδιου φρουρους εξηγαγε, παραδους δε τοις πολιταις την πολιν, και παρακελευσαμενος, ωσπερ ελληνας και ελευθερους χρη, ουτω πολιτευειν, εξελθων ηγειτο επι την γεργιθα. συμπρουπεμπον δε πολλοι αυτον και των σκηψιων, τιμωντες τε και ηδομενοι τοις πεπραγμενοις. ο δε μειδιας παρεπομενος αυτωι ηξιου την των γεργιθιων πολιν παραδουναι αυτωι. και ο δερκυλιδας μεντοι ελεγεν ως των δικαιων ουδενος ατυχησοι: αμα δε ταυτα λεγων ηιει προς τας πυλας συν τωι μειδιαι, και το στρατευμα ηκολουθει αυτωι ειρηνικως εις δυο. οι δ' απο των πυργων και μαλα υψηλων οντων ορωντες τον μειδιαν συν αυτωι ουκ εβαλλον: ειποντος δε του δερκυλιδα: κελευσον, ω μειδια, ανοιξαι τας πυλας, ινα ηγηι μεν συ, εγω δε συν σοι εις το ιερον ελθω κανταυθα θυσω τηι αθηναι, ο μειδιας ωκνει μεν ανοιγειν τας πυλας, φοβουμενος δε μη παραχρημα συλληφθηι, εκελευεν ανοιξαι. ο δ' επει εισηλθεν, εχων αυ τον μειδιαν επορευετο προς την ακροπολιν: και τους μεν αλλους στρατιωτας εκελευε θεσθαι περι τα τειχη τα οπλα, αυτος δε συν τοις περι αυτον εθυε τηι αθηναι. επει δ' ετεθυτο, ανειπε και τους μειδιου δορυφορους θεσθαι τα οπλα επι τωι στοματι του εαυτου στρατευματος, ως μισθοφορησοντας: μειδιαι γαρ ουδεν ετι δεινον ειναι. ο μεντοι μειδιας απορων ο τι ποιοιη, ειπεν: εγω μεν τοινυν απειμι, εφη, ξενια σοι παρασκευασων. ο δε, ου, μα δι', εφη, επει αισχρον εμε τεθυκοτα ξενιζεσθαι υπο σου, αλλα μη ξενιζειν σε. μενε ουν παρ' ημιν: εν ωι δ' αν το δειπνον παρασκευαζηται, εγω και συ τα δικαια προς αλληλους και διασκεψωμεθα και ποιησωμεν. επει δ' εκαθεζοντο, ηρωτα ο δερκυλιδας: ειπε μοι, ω μειδια, ο πατηρ σε αρχοντα του οικου κατελιπε; μαλιστα, εφη. και ποσαι σοι οικιαι ησαν; ποσοι δε χωροι; ποσαι δε νομαι; απογραφοντος δ' αυτου οι παροντες των σκηψιων ειπον: ψευδεται σε ουτος, ω δερκυλιδα. υμεις δε γ', εφη, μη λιαν μικρολογεισθε. επειδη δε απεγεγραπτο τα πατρωια: ειπε μοι, εφη, μανια δε τινος ην; οι δε παντες ειπον οτι φαρναβαζου. ουκουν και τα εκεινης, εφη, φαρναβαζου; μαλιστα, εφασαν. ημετερ' αν ειη, εφη, επει κρατουμεν: πολεμιος γαρ ημιν φαρναβαζος. αλλ' ηγεισθω τις, εφη, οπου κειται τα μανιας και τα φαρναβαζου. ηγουμενων δε των αλλων επι την μανιας οικησιν, ην παρειληφει ο μειδιας, ηκολουθει κακεινος. επει δ' εισηλθεν, εκαλει ο δερκυλιδας τους ταμιας, φρασας δε τοις υπηρεταις λαβειν αυτους προειπεν αυτοις ως ει τι κλεπτοντες αλωσοιντο των μανιας, παραχρημα αποσφαγησοιντο. οι δ' εδεικνυσαν. ο δ' επει ειδε παντα, κατεκλεισεν αυτα και κατεσημηνατο και φυλακας κατεστησεν. εξιων δε ους ηυρεν επι ταις θυραις των ταξιαρχων και λοχαγων, ειπεν αυτοις: μισθος μεν ημιν, ω ανδρες, ειργασται τηι στρατιαι εγγυς ενιαυτου οκτακισχιλιοις ανδρασιν: αν δε τι προσεργασωμεθα, και ταυτα προσεσται. ταυτα δ' ειπε γιγνωσκων οτι ακουσαντες πολυ ευτακτοτεροι και θεραπευτικωτεροι εσοιντο. ερομενου δε του μειδιου: εμε δε που χρη οικειν, ω δερκυλιδα; απεκρινατο: ενθαπερ και δικαιοτατον, ω μειδια, εν τηι πατριδι τηι σαυτου σκηψει και εν τηι πατρωιαι οικιαι. ο μεν δη δερκυλιδας ταυτα διαπραξαμενος και λαβων εν οκτω ημεραις εννεα πολεις, εβουλευετο οπως αν μη εν τηι φιλιαι χειμαζων βαρυς ειη τοις συμμαχοις, ωσπερ θιβρων, μηδ' αυ φαρναβαζος καταφρονων τηι ιππωι κακουργηι τας ελληνιδας πολεις. πεμπει ουν προς αυτον και ερωται ποτερον βουλεται ειρηνην η πολεμον εχειν. ο μεντοι φαρναβαζος νομισας την αιολιδα επιτετειχισθαι τηι εαυτου οικησει φρυγιαι, σπονδας ειλετο. ως δε ταυτα εγενετο, ελθων ο δερκυλιδας εις την βιθυνιδα θραικην εκει διεχειμαζεν, ουδε του φαρναβαζου πανυ τι αχθομενου: πολλακις γαρ οι βιθυνοι αυτωι επολεμουν. και τα μεν αλλα ο δερκυλιδας ασφαλως φερων και αγων την βιθυνιδα και αφθονα εχων τα επιτηδεια διετελει: επειδη δε ηλθον αυτωι παρα του σευθου περαθεν συμμαχοι των οδρυσων ιππεις τε ως διακοσιοι και πελτασται ως τριακοσιοι, ουτοι στρατοπεδευσαμενοι και περισταυρωσαμενοι απο του ελληνικου ως εικοσι σταδια, αιτουντες φυλακας του στρατοπεδου τον δερκυλιδαν των οπλιτων, εξηισαν επι λειαν, και πολλα ελαμβανον ανδραποδα τε και χρηματα. ηδη δ' οντος μεστου του στρατοπεδου αυτοις πολλων αιχμαλωτων, καταμαθοντες οι βιθυνοι οσοι τ' εξηισαν και οσους κατελιπον ελληνας φυλακας, συλλεγεντες παμπληθεις πελτασται και ιππεις αμ' ημεραι προσπιπτουσι τοις οπλιταις ως διακοσιοις ουσιν. επειδη δ' εγγυς εγενοντο, οι μεν εβαλλον, οι δ' ηκοντιζον εις αυτους. οι δ' επει ετιτρωσκοντο μεν και απεθνηισκον, εποιουν δ' ουδεν κατειργμενοι εν τωι σταυρωματι ως ανδρομηκει οντι, διασπασαντες το αυτων οχυρωμα εφεροντο εις αυτους: οι δε ηι μεν εκθεοιεν υπεχωρουν, και ραιδιως απεφευγον πελτασται οπλιτας, ενθεν δε και ενθεν ηκοντιζον, και πολλους αυτων εφ' εκαστηι εκδρομηι κατεβαλλον: τελος δε ωσπερ εν αυλιωι σηκασθεντες κατηκοντισθησαν. εσωθησαν μεντοι αυτων αμφι τους πεντεκαιδεκα εις το ελληνικον, και ουτοι, επει ευθεως ηισθοντο το πραγμα, αποχωρησαντες, εν τηι μαχηι διαπεσοντες αμελησαντων των βιθυνων. ταχυ δε ταυτα διαπραξαμενοι οι βιθυνοι και τους σκηνοφυλακας των οδρυσων θραικων αποκτειναντες, απολαβοντες παντα τα αιχμαλωτα απηλθον: ωστε οι ελληνες επει ηισθοντο, βοηθουντες ουδεν αλλο ηυρον η νεκρους γυμνους εν τωι στρατοπεδωι. επει μεντοι επανηλθον οι οδρυσαι, θαψαντες τους εαυτων και πολυν οινον εκπιοντες επ' αυτοις και ιπποδρομιαν ποιησαντες, ομου δη το λοιπον τοις ελλησι στρατοπεδευσαμενοι ηγον και εκαον την βιθυνιδα. αμα δε τωι ηρι αποπορευομενος ο δερκυλιδας εκ των βιθυνων αφικνειται εις λαμψακον. ενταυθα δ' οντος αυτου ερχονται απο των οικοι τελων αρακος τε και ναυβατης και αντισθενης. ουτοι δ' ηλθον επισκεψομενοι τα τε αλλα οπως εχοι τα εν τηι ασιαι, και δερκυλιδαι ερουντες μενοντι αρχειν και τον επιοντα ενιαυτον: επιστειλαι δε σφισιν αυτοις τους εφορους και συγκαλεσαντας τους στρατιωτας ειπειν ως ων μεν προσθεν εποιουν μεμφοιντο αυτοις, οτι δε νυν ουδεν ηδικουν, επαινοιεν: και περι του λοιπου χρονου ειπειν οτι αν μεν αδικωσιν, ουκ επιτρεψουσιν, αν δε δικαια περι τους συμμαχους ποιωσιν, επαινεσονται αυτους. επει μεντοι συγκαλεσαντες τους στρατιωτας ταυτ' ελεγον, ο των κυρειων προεστηκως απεκρινατο: αλλ', ω ανδρες λακεδαιμονιοι, ημεις μεν εσμεν οι αυτοι νυν τε και περυσιν: αρχων δε αλλος μεν νυν, αλλος δε το παρελθον. το ουν αιτιον του νυν μεν μη εξαμαρτανειν, τοτε δε, αυτοι ηδη ικανοι εστε γιγνωσκειν. συσκηνουντων δε των τε οικοθεν πρεσβεων και του δερκυλιδα, επεμνησθη τις των περι τον αρακον οτι καταλελοιποιεν πρεσβεις των χερρονησιτων εν λακεδαιμονι. τουτους δε λεγειν εφασαν ως νυν μεν ου δυναιντο την χερρονησον εργαζεσθαι: φερεσθαι γαρ και αγεσθαι υπο των θραικων: ει δ' αποτειχισθειη εκ θαλαττης εις θαλατταν, και σφισιν αν γην πολλην και αγαθην ειναι εργαζεσθαι και αλλοις οποσοι βουλοιντο λακεδαιμονιων: ωστ' εφασαν ουκ αν θαυμαζειν ει και πεμφθειη τις λακεδαιμονιων απο της πολεως συν δυναμει ταυτα πραξων. ο ουν δερκυλιδας προς μεν εκεινους ουκ ειπεν ην εχοι γνωμην ταυτ' ακουσας, αλλ' επεμψεν αυτους επ' εφεσου δια των ελληνιδων πολεων, ηδομενος οτι εμελλον οψεσθαι τας πολεις εν ειρηνηι ευδαιμονικως διαγουσας. οι μεν δη επορευοντο. ο δε δερκυλιδας επειδη εγνω μενετεον ον, παλιν πεμψας προς τον φαρναβαζον επηρετο ποτερα βουλοιτο σπονδας εχειν καθαπερ δια του χειμωνος η πολεμον. ελομενου δε του φαρναβαζου και τοτε σπονδας, ουτω καταλιπων και τας περι εκεινον πολεις φιλιας εν ειρηνηι διαβαινει τον ελλησποντον συν τωι στρατευματι εις την ευρωπην, και δια φιλιας της θραικης πορευθεις και ξενισθεις υπο σευθου αφικνειται εις χερρονησον. ην καταμαθων πολεις μεν ενδεκα η δωδεκα εχουσαν, χωραν δε παμφορωτατην και αριστην ουσαν, κεκακωμενην δε, ωσπερ ελεγετο, υπο των θραικων, επει μετρων ηυρε του ισθμου επτα και τριακοντα σταδια, ουκ εμελλησεν, αλλα θυσαμενος ετειχιζε, κατα μερη διελων τοις στρατιωταις το χωριον: και αθλα υποσχομενος δωσειν τοις πρωτοις εκτειχισασι, και τοις αλλοις ως εκαστοι αξιοι ειεν, απετελεσε το τειχος αρξαμενος απο ηρινου χρονου προ οπωρας. και εποιησεν εντος του τειχους ενδεκα μεν πολεις, πολλους δε λιμενας, πολλην δε καγαθην σποριμον, πολλην δε πεφυτευμενην, παμπληθεις δε και παγκαλας νομας παντοδαποις κτηνεσι. ταυτα δε πραξας διεβαινε παλιν εις την ασιαν. επισκοπων δε τας πολεις εωρα τα μεν αλλα καλως εχουσας, χιων δε φυγαδας ηυρεν αταρνεα εχοντας χωριον ισχυρον, και εκ τουτου ορμωμενους φεροντας και αγοντας την ιωνιαν, και ζωντας απο τουτου. πυθομενος δε οτι πολυς σιτος ενην αυτοις, περιστρατοπεδευσαμενος επολιορκει: και εν οκτω μησι παραστησαμενος αυτους, καταστησας εν αυτωι δρακοντα πελληνεα επιμελητην, και κατασκευασας εν τωι χωριωι εκπλεω παντα τα επιτηδεια, ινα ειη αυτωι καταγωγη, οποτε αφικνοιτο, απηλθεν εις εφεσον, η απεχει απο σαρδεων τριων ημερων οδον. και μεχρι τουτου του χρονου εν ειρηνηι διηγον τισσαφερνης τε και δερκυλιδας και οι ταυτηι ελληνες και οι βαρβαροι. επει δε αφικνουμενοι πρεσβεις εις λακεδαιμονα απο των ιωνιδων πολεων εδιδασκον οτι ειη επι τισσαφερνει, ει βουλοιτο, αφιεναι αυτονομους τας ελληνιδας πολεις: ει ουν κακως πασχοι καρια, ενθαπερ ο τισσαφερνους οικος, ουτως αν εφασαν ταχιστα νομιζειν αυτον συγχωρησαι αυτονομους σφας αφειναι: ακουσαντες ταυτα οι εφοροι επεμψαν προς δερκυλιδαν, και εκελευον αυτον διαβαινειν συν τωι στρατευματι επι καριαν και φαρακα τον ναυαρχον συν ταις ναυσι παραπλειν. οι μεν δη ταυτ' εποιουν. ετυγχανε δε κατα τουτον τον χρονον και φαρναβαζος προς τισσαφερνην αφιγμενος, αμα μεν οτι στρατηγος των παντων απεδεδεικτο τισσαφερνης, αμα δε διαμαρτυρομενος οτι ετοιμος ειη κοινηι πολεμειν και συμμαχεσθαι και συνεκβαλλειν τους ελληνας εκ της βασιλεως: αλλως τε γαρ υπεφθονει της στρατηγιας τωι τισσαφερνει και της αιολιδος χαλεπως εφερεν απεστερημενος. ο δ' ακουων, πρωτον μεν τοινυν, εφη, διαβηθι συν εμοι επι καριαν, επειτα δε και περι τουτων βουλευσομεθα. επει δ' εκει ησαν, εδοξεν αυτοις ικανας φυλακας εις τα ερυματα καταστησαντας διαβαινειν παλιν επι την ιωνιαν. ως δ' ηκουσεν ο δερκυλιδας οτι παλιν πεπερακοτες εισι τον μαιανδρον, ειπων τωι φαρακι ως οκνοιη μη ο τισσαφερνης και ο φαρναβαζος ερημην ουσαν καταθεοντες φερωσι και αγωσι την χωραν, διεβαινε και αυτος. πορευομενοι δε ουτοι ουδεν τι συντεταγμενωι τωι στρατευματι, ως προεληλυθοτων των πολεμιων εις την εφεσιαν, εξαιφνης ορωσιν εκ του αντιπερας σκοπους επι των μνηματων: και ανταναβιβασαντες εις τα παρ' εαυτοις μνημεια και τυρσεις τινας καθορωσι παρατεταγμενους ηι αυτοις ην η οδος καρας τε λευκασπιδας και το περσικον οσον ετυγχανε παρον στρατευμα και το ελληνικον οσον ειχεν εκατερος αυτων και το ιππικον μαλα πολυ, το μεν τισσαφερνους επι τωι δεξιωι κερατι, το δε φαρναβαζου επι τωι ευωνυμωι. ως δε ταυτα ηισθετο ο δερκυλιδας, τοις μεν ταξιαρχοις και τοις λοχαγοις ειπε παραταττεσθαι την ταχιστην εις οκτω, τους δε πελταστας επι τα κρασπεδα εκατερωθεν καθιστασθαι και τους ιππεας, οσους γε δη και οιους ετυγχανεν εχων: αυτος δε εθυετο. οσον μεν δη ην εκ πελοποννησου στρατευμα, ησυχιαν ειχε και παρεσκευαζετο ως μαχουμενον: οσοι δε ησαν απο πριηνης τε και αχιλλειου και απο νησων και των ιωνικων πολεων, οι μεν τινες καταλιποντες εν τωι σιτωι τα οπλα απεδιδρασκον: και γαρ ην βαθυς ο σιτος εν τωι μαιανδρου πεδιωι: οσοι δε και εμενον, δηλοι ησαν ου μενουντες. τον μεν ουν φαρναβαζον εξηγγελλετο μαχεσθαι κελευειν: ο μεντοι τισσαφερνης το τε κυρειον στρατευμα καταλογιζομενος ως επολεμησεν αυτοις και τουτωι παντας νομιζων ομοιους ειναι τους ελληνας, ουκ εβουλετο μαχεσθαι, αλλα πεμψας προς δερκυλιδαν ειπεν οτι εις λογους βουλοιτο αυτωι αφικεσθαι. και ο δερκυλιδας λαβων τους κρατιστους τα ειδη των περι αυτον και ιππεων και πεζων προηλθε προς τους αγγελους, και ειπεν: αλλα παρεσκευασμην μεν εγωγε μαχεσθαι, ως ορατε: επει μεντοι εκεινος βουλεται εις λογους αφικεσθαι, ουδ' εγω αντιλεγω. αν μεντοι ταυτα δεηι ποιειν, πιστα και ομηρους δοτεον και ληπτεον. δοξαντα δε ταυτα και περανθεντα, τα μεν στρατευματα απηλθε, το μεν βαρβαρικον εις τραλλεις της καριας, το δ' ελληνικον εις λευκοφρυν, ενθα ην αρτεμιδος τε ιερον μαλα αγιον και λιμνη πλεον η σταδιου υποψαμμος αεναος ποτεμου και θερμου υδατος. και τοτε μεν ταυτα επραχθη: τηι δ' υστεραιαι εις το συγκειμενον χωριον ηλθον, και εδοξεν αυτοις πυθεσθαι αλληλων επι τισιν αν την ειρηνην ποιησαιντο. ο μεν δη δερκυλιδας ειπεν, ει αυτονομους εωιη βασιλευς τας ελληνιδας πολεις, ο δε τισσαφερνης και φαρναβαζος ειπαν οτι, ει εξελθοι το ελληνικον στρατευμα εκ της χωρας και οι λακεδαιμονιων αρμοσται εκ των πολεων. ταυτα δε ειποντες αλληλοις σπονδας εποιησαντο, εως απαγγελθειη τα λεχθεντα δερκυλιδαι μεν εις λακεδαιμονα, τισσαφερνει δε επι βασιλεα. τουτων δε πραττομενων εν τηι ασιαι υπο δερκυλιδα, λακεδαιμονιοι κατα τον αυτον χρονον, παλαι οργιζομενοι τοις ηλειοις και οτι εποιησαντο συμμαχιαν προς αθηναιους και αργειους και μαντινεας, και οτι δικην φασκοντες καταδεδικασθαι αυτων εκωλυον και του ιππικου και του γυμνικου αγωνος, και ου μονον ταυτ' ηρκει, αλλα και λιχα παραδοντος θηβαιοις το αρμα, επει εκηρυττοντο νικωντες, οτε εισηλθε λιχας στεφανωσων τον ηνιοχον, μαστιγουντες αυτον, ανδρα γεροντα, εξηλασαν: τουτων δ' υστερον και αγιδος πεμφθεντος θυσαι τωι διι κατα μαντειαν τινα εκωλυον οι ηλειοι μη προσευχεσθαι νικην πολεμου, λεγοντες ως και το αρχαιον ειη ουτω νομιμον, μη χρηστηριαζεσθαι τους ελληνας εφ' ελληνων πολεμωι: ωστε αθυτος απηλθεν. εκ τουτων ουν παντων οργιζομενοις εδοξε τοις εφοροις και τηι εκκλησιαι σωφρονισαι αυτους. πεμψαντες ουν πρεσβεις εις ηλιν ειπον οτι τοις τελεσι των λακεδαιμονιων δικαιον δοκοιη ειναι αφιεναι αυτους τας περιοικιδας πολεις αυτονομους. αποκριναμενων δε των ηλειων οτι ου ποιησοιεν ταυτα, επιληιδας γαρ εχοιεν τας πολεις, φρουραν εφηναν οι εφοροι. αγων δε το στρατευμα αγις ενεβαλε δια της αχαιας εις την ηλειαν κατα λαρισον. αρτι δε του στρατευματος οντος εν τηι πολεμιαι και κοπτομενης της χωρας, σεισμος επιγιγνεται: ο δ' αγις θειον ηγησαμενος εξελθων παλιν εκ της χωρας διαφηκε το στρατευμα. εκ δε τουτου οι ηλειοι πολυ θρασυτεροι ησαν, και διεπρεσβευοντο εις τας πολεις, οσας ηιδεσαν δυσμενεις τοις λακεδαιμονιοις ουσας. περιοντι δε τωι ενιαυτωι φαινουσι παλιν οι εφοροι φρουραν επι την ηλιν, και συνεστρατευοντο τωι αγιδι πλην βοιωτων και κορινθιων οι τε αλλοι παντες συμμαχοι και οι αθηναιοι. εμβαλοντος δε του αγιδος δι' αυλωνος, ευθυς μεν λεπρεαται αποσταντες των ηλειων προσεχωρησαν αυτωι, ευθυς δε μακιστιοι, εχομενοι δ' επιταλιεις. διαβαινοντι δε τον ποταμον προσεχωρουν λετρινοι και αμφιδολοι και μαργανεις. εκ δε τουτου ελθων εις ολυμπιαν εθυε τωι διι τωι ολυμπιωι: κωλυειν δε ουδεις ετι επειρατο. θυσας δε προς το αστυ επορευετο, κοπτων και καων την χωραν, και υπερπολλα μεν κτηνη, υπερπολλα δε ανδραποδα ηλισκετο εκ της χωρας: ωστε ακουοντες και αλλοι πολλοι των αρκαδων και αχαιων εκοντες ηισαν συστρατευσομενοι και μετειχον της αρπαγης. και εγενετο αυτη η στρατεια ωσπερ επισιτισμος τηι πελοποννησωι. επει δε αφικετο προς την πολιν, τα μεν προαστια και τα γυμνασια καλα οντα ελυμαινετο, την δε πολιν (ατειχιστος γαρ ην) ενομισαν αυτον μη βουλεσθαι μαλλον η μη δυνασθαι ελειν. δηιουμενης δε της χωρας, και ουσης της στρατιας περι κυλληνην, βουλομενοι οι περι ξενιαν τον λεγομενον μεδιμνωι απομετρησασθαι <το> παρα του πατρος αργυριον †δι' αυτων† προσχωρησαι τοις λακεδαιμονιοις, εκπεσοντες εξ οικιας ξιφη εχοντες σφαγας ποιουσι, και αλλους τε τινας αποκτεινουσι και ομοιον τινα θρασυδαιωι αποκτειναντες τωι του δημου προστατηι ωιοντο θρασυδαιον απεκτονεναι, ωστε ο μεν δημος παντελως κατηθυμησε και ησυχιαν ειχεν, οι δε σφαγεις παντ' ωιοντο πεπραγμενα ειναι, και οι ομογνωμονες αυτοις εξεφεροντο τα οπλα εις την αγοραν. ο δε θρασυδαιος ετι καθευδων ετυγχανεν ουπερ εμεθυσθη. ως δε ηισθετο ο δημος οτι ου τεθνηκεν ο θρασυδαιος, περιεπλησθη η οικια ενθεν και ενθεν, ωσπερ υπο εσμου μελιττων ο ηγεμων. επειδη δε ηγειτο ο θρασυδαιος αναλαβων τον δημον, γενομενης μαχης εκρατησεν ο δημος, εξεπεσον δε προς τους λακεδαιμονιους οι εγχειρησαντες ταις σφαγαις. επει δ' αυ ο αγις απιων διεβη παλιν τον αλφειον, φρουρους καταλιπων εν επιταλιωι πλησιον του αλφειου και λυσιππον αρμοστην και τους εξ ηλιδος φυγαδας, το μεν στρατευμα διηκεν, αυτος δε οικαδε απηλθε. και το μεν λοιπον θερος και τον επιοντα χειμωνα υπο του λυσιππου και των περι αυτον εφερετο και ηγετο η των ηλειων χωρα. του δ' επιοντος θερους πεμψας θρασυδαιος εις λακεδαιμονα συνεχωρησε φεας τε το τειχος περιελειν και κυλληνης και τας τριφυλιδας πολεις αφειναι φριξαν και επιταλιον και λετρινους και αμφιδολους και μαργανεας, προς δε ταυταις και ακρωρειους και λασιωνα τον υπ' αρκαδων αντιλεγομενον. ηπειον μεντοι την μεταξυ πολιν ηραιας και μακιστου ηξιουν οι ηλειοι εχειν: πριασθαι γαρ εφησαν την χωραν απασαν παρα των τοτε εχοντων την πολιν τριακοντα ταλαντων, και το αργυριον δεδωκεναι. οι δε λακεδαιμονιοι γνοντες μηδεν δικαιοτερον ειναι βιαι πριαμενους η βιαι αφελομενους παρα των ηττονων λαμβανειν, αφιεναι και ταυτην ηναγκασαν: του μεντοι προεσταναι του διος του ολυμπιου ιερου, καιπερ ουκ αρχαιου ηλειοις οντος, ουκ απηλασαν αυτους, νομιζοντες τους αντιποιουμενους χωριτας ειναι και ουχ ικανους προεσταναι. τουτων δε συγχωρηθεντων ειρηνη τε γιγνεται και συμμαχια ηλειων προς λακεδαιμονιους. και ουτω μεν δη ο λακεδαιμονιων και ηλειων πολεμος εληξε. μετα δε τουτο αγις αφικομενος εις δελφους και την δεκατην αποθυσας, παλιν απιων εκαμεν εν ηραιαι, γερων ηδη ων, και απηνεχθη μεν εις λακεδαιμονα ετι ζων, εκει δε ταχυ ετελευτησε: και ετυχε σεμνοτερας η κατα ανθρωπον ταφης. επει δε ωσιωθησαν αι ημεραι, και εδει βασιλεα καθιστασθαι, αντελεγον περι βασιλειας λεωτυχιδης, υιος φασκων αγιδος ειναι, αγησιλαος δε αδελφος. ειποντος δε του λεωτυχιδου: αλλ' ο νομος, ω αγησιλαε, ουκ αδελφον αλλ' υιον βασιλεως βασιλευειν κελευει: ει δε υιος ων μη τυγχανοι, ο αδελφος κα ως βασιλευοι. εμε αν δεοι βασιλευειν. πως, εμου γε οντος; οτι ον τυ καλεις πατερα, ουκ εφη σε ειναι εαυτου. αλλ' η πολυ καλλιον εκεινου ειδυια μητηρ και νυν ετι φησιν. αλλα ο ποτειδαν ως μαλα σευ ψευδομενω κατεμηνυσεν εκ του θαλαμου εξελασας σεισμωι εις το φανερον τον σον πατερα. συνεμαρτυρησε δε ταυτ' αυτωι και ο αληθεστατος λεγομενος χρονος ειναι: αφ' ου γαρ τοι εφυσε <σε> και εφανη εν τωι θαλαμωι, δεκατωι μηνι εγενου. οι μεν τοιαυτ' ελεγον. διοπειθης δε, μαλα χρησμολογος ανηρ, λεωτυχιδηι συναγορευων ειπεν ως και απολλωνος χρησμος ειη φυλαξασθαι την χωλην βασιλειαν. λυσανδρος δε προς αυτον υπερ αγησιλαου αντειπεν ως ουκ οιοιτο τον θεον τουτο κελευειν φυλαξασθαι, μη προσπταισας τις χωλευσαι, αλλα μαλλον μη ουκ ων του γενους βασιλευσειε. πανταπασι γαρ αν χωλην ειναι την βασιλειαν οποτε μη οι αφ' ηρακλεους της πολεως ηγοιντο. τοιαυτα δε ακουσασα η πολις αμφοτερων αγησιλαον ειλοντο βασιλεα. ουπω δ' ενιαυτον οντος εν τηι βασιλειαι αγησιλαου, θυοντος αυτου των τεταγμενων τινα θυσιων υπερ της πολεως ειπεν ο μαντις οτι επιβουλην τινα των δεινοτατων φαινοιεν οι θεοι. επει δε παλιν εθυεν, ετι δεινοτερα εφη τα ιερα φαινεσθαι. το τριτον δε θυοντος, ειπεν: ω αγησιλαε, ωσπερ ει εν αυτοις ειημεν τοις πολεμιοις, ουτω μοι σημαινεται. εκ δε τουτου θυοντες και τοις αποτροπαιοις και τοις σωτηρσι, και μολις καλλιερησαντες, επαυσαντο. ληγουσης δε της θυσιας εντος πενθ' ημερων καταγορευει τις προς τους εφορους επιβουλην και τον αρχηγον του πραγματος κιναδωνα. ουτος δ' ην και το ειδος νεανισκος και την ψυχην ευρωστος, ου μεντοι των ομοιων. ερομενων δε των εφορων πως φαιη την πραξιν εσεσθαι, ειπεν ο εισαγγειλας οτι ο κιναδων αγαγων αυτον επι το εσχατον της αγορας αριθμησαι κελευοι οποσοι ειεν σπαρτιαται εν τηι αγοραι. και εγω, εφη, αριθμησας βασιλεα τε και εφορους και γεροντας και αλλους ως τετταρακοντα, ηρομην: τι δη με τουτους, ω κιναδων, εκελευσας αριθμησαι; ο δε ειπε: τουτους, εφη, νομιζε σοι πολεμιους ειναι, τους δ' αλλους παντας συμμαχους πλεον η τετρακισχιλιους οντας τους εν τηι αγοραι. επιδεικνυναι δ' αυτον εφη εν ταις οδοις ενθα μεν ενα, ενθα δε δυο πολεμιους απαντωντας, τους δ' αλλους απαντας συμμαχους: και οσοι δη εν τοις χωριοις σπαρτιατων τυχοιεν οντες, ενα μεν πολεμιον τον δεσποτην, συμμαχους δ' εν εκαστωι πολλους. ερωτωντων δε των εφορων ποσους φαιη και τους συνειδοτας την πραξιν ειναι, λεγειν και περι τουτου εφη αυτον ως σφισι μεν τοις προστατευουσιν ου πανυ πολλοι, αξιοπιστοι δε συνειδειεν: αυτοι μεντοι πασιν εφασαν συνειδεναι και ειλωσι και νεοδαμωδεσι και τοις υπομειοσι και τοις περιοικοις: οπου γαρ εν τουτοις τις λογος γενοιτο περι σπαρτιατων, ουδενα δυνασθαι κρυπτειν το μη ουχ ηδεως αν και ωμων εσθιειν αυτων. παλιν ουν ερωτωντων: οπλα δε ποθεν εφασαν ληψεσθαι; τον δ' ειπειν οτι οι μεν δηπου συντεταγμενοι ημων αυτοι [εφασαν γε] οπλα κεκτημεθα, τωι δ' οχλωι, αγαγοντα εις τον σιδηρον επιδειξαι αυτον εφη πολλας μεν μαχαιρας, πολλα δε ξιφη, πολλους δε οβελισκους, πολλους δε πελεκεις και αξινας, πολλα δε δρεπανα. λεγειν δ' αυτον εφη οτι και ταυτα οπλα παντ' ειη οποσοις ανθρωποι και γην και ξυλα και λιθους εργαζονται, και των αλλων δε τεχνων τας πλειστας τα οργανα οπλα εχειν αρκουντα, αλλως τε και προς αοπλους. παλιν αυ ερωτωμενος εν τινι χρονωι μελλοι ταυτα πραττεσθαι, ειπεν οτι επιδημειν οι παρηγγελμενον ειη. ακουσαντες ταυτα οι εφοροι εσκεμμενα τε λεγειν ηγησαντο αυτον και εξεπλαγησαν, και ουδε την μικραν καλουμενην εκκλησιαν συλλεξαντες, αλλα συλλεγομενοι των γεροντων αλλος αλλοθι εβουλευσαντο πεμψαι τον κιναδωνα εις αυλωνα συν αλλοις των νεωτερων και κελευσαι ηκειν αγοντα των αυλωνιτων τε τινας και των ειλωτων τους εν τηι σκυταληι γεγραμμενους. αγαγειν δε εκελευον και την γυναικα, η καλλιστη μεν αυτοθι ελεγετο ειναι, λυμαινεσθαι δ' εωικει τους αφικνουμενους λακεδαιμονιων και πρεσβυτερους και νεωτερους. υπηρετηκει δε και αλλ' ηδη ο κιναδων τοις εφοροις τοιαυτα. και τοτε δη εδοσαν την σκυταλην εκεινωι, εν ηι γεγραμμενοι ησαν ους εδει συλληφθηναι. ερομενου δε τινας αγοι μεθ' εαυτου των νεων, ιθι, εφασαν, και τον πρεσβυτατον των ιππαγρετων κελευε σοι συμπεμψαι εξ η επτα οι αν τυχωσι παροντες. εμεμεληκει δε αυτοις οπως ο ιππαγρετης ειδειη ους δεοι πεμπειν, και οι πεμπομενοι ειδειεν οτι κιναδωνα δεοι συλλαβειν. ειπον δε και τουτο τωι κιναδωνι, οτι πεμψοιεν τρεις αμαξας, ινα μη πεζους αγωσι τους ληφθεντας, αφανιζοντες ως εδυναντο μαλιστα οτι εφ' ενα εκεινον επεμπον. εν δε τηι πολει ου συνελαμβανον αυτον, οτι το πραγμα ουκ ηιδεσαν οποσον το μεγεθος ειη, και ακουσαι πρωτον εβουλοντο του κιναδωνος οιτινες ειεν οι συμπραττοντες, πριν αισθεσθαι αυτους οτι μεμηνυνται, ινα μη αποδρωσιν. εμελλον δε οι συλλαβοντες αυτον μεν κατεχειν, τους δε συνειδοτας πυθομενοι αυτου γραψαντες αποπεμπειν την ταχιστην τοις εφοροις. ουτω δ' εσχον οι εφοροι προς το πραγμα, ωστε και μοραν ιππεων επεμψαν τοις επ' αυλωνος. επει δ' ειλημμενου του ανδρος ηκεν ιππευς φερων τα ονοματα ων ο κιναδων απεγραψε, παραχρημα τον τε μαντιν τισαμενον και τους αλλους τους επικαιριωτατους συνελαμβανον. ως δ' ανηχθη ο κιναδων και ηλεγχετο, και ωμολογει παντα και τους συνειδοτας ελεγε, τελος αυτον ηροντο τι και βουλομενος ταυτα πραττοι. ο δ' απεκρινατο, μηδενος ηττων ειναι εν λακεδαιμονι. εκ τουτου μεντοι ηδη δεδεμενος και τω χειρε και τον τραχηλον εν κλοιωι μαστιγουμενος και κεντουμενος αυτος τε και οι μετ' αυτου κατα την πολιν περιηγοντο. και ουτοι μεν δη της δικης ετυχον. μετα δε ταυτα ηρωδας τις συρακοσιος εν φοινικηι ων μετα ναυκληρου τινος, και ιδων τριηρεις φοινισσας, τας μεν καταπλεουσας αλλοθεν, τας δε και αυτου πεπληρωμενας, τας δε και ετι κατασκευαζομενας, προσακουσας δε και τουτο, οτι τριακοσιας αυτας δεοι γενεσθαι, επιβας επι το πρωτον αναγομενον πλοιον εις την ελλαδα εξηγγειλε τοις λακεδαιμονιοις ως βασιλεως και τισσαφερνους τον στολον τουτον παρασκευαζομενων: οποι δε ουδεν εφη ειδεναι. ανεπτερωμενων δε των λακεδαιμονιων και τους συμμαχους συναγοντων και βουλευομενων τι χρη ποιειν, λυσανδρος νομιζων και τωι ναυτικωι πολυ περιεσεσθαι τους ελληνας και το πεζον λογιζομενος ως εσωθη το μετα κυρου αναβαν, πειθει τον αγησιλαον υποστηναι, αν αυτωι δωσι τριακοντα μεν σπαρτιατων, εις δισχιλιους δε των νεοδαμωδων, εις εξακισχιλιους δε το συνταγμα των συμμαχων, στρατευεσθαι εις την ασιαν. προς δε τουτωι τωι λογισμωι και αυτος συνεξελθειν αυτωι εβουλετο, οπως τας δεκαρχιας τας κατασταθεισας υπ' εκεινου εν ταις πολεσιν, εκπεπτωκυιας δε δια τους εφορους, οι τας πατριους πολιτειας παρηγγειλαν, παλιν καταστησειε μετ' αγησιλαου. επαγ γειλαμενου δε του αγησιλαου την στρατειαν, διδοασι τε οι λακεδαιμονιοι οσαπερ ηιτησε και εξαμηνου σιτον. επει δε θυσαμενος οσα εδει και ταλλα και τα διαβατηρια εξηλθε, ταις μεν πολεσι διαπεμψας αγγελους προειπεν οσους τε δεοι εκασταχοθεν πεμπεσθαι και οπου παρειναι, αυτος δ' εβουληθη ελθων θυσαι εν αυλιδι, ενθαπερ ο αγαμεμνων οτ' εις τροιαν επλει εθυετο. ως δ' εκει εγενετο, πυθομενοι οι βοιωταρχοι οτι θυοι, πεμψαντες ιππεας του τε λοιπου ειπαν μη θυειν και οις ενετυχον ιεροις τεθυμενοις διερριψαν απο του βωμου. ο δ' επιμαρτυραμενος τους θεους και οργιζομενος, αναβας επι την τριηρη απεπλει. αφικομενος δε επι γεραστον, και συλλεξας εκει οσον εδυνατο του στρατευματος πλειστον, εις εφεσον τον στολον εποιειτο. επει δε εκεισε αφικετο, πρωτον μεν τισσαφερνης πεμψας ηρετο αυτον τινος δεομενος ηκοι. ο δ' ειπεν αυτονομους και τας εν τηι ασια πολεις ειναι, ωσπερ και τας εν τηι παρ' ημιν ελλαδι. προς ταυτ' ειπεν ο τισσαφερνης: ει τοινυν θελεις σπεισασθαι εως αν εγω προς βασιλεα πεμψω, οιμαι αν σε ταυτα διαπραξαμενον αποπλειν, ει βουλοιο. αλλα βουλοιμην αν, εφη, ει μη οιοιμην γε υπο σου εξαπατασθαι. αλλ' εξεστιν, εφη, σοι τουτων πιστιν λαβειν η μην αδολως ... σου πραττοντος ταυτα ημας μηδεν της σης αρχης αδικησειν εν ταις σπονδαις. επι τουτοις ρηθεισι τισσαφερνης μεν ωμοσε τοις πεμφθεισι προς αυτον ηριππιδαι και δερκυλιδαι και μεγιλλωι η μην πραξειν αδολως την ειρηνην, εκεινοι δε αντωμοσαν υπερ αγησιλαου τισσαφερνει η μην ταυτα πραττοντος αυτου εμπεδωσειν τας σπονδας. ο μεν δη τισσαφερνης α ωμοσεν ευθυς εψευσατο: αντι γαρ του ειρηνην εχειν στρατευμα πολυ παρα βασιλεως προς ωι ειχε προσθεν μετεπεμπετο. αγησιλαος δε, καιπερ αισθανομενος ταυτα, ομως επεμενε ταις σπονδαις. ως δε ησυχιαν τε και σχολην εχων ο αγησιλαος διετριβεν εν τηι εφεσωι, ατε συντεταραγμενων εν ταις πολεσι των πολιτειων, και ουτε δημοκρατιας ετι ουσης, ωσπερ επ' αθηναιων, ουτε δεκαρχιας, ωσπερ επι λυσανδρου, ατε γιγνωσκοντες παντες τον λυσανδρον, προσεκειντο αυτωι αξιουντες διαπραττεσθαι αυτον παρ' αγησιλαου ων εδεοντο: και δια ταυτα αει παμπληθης οχλος θεραπευων αυτον ηκολουθει, ωστε ο μεν αγησιλαος ιδιωτης εφαινετο, ο δε λυσανδρος βασιλευς. οτι μεν ουν εμηνε και τον αγησιλαον ταυτα εδηλωσεν υστερον: οι γε μην αλλοι τριακοντα υπο του φθονου ουκ εσιγων, αλλ' ελεγον προς τον αγησιλαον ως παρανομα ποιοιη λυσανδρος της βασιλειας ογκηροτερον διαγων. επει δε και ηρξατο προσαγειν τινας τωι αγησιλαωι ο λυσανδρος, παντας οις γνοιη αυτον συμπραττοντα τι ηττωμενους απεπεμπεν. ως δ' αει τα εναντια ων εβουλετο απεβαινε τωι λυσανδρωι, εγνω δη το γιγνομενον: και ουτε επεσθαι εαυτωι ετι εια οχλον τοις τε συμπραξαι τι δεομενοις σαφως ελεγεν οτι ελαττον εξοιεν, ει αυτος παρειη. βαρεως δε φερων τηι ατιμιαι, προσελθων ειπεν: ω αγησιλαε, μειουν μεν αρα συγε τους φιλους ηπιστω. ναι μα δι', εφη, τους γε βουλομενους εμου μειζους φαινεσθαι: τους δε γε αυξοντας ει μη επισταιμην αντιτιμαν, αισχυνοιμην αν. και ο λυσανδρος ειπεν: αλλ' ισως και μαλλον εικοτα συ ποιεις η εγω επραττον. ταδε ουν μοι εκ του λοιπου χαρισαι, οπως αν μητ' αισχυνωμαι αδυνατων παρα σοι μητ' εμποδων σοι ω, αποπεμψον ποι με. οπου γαρ αν ω, πειρασομαι εν καιρωι σοι ειναι. ειποντος δε ταυτα εδοξε και τωι αγησιλαωι ουτω ποιησαι, και πεμπει αυτον εφ' ελλησποντου. εκει δε ο λυσανδρος αισθομενος σπιθριδατην τον περσην ελαττουμενον τι υπο φαρναβαζου, διαλεγεται αυτωι και πειθει αποστηναι εχοντα τους τε παιδας και τα περι αυτον χρηματα και ιππεας ως διακοσιους. και τα μεν αλλα κατελιπεν εν κυζικωι, αυτον δε και τον υιον αναβιβασαμενος ηκεν αγων προς αγησιλαον. ιδων δε ο αγησιλαος ησθη τε τηι πραξει και ευθυς ανεπυνθανετο περι της φαρναβαζου χωρας τε και αρχης. επει δε μεγα φρονησας ο τισσαφερνης επι τωι καταβαντι στρατευματι παρα βασιλεως προειπεν αγησιλαωι πολεμον, ει μη απιοι εκ της ασιας, οι μεν αλλοι συμμαχοι και λακεδαιμονιων οι παροντες μαλα αχθεσθεντες φανεροι εγενοντο, νομιζοντες ελαττω την παρουσαν ειναι δυναμιν αγησιλαωι της βασιλεως παρασκευης, αγησιλαος δε μαλα φαιδρωι τωι προσωπωι απαγγειλαι τισσαφερνει τους πρεσβεις εκελευσεν ως πολλην χαριν αυτωι εχοι, οτι επιορκησας αυτος μεν πολεμιους τους θεους εκτησατο, τοις δ' ελλησι συμμαχους εποιησεν. εκ δε τουτου ευθυς τοις μεν στρατιωταις παρηγγειλε συσκευαζεσθαι ως εις στρατειαν, ταις δε πολεσιν εις ας αναγκη ην αφικνεισθαι στρατευομενωι επι καριαν προειπεν αγοραν παρασκευαζειν. επεστειλε δε και ιωσι και αιολευσι και ελλησποντιοις πεμπειν προς εαυτον εις εφεσον τους συστρατευσομενους. ο δε τισσαφερνης, και οτι ιππικον ουκ ειχεν ο αγησιλαος, η δε καρια αφιππος ην, και οτι ηγειτο αυτον οργιζεσθαι αυτωι δια την απατην, τωι οντι νομισας επι τον αυτου οικον εις καριαν αυτον ορμησειν, το μεν πεζον απαν διεβιβασεν εκεισε, το δ' ιππικον εις το μαιανδρου πεδιον περιηγε, νομιζων ικανος ειναι καταπατησαι τηι ιππωι τους ελληνας, πριν εις τα δυσιππα αφικεσθαι. ο δ' αγησιλαος αντι του επι καριαν ιεναι ευθυς ταναντια αποστρεψας επι φρυγιας επορευετο, και τας τ' εν τηι πορειαι πολεις κατεστρεφετο και εμβαλων απροσδοκητοις παμπληθη χρηματα ελαμβανε. και τον μεν αλλον χρονον ασφαλως διεπορευετο: ου πορρω δ' οντος δασκυλειου, προιοντος αυτου οι ιππεις ηλαυνον επι λοφον τινα, ως προιδοιεν τι ταμπροσθεν ειη. κατα τυχην δε τινα και οι του φαρναβαζου ιππεις οι περι ραθινην και βαγαιον τον νοθον αδελφον, οντες παρομοιοι τοις ελλησι τον αριθμον, πεμφθεντες υπο φαρναβαζου ηλαυνον και ουτοι επι τον αυτον τουτον λοφον. ιδοντες δε αλληλους ουδε τετταρα πλεθρα απεχοντας, το μεν πρωτον εστησαν αμφοτεροι, οι μεν ελληνες ιππεις ωσπερ φαλαγξ επι τετταρων παρατεταγμενοι, οι δε βαρβαροι τους πρωτους ου πλεον η εις δωδεκα ποιησαντες, το βαθος δ' επι πολλων. επειτα μεντοι προσθεν ωρμησαν οι βαρβαροι. ως δ' εις χειρας ηλθον, οσοι μεν των ελληνων επαισαν τινας, παντες συνετριψαν τα δορατα, οι δε περσαι κρανεινα παλτα εχοντες ταχυ δωδεκα μεν ιππεας, δυο δ' ιππους απεκτειναν. εκ δε τουτου ετρεφθησαν οι ελληνες ιππεις. βοηθησαντος δε αγησιλαου συν τοις οπλιταις, παλιν απεχωρουν οι βαρβαροι, και [περσων] εις αυτων αποθνηισκει. γενομενης δε ταυτης της ιππομαχιας, θυομενωι τωι αγησιλαωι τηι υστεραιαι επι προοδωι αλοβα γιγνεται τα ιερα. τουτου μεντοι φανεντος στρεψας επορευετο επι θαλατταν. γιγνωσκων δε οτι ει μη ιππικον ικανον κτησαιτο, ου δυνησοιτο κατα τα πεδια στρατευεσθαι, εγνω τουτο κατασκευαστεον ειναι, ως μη δραπετευοντα πολεμειν δεοι. και τους μεν πλουσιωτατους εκ πασων των εκει πολεων ιπποτροφειν κατελεξε: προειπων δε, οστις παρεχοιτο ιππον και οπλα και ανδρα δοκιμον, οτι εξεσται αυτωι μη στρατευεσθαι, εποιησεν ουτω ταυτα συντομως πραττεσθαι ωσπερ αν τις τον υπερ αυτου αποθανουμενον προθυμως ζητοιη. εκ δε τουτου επειδη εαρ υπεφαινε, συνηγαγε μεν απαν το στρατευμα εις εφεσον: ασκησαι δ' αυτο βουλομενος αθλα προυθηκε ταις τε οπλιτικαις ταξεσιν, ητις αριστα σωματων εχοι, και ταις ιππικαις, ητις κρατιστα ιππευοι: και πελτασταις δε και τοξοταις αθλα προυθηκεν, οσοι κρατιστοι προς τα προσηκοντα εργα φανειεν. εκ τουτου δε παρην οραν τα μεν γυμνασια παντα μεστα ανδρων των γυμναζομενων, τον δ' ιπποδρομον των ιππαζομενων, τους δε ακοντιστας και τους τοξοτας μελετωντας. αξιαν δε και ολην την πολιν εν ηι ην [την εφεσον] θεας εποιησεν: η τε γαρ αγορα ην μεστη παντοδαπων και ιππων και οπλων ωνιων, οι τε χαλκοτυποι και οι τεκτονες και οι χαλκεις και οι σκυτοτομοι και οι ζωγραφοι παντες πολεμικα οπλα κατεσκευαζον, ωστε την πολιν οντως οιεσθαι πολεμου εργαστηριον ειναι. επερρωσθη δ' αν τις κακεινο ιδων, αγησιλαον μεν πρωτον, επειτα δε και τους αλλους στρατιωτας εστεφανωμενους απο των γυμνασιων απιοντας και ανατιθεντας τους στεφανους τηι αρτεμιδι. οπου γαρ ανδρες θεους μεν σεβοιντο, τα δε πολεμικα ασκοιεν, πειθαρχειν δε μελετωιεν, πως ουκ εικος ενταυθα παντα μεστα ελπιδων αγαθων ειναι; ηγουμενος δε και το καταφρονειν των πολεμιων ρωμην τινα εμβαλλειν προς το μαχεσθαι, προειπε τοις κηρυξι τους υπο των ληιστων αλισκομενους βαρβαρους γυμνους πωλειν. ορωντες ουν οι στρατιωται λευκους μεν δια το μηδεποτε εκδυεσθαι, μαλακους δε και απονους δια το αει επ' οχηματων ειναι, ενομισαν ουδεν διοισειν τον πολεμον η ει γυναιξι δεοι μαχεσθαι. εν δε τουτωι τωι χρονωι και ο ενιαυτος ηδη αφ' ου εξεπλευσεν ο αγησιλαος διεληλυθει, ωστε οι μεν περι λυσανδρον τριακοντα οικαδε απεπλεον, διαδοχοι δ' αυτοις οι περι ηριππιδαν παρησαν. τουτων ξενοκλεα μεν και αλλον εταξεν επι τους ιππεας, σκυθην δε επι τους νεοδαμωδεις οπλιτας, ηριππιδαν δ' επι τους κυρειους, μυγδωνα δε επι τους απο των πολεων στρατιωτας, και προειπεν αυτοις ως ευθυς ηγησοιτο την συντομωτατην επι τα κρατιστα της χωρας, οπως αυτοθεν ουτω τα σωματα και την γνωμην παρασκευαζοιντο ως αγωνιουμενοι. ο μεντοι τισσαφερνης ταυτα μεν ενομισε λεγειν αυτον παλιν βουλομενον εξαπατησαι, εις καριαν δε νυν τωι οντι εμβαλειν, και το τε πεζον καθαπερ το προσθεν εις καριαν διεβιβασε και το ιππικον εις το μαιανδρου πεδιον κατεστησεν. ο δ' αγησιλαος ουκ εψευσατο, αλλ' ωσπερ προειπεν ευθυς εις τον σαρδιανον τοπον ενεβαλε. και τρεις μεν ημερας δι' ερημιας πολεμιων πορευομενος πολλα τα επιτηδεια τηι στρατιαι ειχε, τηι δε τεταρτηι ηκον οι των πολεμιων ιππεις. και τωι μεν αρχοντι των σκευοφορων ειπε διαβαντι τον πακτωλον ποταμον στρατοπεδευεσθαι, αυτοι δε κατιδοντες τους των ελληνων ακολουθους εσπαρμενους εις αρπαγην πολλους αυτων απεκτειναν. αισθομενος δε αγησιλαος, βοηθειν εκελευσε τους ιππεας. οι δ' αυ περσαι ως ειδον την βοηθειαν, ηθροισθησαν και αντιπαρεταξαντο παμπληθεσι των ιππεων ταξεσιν. ενθα δη ο αγησιλαος γιγνωσκων οτι τοις μεν πολεμιοις ουπω παρειη το πεζον, αυτωι δε ουδεν απειη των παρεσκευασμενων, καιρον ηγησατο μαχην συναψαι, ει δυναιτο. σφαγιασαμενος ουν την μεν φαλαγγα ευθυς ηγεν επι τους παρατεταγμενους ιππεας, εκ δε των οπλιτων εκελευσε τα δεκα αφ' ηβης θειν ομοσε αυτοις, τοις δε πελτασταις ειπε δρομωι υφηγεισθαι. παρηγγειλε δε και τοις ιππευσιν εμβαλλειν, ως αυτου τε και παντος του στρατευματος επομενου. τους μεν δη ιππεας εδεξαντο οι περσαι: επει δ' αμα παντα τα δεινα παρην, ενεκλιναν, και οι μεν αυτων ευθυς εν τωι ποταμωι επεσον, οι δ' αλλοι εφευγον. οι δ' ελληνες επακολουθουντες αιρουσι και το στρατοπεδον αυτων. και οι μεν πελτασται, ωσπερ εικος, εις αρπαγην ετραποντο: ο δ' αγησιλαος κυκλωι παντα και φιλια και πολεμια περιεστρατοπεδευσατο. και αλλα τε πολλα χρηματα εληφθη, α ηυρε πλεον η εβδομηκοντα ταλαντα, και αι καμηλοι δε τοτε εληφθησαν, ας αγησιλαος εις την ελλαδα απηγαγεν. οτε δ' αυτη η μαχη εγενετο, τισσαφερνης εν σαρδεσιν ετυχεν ων: ωστε ηιτιωντο οι περσαι προδεδοσθαι υπ' αυτου. γνους δε και αυτος ο περσων βασιλευς τισσαφερνην αιτιον ειναι του κακως φερεσθαι τα εαυτου, τιθραυστην καταπεμψας αποτεμνει αυτου την κεφαλην. τουτο δε ποιησας ο τιθραυστης πεμπει προς τον αγησιλαον πρεσβεις λεγοντας: ω αγησιλαε, ο μεν αιτιος των πραγματων και υμιν και ημιν εχει την δικην: βασιλευς δε αξιοι σε μεν αποπλειν οικαδε, τας δ' εν τηι ασιαι πολεις αυτονομους ουσας τον αρχαιον δασμον αυτωι αποφερειν. αποκριναμενου δε του αγησιλαου οτι ουκ αν ποιησειε ταυτα ανευ των οικοι τελων, συ δ' αλλα, εως αν πυθηι τα παρα της πολεως, μεταχωρησον, εφη, εις την φαρναβαζου, επειδη και εγω τον σον εχθρον τετιμωρημαι. εως αν τοινυν, εφη ο αγησιλαος, εκεισε πορευωμαι, διδου δη τηι στρατιαι τα επιτηδεια. εκεινωι μεν δη ο τιθραυστης διδωσι τριακοντα ταλαντα: ο δε λαβων ηιει επι την φαρναβαζου φρυγιαν. οντι δ' αυτωι εν τωι πεδιωι τωι υπερ κυμης ερχεται απο των οικοι τελων αρχειν και του ναυτικου οπως γιγνωσκοι και καταστησασθαι ναυαρχον οντινα αυτος βουλοιτο. τουτο δ' εποιησαν οι λακεδαιμονιοι τοιωιδε λογισμωι, ως, ει ο αυτος αμφοτερων αρχοι, το τε πεζον πολυ αν ισχυροτερον ειναι, καθ' εν ουσης της ισχυος αμφοτεροις, το τε ναυτικον, επιφαινομενου του πεζου ενθα δεοι. ακουσας δε ταυτα ο αγησιλαος, πρωτον μεν ταις πολεσι παρηγγειλε ταις εν ταις νησοις και ταις επιθαλαττιδιοις τριηρεις ποιεισθαι οποσας εκαστη βουλοιτο των πολεων. και εγενοντο καιναι, εξ ων αι τε πολεις επηγγειλαντο και οι ιδιωται εποιουντο χαριζεσθαι βουλομενοι, εις εικοσι και εκατον. πεισανδρον δε τον της γυναικος αδελφον ναυαρχον κατεστησε, φιλοτιμον μεν και ερρωμενον την ψυχην, απειροτερον δε του παρασκευαζεσθαι ως δει. και πεισανδρος μεν απελθων τα ναυτικα επραττεν: ο δ' αγησιλαος, ωσπερ ωρμησεν, επι την φρυγιαν επορευετο. ο μεντοι τιθραυστης, καταμαθειν δοκων τον αγησιλαον καταφρονουντα των βασιλεως πραγματων και ουδαμηι διανοουμενον απιεναι εκ της ασιας, αλλα μαλλον ελπιδας εχοντα μεγαλας αιρησειν βασιλεα, απορων τι χρωιτο τοις πραγμασι, πεμπει τιμοκρατην τον ροδιον εις ελλαδα, δους χρυσιον εις πεντηκοντα ταλαντα αργυριου, και κελευει πειρασθαι πιστα τα μεγιστα λαμβανοντα διδοναι τοις προεστηκοσιν εν ταις πολεσιν εφ' ωιτε πολεμον εξοισειν προς λακεδαιμονιους. εκεινος δ' ελθων διδωσιν εν θηβαις μεν ανδροκλειδαι τε και ισμηνιαι και γαλαξιδωρωι, εν κορινθωι δε τιμολαωι τε και πολυανθει, εν αργει δε κυλωνι τε και τοις μετ' αυτου. αθηναιοι δε και ου μεταλαβοντες τουτου του χρυσιου ομως προθυμοι ησαν εις τον πολεμον, νομιζοντες †τε αυτων αρχεσθαι†. οι μεν δη δεξαμενοι τα χρηματα εις τας οικειας πολεις διεβαλλον τους λακεδαιμονιους: επει δε ταυτας εις μισος αυτων προηγαγον, συνιστασαν και τας μεγιστας πολεις προς αλληλας. γιγνωσκοντες δε οι εν ταις θηβαις προεστωτες οτι ει μη τις αρξει πολεμου, ουκ εθελησουσιν οι λακεδαιμονιοι λυειν τας σπονδας προς τους συμμαχους, πειθουσι λοκρους τους οπουντιους, εκ της αμφισβητησιμου χωρας φωκευσι τε και εαυτοις, χρηματα τελεσαι, νομιζοντες τους φωκεας τουτου γενομενου εμβαλειν εις την λοκριδα. και ουκ εψευσθησαν, αλλ' ευθυς οι φωκεις εμβαλοντες εις την λοκριδα πολλαπλασια χρηματα ελαβον. οι ουν περι τον ανδροκλειδαν ταχυ επεισαν τους θηβαιους βοηθειν τοις λοκροις, ως ουκ εις την αμφισβητησιμον, αλλ' εις την ομολογουμενην φιλην τε και συμμαχον ειναι λοκριδα εμβεβληκοτων αυτων. επει δε οι θηβαιοι αντεμβαλοντες εις την φωκιδα εδηιουν την χωραν, ευθυς οι φωκεις πεμπουσι πρεσβεις εις λακεδαιμονα και ηξιουν βοηθειν αυτοις, διδασκοντες ως ουκ ηρξαντο πολεμου, αλλ' αμυνομενοι ηλθον επι τους λοκρους. οι μεντοι λακεδαιμονιοι ασμενοι ελαβον προφασιν στρατευειν επι τους θηβαιους, παλαι οργιζομενοι αυτοις της τε αντιληψεως της του απολλωνος δεκατης εν δεκελειαι και του επι τον πειραια μη εθελησαι ακολουθησαι. ηιτιωντο δ' αυτους και κορινθιους πεισαι μη συστρατευειν. ανεμιμνηισκοντο δε και ως θυειν τ' εν αυλιδι τον αγησιλαον ουκ ειων και τα τεθυμενα ιερα ως ερριψαν απο του βωμου και οτι ουδ' εις την ασιαν αγησιλαωι συνεστρατευον. ελογιζοντο δε και καλον καιρον ειναι του εξαγειν στρατιαν επ' αυτους και παυσαι της εις αυτους υβρεως: τα τε γαρ εν τηι ασιαι καλως σφισιν εχειν, κρατουντος αγησιλαου, και εν τηι ελλαδι ουδενα αλλον πολεμον εμποδων σφισιν ειναι. ουτω δε γιγνωσκουσης της πολεως των λακεδαιμονιων φρουραν μεν οι εφοροι εφαινον, λυσανδρον δ' εξεπεμψαν εις φωκεας και εκελευσαν αυτους τε τους φωκεας αγοντα παρειναι και οιταιους και ηρακλεωτας και μηλιεας και αινιανας εις αλιαρτον. εκεισε δε και παυσανιας, οσπερ εμελλεν ηγεισθαι, συνετιθετο παρεσεσθαι εις ρητην ημεραν, εχων λακεδαιμονιους τε και τους αλλους πελοποννησιους. και ο μεν λυσανδρος τα τε αλλα τα κελευομενα επραττε και προσετι ορχομενιους απεστησε θηβαιων. ο δε παυσανιας, επει τα διαβατηρια εγενετο αυτωι, καθεζομενος εν τεγεαι τους τε ξεναγους διεπεμπε και τους εκ των περιοικιδων στρατιωτας περιεμενεν. επει γε μην δηλον τοις θηβαιοις εγενετο οτι εμβαλοιεν οι λακεδαιμονιοι εις την χωραν αυτων, πρεσβεις επεμψαν αθηναζε λεγοντας τοιαδε. ω ανδρες αθηναιοι, α μεν μεμφεσθε ημιν ως ψηφισαμενων χαλεπα περι υμων εν τηι καταλυσει του πολεμου, ουκ ορθως μεμφεσθε: ου γαρ η πολις εκεινα εψηφισατο, αλλ' εις ανηρ ειπεν, ος ετυχε τοτε εν τοις συμμαχοις καθημενος. οτε δε παρεκαλουν ημας οι λακεδαιμονιοι επι τον πειραια, τοτε απασα η πολις απεψηφισατο μη συστρατευειν αυτοις. δι' υμας ουν ουχ ηκιστα οργιζομενων ημιν των λακεδαιμονιων, δικαιον ειναι νομιζομεν βοηθειν υμας τηι πολει ημων. πολυ δ' ετι μαλλον αξιουμεν, οσοι των εν αστει εγενεσθε, προθυμως επι τους λακεδαιμονιους ιεναι. εκεινοι γαρ καταστησαντες υμας εις ολιγαρχιαν και εις εχθραν τωι δημωι, αφικομενοι πολληι δυναμει ως υμιν συμμαχοι παρεδοσαν υμας τωι πληθει: ωστε το μεν επ' εκεινοις ειναι απολωλατε, ο δε δημος ουτοσι υμας εσωσε. και μην οτι μεν, ω ανδρες αθηναιοι, βουλοισθ' αν την αρχην ην προτερον εκεκτησθε αναλαβειν παντες επισταμεθα: τουτο δε πως μαλλον εικος γενεσθαι η ει αυτοι τοις υπ' εκεινων αδικουμενοις βοηθοιτε; οτι δε πολλων αρχουσι, μη φοβηθητε, αλλα πολυ μαλλον δια τουτο θαρρειτε, ενθυμουμενοι οτι και υμεις οτε πλειστων ηρχετε, τοτε πλειστους εχθρους εκεκτησθε. αλλ' εως μεν ουκ ειχον οποι αποσταιεν, εκρυπτον την προς υμας εχθραν: επει δε γε λακεδαιμονιοι προυστησαν, τοτε εφηναν οια περι υμων εγιγνωσκον. και νυν γε, αν φανεροι γενωμεθα ημεις τε και υμεις συνασπιδουντες εναντια τοις λακεδαιμονιοις, ευ ιστε, αναφανησονται πολλοι οι μισουντες αυτους. ως δε αληθη λεγομεν, εαν αναλογισησθε, αυτικα γνωσεσθε. τις γαρ ηδη καταλειπεται αυτοις ευμενης; ουκ αργειοι μεν αει ποτε δυσμενεις αυτοις υπαρχουσιν; ηλειοι γε μην νυν εστερημενοι και χωρας πολλης και πολεων εχθροι αυτοις προσγεγενηνται. κορινθιους δε και αρκαδας και αχαιους τι φωμεν, οι εν μεν τωι προς υμας πολεμωι μαλα λιπαρουμενοι υπ' εκεινων παντων και πονων και κινδυνων και των δαπανηματων μετειχον, επει δ' επραξαν α εβουλοντο οι λακεδαιμονιοι, ποιας η αρχης η τιμης η ποιων χρηματων μεταδεδωκασιν αυτοις; αλλα τους μεν ειλωτας αρμοστας αξιουσι καθισταναι, των δε συμμαχων ελευθερων οντων, επει ηυτυχησαν, δεσποται αναπεφηνασιν. αλλα μην και ους υμων απεστησαν φανεροι εισιν εξηπατηκοτες: αντι γαρ ελευθεριας διπλην αυτοις δουλειαν παρεσχηκασιν: υπο τε γαρ των αρμοστων τυραννουνται και υπο δεκα ανδρων, ους λυσανδρος κατεστησεν εν εκαστηι πολει. ο γε μην της ασιας βασιλευς και τα μεγιστ' αυτοις συμβαλλομενος εις το υμων κρατησαι νυν τι διαφορον πασχει η ει μεθ' υμων κατεπολεμησεν αυτους; πως ουν ουκ εικος, εαν υμεις αυ προστητε των ουτω φανερως αδικουμενων, νυν υμας πολυ ηδη μεγιστους των πωποτε γενεσθαι; οτε μεν γαρ ηρχετε, των κατα θαλατταν μονων δηπου ηγεισθε: νυν δε παντων και ημων και πελοποννησιων και ων προσθεν ηρχετε και αυτου βασιλεως του μεγιστην δυναμιν εχοντος ηγεμονες αν γενοισθε. καιτοι ημεν πολλου αξιοι και εκεινοις συμμαχοι, ως υμεις επιστασθε: νυν δε γε εικος τωι παντι ερρωμενεστερως υμιν συμμαχειν ημας η τοτε λακεδαιμονιοις: ουδε γαρ υπερ νησιωτων η συρακοσιων ουδ' υπερ αλλοτριων, ωσπερ τοτε, αλλ' υπερ ημων αυτων αδικουμενων βοηθησομεν. και τουτο μεντοι χρη ευ ειδεναι, οτι η λακεδαιμονιων πλεονεξια πολυ ευκαταλυτωτερα εστι της υμετερας γενομενης αρχης. υμεις μεν γαρ εχοντες ναυτικον ουκ εχοντων ηρχετε, ουτοι δε ολιγοι οντες πολλαπλασιων οντων και ουδεν χειρον ωπλισμενων πλεονεκτουσι. ταυτ' ουν λεγομεν ημεις: ευ γε μεντοι επιστασθε, ω ανδρες αθηναιοι, οτι νομιζομεν επι πολυ μειζω αγαθα παρακαλειν υμας τηι υμετεραι πολει η τηι ημετεραι. ο μεν ταυτ' ειπων επαυσατο. των δ' αθηναιων παμπολλοι μεν συνηγορευον, παντες δ' εψηφισαντο βοηθειν αυτοις. θρασυβουλος δε αποκριναμενος το ψηφισμα και τουτο ενεδεικνυτο, οτι ατειχιστου του πειραιως οντος ομως παρακινδυνευσοιεν χαριτα αυτοις αποδουναι μειζονα η ελαβον. υμεις μεν γαρ, εφη, ου συνεστρατευσατε εφ' ημας, ημεις δε γε μεθ' υμων μαχουμεθα εκεινοις, αν ιωσιν εφ' υμας. οι μεν δη θηβαιοι απελθοντες παρεσκευαζοντο ως αμυνουμενοι, οι δ' αθηναιοι ως βοηθησοντες. και μην οι λακεδαιμονιοι ουκετι εμελλον, αλλα παυσανιας μεν ο βασιλευς επορευετο εις την βοιωτιαν το τε οικοθεν εχων στρατευμα και το εκ πελοποννησου, πλην κορινθιοι ουκ ηκολουθουν αυτοις. ο δε λυσανδρος, αγων το απο φωκεων και ορχομενου και των κατ' εκεινα χωριων στρατευμα, εφθη τον παυσανιαν εν τωι αλιαρτωι γενομενος. ηκων δε ουκετι ησυχιαν εχων ανεμενε το απο λακεδαιμονος στρατευμα, αλλα συν οις ειχεν ηιει προς το τειχος των αλιαρτιων. και το μεν πρωτον επειθεν αυτους αφιστασθαι και αυτονομους γιγνεσθαι: επει δε των θηβαιων τινες οντες εν τωι τειχει διεκωλυον, προσεβαλε προς το τειχος. ακουσαντες δε ταυτα οι θηβαιοι, δρομωι εβοηθουν οι τε οπλιται και οι ιππεις. οποτερα μεν ουν, ειτε λαθοντες τον λυσανδρον επεπεσον αυτωι ειτε και αισθομενος προσιοντας ως κρατησων υπεμενεν, αδηλον: τουτο δ' ουν σαφες, οτι παρα το τειχος η μαχη εγενετο: και τροπαιον εστηκε προς τας πυλας των αλιαρτιων. επει δε αποθανοντος λυσανδρου εφευγον οι αλλοι προς το ορος, εδιωκον ερρωμενως οι θηβαιοι. ως δε ανω ηδη ησαν διωκοντες και δυσχωρια τε και στενοπορια υπελαμβανεν αυτους, υποστρεψαντες οι οπλιται ηκοντιζον τε και εβαλλον. ως δε επεσον αυτων δυο η τρεις οι πρωτοι και επι τους λοιπους επεκυλινδουν πετρους εις το καταντες και πολληι προθυμιαι ενεκειντο, ετρεφθησαν οι θηβαιοι απο του καταντους και αποθνηισκουσιν αυτων πλειους η διακοσιοι. ταυτηι μεν ουν τηι ημεραι οι θηβαιοι ηθυμουν, νομιζοντες ουκ ελαττω κακα πεπονθεναι η πεποιηκεναι: τηι δ' υστεραιαι επει ηισθοντο απεληλυθοτας εν νυκτι τους τε φωκεας και τους αλλους απαντας οικαδε εκαστους, εκ τουτου μειζον δη εφρονουν επι τωι γεγενημενωι. επει δ' αυ ο παυσανιας ανεφαινετο εχων το εκ λακεδαιμονος στρατευμα, παλιν αυ εν μεγαλωι κινδυνωι ηγουντο ειναι, και πολλην εφασαν σιωπην τε και ταπεινοτητα εν τωι στρατευματι ειναι αυτων. ως δε τηι υστεραιαι οι τε αθηναιοι ελθοντες συμπαρεταξαντο ο τε παυσανιας ου προσηγεν ουδε εμαχετο, εκ τουτου το μεν θηβαιων πολυ μειζον φρονημα εγιγνετο: ο δε παυσανιας συγκαλεσας πολεμαρχους και πεντηκοντηρας εβουλευετο ποτερον μαχην συναπτοι η υποσπονδον τον τε λυσανδρον αναιροιτο και τους μετ' αυτου πεσοντας. λογιζομενος δ' ο παυσανιας και οι αλλοι <οι> εν τελει λακεδαιμονιων ως λυσανδρος τετελευτηκως ειη και το μετ' αυτου στρατευμα ηττημενον αποκεχωρηκοι, και κορινθιοι μεν πανταπασιν ουκ ηκολουθουν αυτοις, οι δε παροντες ου προθυμως στρατευοιντο: ελογιζοντο δε και το ιππικον ως το μεν αντιπαλον πολυ, το δε αυτων ολιγον ειη, το δε μεγιστον, οτι οι νεκροι υπο τωι τειχει εκειντο, ωστε ουδε κρειττοσιν ουσι δια τους απο των πυργων ραιδιον ειη ανελεσθαι: δια ουν παντα ταυτα εδοξεν αυτοις τους νεκρους υποσπονδους αναιρεισθαι. οι μεντοι θηβαιοι ειπαν οτι ουκ αν υποδοιεν τους νεκρους, ει μη εφ' ωιτε απιεναι εκ της χωρας. οι δε ασμενοι τε ταυτα ηκουσαν και ανελομενοι τους νεκρους απηισαν εκ της βοιωτιας. τουτων δε πραχθεντων οι μεν λακεδαιμονιοι αθυμως απηισαν, οι δε θηβαιοι μαλα υβριστικως, ει και μικρον τις των χωριων του επιβαιη, παιοντες εδιωκον εις τας οδους. αυτη μεν δη ουτως η στρατια των λακεδαιμονιων διελυθη. ο μεντοι παυσανιας επει αφικετο οικαδε, εκρινετο περι θανατου. κατηγορουμενου δ' αυτου και οτι υστερησειεν εις αλιαρτον του λυσανδρου, συνθεμενος εις την αυτην ημεραν παρεσεσθαι, και οτι υποσπονδους αλλ' ου μαχηι επειρατο τους νεκρους αναιρεισθαι, και οτι τον δημον των αθηναιων λαβων εν τωι πειραιει ανηκε, και προς τουτοις ου παροντος εν τηι δικηι, θανατος αυτου κατεγνωσθη: και εφυγεν εις τεγεαν, και ετελευτησε μεντοι εκει νοσωι. κατα μεν ουν την ελλαδα ταυτ' επραχθη. [4] {Work} {ελληνικων δ} ο δε αγησιλαος επει αφικετο αμα μετοπωρωι εις την του φαρναβαζου φρυγιαν, την μεν χωραν εκαε και επορθει, πολεις δε τας μεν βιαι, τας δ' εκουσας προσελαμβανε. λεγοντος δε του σπιθριδατου ως ει ελθοι προς την παφλαγονιαν συν αυτωι, τον των παφλαγονων βασιλεα και εις λογους αξοι και συμμαχον ποιησοι, προθυμως επορευετο, παλαι τουτου επιθυμων, του αφισταναι τι εθνος απο βασιλεως. επει δε αφικετο εις την παφλαγονιαν, ηλθεν οτυς και συμμαχιαν εποιησατο: και γαρ καλουμενος υπο βασιλεως ουκ ανεβεβηκει. πεισαντος δε του σπιθριδατου κατελιπε τωι αγησιλαωι οτυς χιλιους μεν ιππεας, δισχιλιους δε πελταστας. χαριν δε τουτων ειδως αγησιλαος τωι σπιθριδατηι, ειπε μοι, εφη, ω σπιθριδατα, ουκ αν δοιης οτυι την θυγατερα; πολυ γε, εφη, μαλλον η εκεινος αν λαβοι φυγαδος ανδρος βασιλευων πολλης και χωρας και δυναμεως. τοτε μεν ουν ταυτα μονον ερρηθη περι του γαμου. επει δε οτυς εμελλεν απιεναι, ηλθε προς τον αγησιλαον ασπασομενος: ηρξατο δε λογου ο αγησιλαος παροντων των τριακοντα, μεταστησαμενος τον σπιθριδατην: λεξον μοι, εφη, ω οτυ, ποιου τινος γενους εστιν ο σπιθριδατης; ο δ' ειπεν οτι περσων ουδενος ενδεεστερος. τον δε υιον, εφη, εορακας αυτου ως καλος εστι; τι δ' ου μελλω; και γαρ εσπερας συνεδειπνουν αυτωι. τουτου μεν φασι την θυγατερα αυτωι καλλιονα ειναι. νη δι', εφη ο οτυς, καλη γαρ εστι. και εγω μεν, εφη, επει φιλος ημιν γεγενησαι, συμβουλευοιμ' αν σοι την παιδα αγεσθαι γυναικα, καλλιστην μεν ουσαν, ου τι ανδρι ηδιον; πατρος δ' ευγενεστατου, δυναμιν δ' εχοντος τοσαυτην, ος υπο φαρναβαζου αδικηθεις ουτω τιμωρειται αυτον ωστε φυγαδα πασης της χωρας, ως οραις, πεποιηκεν. ευ ισθι μεντοι, εφη, οτι ωσπερ εκεινον εχθρον οντα δυναται τιμωρεισθαι, ουτω και φιλον ανδρα ευεργετειν <αν> δυναιτο. νομιζε δε τουτων πραχθεντων μη εκεινον αν σοι μονον κηδεστην ειναι, αλλα και εμε και τους αλλους λακεδαιμονιους, ημων δ' ηγουμενων της ελλαδος και την αλλην ελλαδα. και μην μεγαλειοτερως γε σου, ει ταυτα πραττοις, τις αν ποτε γημειε; ποιαν γαρ νυμφην πωποτε τοσουτοι ιππεις και πελτασται και οπλιται προυπεμψαν οσοι την σην γυναικα εις τον σον οικον προπεμψειαν αν; και ο οτυς επηρετο: δοκουντα δ', εφη, ω αγησιλαε, ταυτα και σπιθριδατηι λεγεις; μα τους θεους, εφη ο αγησιλαος, εκεινος μεν εμε γε ουκ εκελευσε ταυτα λεγειν: εγω μεντοι, καιπερ υπερχαιρων, οταν εχθρον τιμωρωμαι, πολυ μαλλον μοι δοκω ηδεσθαι, οταν τι τοις φιλοις αγαθον εξευρισκω. τι ουν, εφη, ου πυνθανηι ει και εκεινωι βουλομενωι ταυτ' εστι; και ο αγησιλαος: ιτ', εφη, υμεις, ω ηριππιδα, και διδασκετε αυτον βουληθηναι απερ ημεις. οι μεν δη ανασταντες εδιδασκον. επει δε διετριβον, βουλει, εφη, ω οτυ, και ημεις δευρο καλεσωμεν αυτον; πολυ γ' αν οιμαι μαλλον υπο σου πεισθηναι αυτον η υπο των αλλων απαντων. εκ τουτου δη εκαλει ο αγησιλαος τον σπιθριδατην τε και τους αλλους. προσιοντων δ' ευθυς ειπεν ο ηριππιδας: τα μεν αλλα, ω αγησιλαε, τα ρηθεντα τι αν τις μακρολογοιη; τελος δε λεγει σπιθριδατης παν ποιειν αν ηδεως ο τι σοι δοκοιη. εμοι μεν τοινυν, εφη, δοκει, ο αγησιλαος, σε μεν, ω σπιθριδατα, τυχηι αγαθηι διδοναι οτυι την θυγατερα, σε δε λαμβανειν. την μεντοι παιδα προ ηρος ουκ αν δυναιμεθα πεζηι αγαγειν. αλλα ναι μα δι', εφη ο οτυς, κατα θαλατταν ηδη αν πεμποιτο, ει συ βουλοιο. εκ τουτου δεξιας δοντες και λαβοντες επι τουτοις απεπεμπον τον οτυν. και ευθυς ο αγησιλαος, επει εγνω αυτον σπευδοντα, τριηρη πληρωσας και καλλιαν λακεδαιμονιον κελευσας απαγαγειν την παιδα, αυτος επι δασκυλειου απεπορευετο, ενθα και τα βασιλεια ην φαρναβαζωι, και κωμαι περι αυτα πολλαι και μεγαλαι και αφθονα εχουσαι τα επιτηδεια, και θηραι αι μεν και εν περιειργμενοις παραδεισοις, αι δε και <εν> αναπεπταμενοις τοποις, παγκαλαι. παρερρει δε και ποταμος παντοδαπων ιχθυων πληρης. ην δε και τα πτηνα αφθονα τοις ορνιθευσαι δυναμενοις. ενταυθα μεν δη διεχειμαζε, και αυτοθεν και συν προνομαις τα επιτηδεια τηι στρατιαι λαμβανων. καταφρονητικως δε ποτε και αφυλακτως δια το μηδεν προτερον εσφαλθαι λαμβανοντων των στρατιωτων τα επιτηδεια, επετυχεν αυτοις ο φαρναβαζος κατα το πεδιον εσπαρμενοις, αρματα μεν εχων δυο δρεπανηφορα, ιππεας δε ως τετρακοσιους. οι δ' ελληνες ως ειδον αυτον προσελαυνοντα, συνεδραμον ως εις επτακοσιους: ο δ' ουκ εμελλησεν, αλλα προστησαμενος τα αρματα, αυτος δε συν τοις ιππευσιν οπισθεν γενομενος, ελαυνειν εις αυτους εκελευσεν. ως δε τα αρματα εμβαλοντα διεσκεδασε το αθροον, ταχυ οι ιππεις κατεβαλον ως εις εκατον ανθρωπους, οι δ' αλλοι κατεφυγον προς αγησιλαον: εγγυς γαρ ετυχε συν τοις οπλιταις ων. εκ δε τουτου τριτηι η τεταρτηι ημεραι αισθανεται ο σπιθριδατης τον φαρναβαζον εν καυηι κωμηι μεγαληι στρατοπεδευομενον, απεχοντα σταδια ως εξηκοντα και εκατον, και ευθυς λεγει προς τον ηριππιδαν. και ο ηριππιδας επιθυμων λαμπρον τι εργασασθαι, αιτει τον αγησιλαον οπλιτας τε εις δισχιλιους και πελταστας αλλους τοσουτους και ιππεας τους τε σπιθριδατου και τους παφλαγονας και των ελληνων οποσους πεισειεν. επει δε υπεσχετο αυτωι, εθυετο: και αμα δειληι καλλιερησαμενος κατελυσε την θυσιαν. εκ δε τουτου δειπνησαντας παρηγγειλε παρειναι προσθεν του στρατοπεδου. σκοτους δε γενομενου ουδ' οι ημισεις εκαστων εξηλθον. οπως δε μη, ει αποτρεποιτο, καταγελωιεν αυτου οι αλλοι τριακοντα, επορευετο συν ηι ειχε δυναμει. αμα δε τηι ημεραι επιπεσων τηι φαρναβαζου στρατοπεδειαι, της μεν προφυλακης αυτου μυσων οντων πολλοι επεσον, αυτοι δε διαφευγουσι, το δε στρατοπεδον αλισκεται, και πολλα μεν εκπωματα και αλλα δη οια φαρναβαζου κτηματα, προς δε τουτοις σκευη πολλα και υποζυγια σκευοφορα. δια γαρ το φοβεισθαι μη, ει που κατασταιη, κυκλωθεις πολιορκοιτο, αλλοτε αλληι της χωρας επηιει, ωσπερ οι νομαδες, και μαλα αφανιζων τας στρατοπεδευσεις. επει δε τα ληφθεντα χρηματα απηγαγον οι τε παφλαγονες και ο σπιθριδατης, υποστησας ηριππιδας ταξιαρχους και λοχαγους αφειλετο απαντα τον τε σπιθριδατην και τους παφλαγονας, ινα δη πολλα απαγαγοι τα αιχμαλωτα τοις λαφυροπωλαις. εκεινοι μεντοι ταυτα παθοντες ουκ ηνεγκαν, αλλ' ως αδικηθεντες και ατιμασθεντες νυκτος συσκευασαμενοι ωιχοντο απιοντες εις σαρδεις προς αριαιον, πιστευσαντες, οτι και ο αριαιος αποστας βασιλεως επολεμησεν αυτωι. αγησιλαωι μεν δη της απολειψεως του σπιθριδατου και του μεγαβατου και των παφλαγονων ουδεν εγενετο βαρυτερον εν τηι στρατειαι. ην δε τις απολλοφανης κυζικηνος, ος και φαρναβαζωι ετυγχανεν εκ παλαιου ξενος ων και αγησιλαωι κατ' εκεινον τον χρονον εξενωθη. ουτος ουν ειπε προς τον αγησιλαον ως οιοιτο συναγαγειν αυτωι αν εις λογους περι φιλιας φαρναβαζον. ως δ' ηκουσεν αυτου, σπονδας λαβων και δεξιαν παρην αγων τον φαρναβαζον εις συγκειμενον χωριον, ενθα δη αγησιλαος και οι περι αυτον τριακοντα χαμαι εν ποαι τινι κατακειμενοι ανεμενον: ο δε φαρναβαζος ηκεν εχων στολην πολλου χρυσου αξιαν. υποτιθεντων δε αυτωι των θεραποντων ραπτα, εφ' ων καθιζουσιν οι περσαι μαλακως, ηισχυνθη εντρυφησαι, ορων του αγησιλαου την φαυλοτητα: κατεκλιθη ουν και αυτος ωσπερ ειχε χαμαι. και πρωτα μεν αλληλους χαιρειν προσειπαν, επειτα την δεξιαν προτειναντος του φαρναβαζου αντιπρουτεινε και ο αγησιλαος. μετα δε τουτο ηρξατο λογου ο φαρναβαζος: και γαρ ην πρεσβυτερος: ω αγησιλαε και παντες οι παροντες λακεδαιμονιοι, εγω υμιν, οτε τοις αθηναιοις επολεμειτε, φιλος και συμμαχος εγενομην, και το μεν ναυτικον το υμετερον χρηματα παρεχων ισχυρον εποιουν, εν δε τηι γηι αυτος απο του ιππου μαχομενος μεθ' υμων εις την θαλατταν κατεδιωκον τους πολεμιους. και διπλουν ωσπερ τισσαφερνους ουδεν πωποτε μου ουτε ποιησαντος ουτ' ειποντος προς υμας εχοιτ' αν κατηγορησαι. τοιουτος δε γενομενος νυν ουτω διακειμαι υφ' υμων ως ουδε δειπνον εχω εν τηι εμαυτου χωραι, ει μη τι ων αν υμεις λιπητε συλλεξομαι, ωσπερ τα θηρια. α δε μοι ο πατηρ και οικηματα καλα και παραδεισους και δενδρων και θηριων μεστους κατελιπεν, εφ' οις ηυφραινομην, ταυτα παντα ορω τα μεν κατακεκομμενα, τα δε κατακεκαυμενα. ει ουν εγω μη γιγνωσκω μητε τα οσια μητε τα δικαια, υμεις δε διδαξατε με οπως ταυτ' εστιν ανδρων επισταμενων χαριτας αποδιδοναι. ο μεν ταυτ' ειπεν. οι δε τριακοντα παντες μεν επηισχυνθησαν αυτον και εσιωπησαν: ο δε αγησιλαος χρονωι ποτε ειπεν: αλλ' οιμαι μεν σε, ω φαρναβαζε, ειδεναι οτι και εν ταις ελληνικαις πολεσι ξενοι αλληλοις γιγνονται ανθρωποι. ουτοι δε, οταν αι πολεις πολεμιαι γενωνται, συν ταις πατρισι και τοις εξενωμενοις πολεμουσι και, αν ουτω τυχωσιν, εστιν οτε και απεκτειναν αλληλους. και ημεις ουν νυν βασιλει τωι υμετερωι πολεμουντες παντα ηναγκασμεθα τα εκεινου πολεμια νομιζειν: σοι γε μεντοι φιλοι γενεσθαι περι παντος αν ποιησαιμεθα. και ει μεν αλλαξασθαι σε εδει αντι δεσποτου βασιλεως ημας δεσποτας, ουκ αν εγωγε σοι συνεβουλευον: νυν δε εξεστι σοι μεθ' ημων γενομενωι μηδενα προσκυνουντα μηδε δεσποτην εχοντα ζην καρπουμενον τα σαυτου. καιτοι ελευθερον ειναι εγω μεν οιμαι ανταξιον ειναι των παντων χρηματων. ουδε μεντοι τουτο σε κελευομεν, πενητα μεν, ελευθερον δ' ειναι, αλλ' ημιν συμμαχοις χρωμενον αυξειν μη την βασιλεως αλλα την σαυτου αρχην, τους νυν ομοδουλους σοι καταστρεφομενον, ωστε σους υπηκοους ειναι. καιτοι ει αμα ελευθερος τ' ειης και πλουσιος γενοιο, τινος αν δεοις μη ουχι παμπαν ευδαιμων ειναι; ουκουν, εφη ο φαρναβαζος, απλως υμιν αποκρινομαι απερ ποιησω; πρεπει γουν σοι. εγω τοινυν, εφη, εαν βασιλευς αλλον μεν στρατηγον πεμπηι, εμε δε υπηκοον εκεινου ταττηι, βουλησομαι υμιν και φιλος και συμμαχος ειναι: εαν μεντοι μοι την αρχην προσταττηι (τοιουτον τι, ως εοικε, φιλοτιμια εστιν), ευ χρη ειδεναι οτι πολεμησω υμιν ως αν δυνωμαι αριστα. ακουσας ταυτα ο αγησιλαος ελαβετο της χειρος αυτου και ειπεν: ειθ', ω λωιστε συ, τοιουτος ων φιλος ημιν γενοιο. εν δ' ουν, εφη, επιστω, οτι νυν τε απειμι ως αν δυνωμαι ταχιστα εκ της σης χωρας, του τε λοιπου, καν πολεμος ηι, εως αν επ' αλλον εχωμεν στρατευεσθαι, σου τε και των σων αφεξομεθα. τουτων δε λεχθεντων διελυσε την συνοδον. και ο μεν φαρναβαζος αναβας επι τον ιππον απηιει, ο δε εκ της παραπιτας υιος αυτου, καλος ετι ων, υπολειφθεις και προσδραμων, ξενον σε, εφη, ω αγησιλαε, ποιουμαι. εγω δε γε δεχομαι. μεμνησο νυν, εφη. και ευθυς το παλτον (ειχε δε καλον) εδωκε τωι αγησιλαωι. ο δε δεξαμενος, φαλαρα εχοντος περι τωι ιππωι ιδαιου του γραφεως παγκαλα, περιελων αντεδωκεν αυτωι. τοτε μεν ουν ο παις αναπηδησας επι τον ιππον μετεδιωκε τον πατερα. ως δ' εν τηι του φαρναβαζου αποδημιαι αποστερων αδελφος την αρχην φυγαδα εποιησε τον της παραπιτας υιον, τα τ' αλλα ο αγησιλαος επεμελειτο αυτου, και ερασθεντος αυτου του ευαλκους υιεος αθηναιου, παντ' εποιησεν οπως αν δι' εκεινον εγκριθειη το σταδιον εν ολυμπιαι, μεγιστος ων των παιδων. και τοτε δη, ωσπερ ειπε προς τον φαρναβαζον, ευθυς απεπορευετο εκ της χωρας: σχεδον δε και εαρ ηδη υπεφαινεν. αφικομενος δ' εις θηβης πεδιον κατεστρατοπεδευσατο περι το της αστυρηνης αρτεμιδος ιερον, και εκει προς ωι ειχε συνελεγε πανταχοθεν παμπληθες στρατευμα. παρεσκευαζετο γαρ πορευσομενος ως δυναιτο ανωτατω, νομιζων οποσα οπισθεν ποιησαιτο εθνη παντα αποστερησειν βασιλεως. αγησιλαος μεν δη εν τουτοις ην. οι δε λακεδαιμονιοι επει σαφως ηισθοντο τα τε χρηματα εληλυθοτα εις την ελλαδα και τας μεγιστας πολεις συνεστηκυιας επι πολεμωι προς εαυτους, εν κινδυνωι τε την πολιν ενομισαν και στρατευειν αναγκαιον ηγησαντο ειναι. και αυτοι μεν ταυτα παρεσκευαζοντο, ευθυς δε και επι τον αγησιλαον πεμπουσιν επικυδιδαν. ο δ' επει αφικετο, τα τε αλλα διηγειτο ως εχοι και οτι η πολις επιστελλοι αυτωι βοηθειν ως ταχιστα τηι πατριδι. ο δε αγησιλαος επει ηκουσε, χαλεπως μεν ηνεγκεν, ενθυμουμενος και οιων τιμων και οιων ελπιδων απεστερειτο, ομως δε συγκαλεσας τους συμμαχους εδηλωσε τα υπο της πολεως παραγγελλομενα, και ειπεν οτι αναγκαιον ειη βοηθειν τηι πατριδι: εαν μεντοι εκεινα καλως γενηται, ευ επιστασθε, εφη, ω ανδρες συμμαχοι, οτι ου μη επιλαθωμαι υμων, αλλα παλιν παρεσομαι πραξων ων υμεις δεισθε. ακουσαντες ταυτα πολλοι μεν εδακρυσαν, παντες δ' εψηφισαντο βοηθειν μετ' αγησιλαου τηι λακεδαιμονι: ει δε καλως τακει γενοιτο, λαβοντες αυτον παλιν ηκειν εις την ασιαν. και οι μεν δη συνεσκευαζοντο ως ακολουθησοντες. ο δ' αγησιλαος εν μεν τηι ασιαι κατελιπεν ευξενον αρμοστην και φρουρους παρ' αυτωι ουκ ελαττον τετρακισχιλιων, ινα δυναιτο διασωιζειν τας πολεις: αυτος δε ορων οτι οι πολλοι των στρατιωτων μενειν επεθυμουν μαλλον η εφ' ελληνας στρατευεσθαι, βουλομενος ως βελτιστους και πλειστους αγειν μεθ' εαυτου, αθλα προυθηκε ταις πολεσιν, ητις αριστον στρατευμα πεμποι, και των μισθοφορων τοις λοχαγοις, οστις ευοπλοτατον λοχον εχων συστρατευοιτο και οπλιτων και τοξοτων και πελταστων. προειπε δε και τοις ιππαρχοις, οστις ευιπποτατην και ευοπλοτατην ταξιν παρεχοιτο, ως και τουτοις νικητηριον δωσων. την δε κρισιν εφη ποιησειν, επει διαβαιησαν εκ της ασιας εις την ευρωπην, εν χερρονησωι, οπως ευ ειδειησαν οτι τους στρατευομενους δει ευκρινειν. ην δε τα αθλα τα μεν πλειστα οπλα εκπεπονημενα εις κοσμον και οπλιτικα και ιππικα: ησαν δε και στεφανοι χρυσοι: τα δε παντα αθλα ουκ ελαττον εγενοντο η απο τετταρων ταλαντων. τοσουτων μεντοι αναλωθεντων, παμπολλων χρηματων οπλα εις την στρατιαν κατεσκευασθη. επει δε διεβη τον ελλησποντον, κριται κατεστησαν λακεδαιμονιων μεν μενασκος και ηριππιδας και ορσιππος, των δε συμμαχων εις απο πολεως. και αγησιλαος μεν, επει την κρισιν εποιησεν, εχων το στρατευμα επορευετο την αυτην οδον ηνπερ βασιλευς οτε επι την ελλαδα εστρατευεν. εν δε τουτωι οι μεν εφοροι φρουραν εφηναν: η δε πολις, επει αγησιπολις παις ετι ην, αριστοδημον του γενους οντα και προδικον του παιδος, ηγεισθαι τηι στρατιαι εκελευον. επει δ' εξηισαν μεν οι λακεδαιμονιοι, συνειλεγμενοι δ' ησαν οι εναντιοι, συνελθοντες εβουλευοντο πως αν την μαχην συμφορωτατα σφισιν αυτοις ποιησαιντο. τιμολαος μεν δη κορινθιος ελεξεν: αλλ' εμοι δοκει, εφη, ω ανδρες συμμαχοι, ομοιον ειναι το των λακεδαιμονιων πραγμα οιονπερ το των ποταμων. οι τε γαρ ποταμοι προς μεν ταις πηγαις ου μεγαλοι εισιν αλλ' ευδιαβατοι, οσωι δ' αν πορρωτερω γιγνωνται, επεμβαλλοντες ετεροι ποταμοι ισχυροτερον αυτων το ρευμα ποιουσι, και οι λακεδαιμονιοι ωσαυτως, ενθεν μεν εξερχονται, αυτοι μονοι εισι, προιοντες δε και παραλαμβανοντες τας πολεις πλειους τε και δυσμαχωτεροι γιγνονται. ορω δ' εγωγε, εφη, και οποσοι σφηκας εξαιρειν βουλονται, εαν μεν εκθεοντας τους σφηκας πειρωνται θηραν, υπο πολλων τυπτομενους: εαν δ' ετι ενδον οντων το πυρ προσφερωσι, πασχοντας μεν ουδεν, χειρουμενους δε τους σφηκας. ταυτ' ουν ενθυμουμενος ηγουμαι κρατιστον ειναι μαλιστα μεν εν αυτηι, ει δε μη, οτι εγγυτατα της λακεδαιμονος την μαχην ποιεισθαι. δοξαντος δ' ευ λεγειν αυτου εψηφισαντο ταυτα. εν ωι δε περι ηγεμονιας τε διεπραττοντο και διωμολογουντο εις οποσους δεοι ταττεσθαι παν το στρατευμα, οπως μη λιαν βαθειας τας φαλαγγας ποιουμεναι αι πολεις κυκλωσιν τοις πολεμιοις παρεχοιεν, εν τουτωι οι λακεδαιμονιοι και δη τεγεατας παρειληφοτες και μαντινεας εξηισαν την αμφιαλον. και πορευομενοι, σχεδον τι αμα οι μεν περι τους κοριν θιους εν τηι νεμεαι ησαν, οι δε λακεδαιμονιοι και οι συμμαχοι εν τωι σικυωνι. εμβαλοντων δε αυτων κατα την επιεικειαν, το μεν πρωτον εκ των υπερδεξιων βαλλοντες αυτους και τοξευοντες μαλα κακως εποιουν οι γυμνητες των αντιπαλων. ως δε κατεβησαν επι θαλατταν, ταυτηι προηισαν δια του πεδιου, τεμνοντες και καοντες την χωραν: και οι ετεροι μεντοι απελθοντες κατεστρατοπεδευσαντο, εμπροσθεν ποιησαμενοι την χαραδραν: επει δε προιοντες οι λακεδαιμονιοι ουκετι δεκα σταδια απειχον των πολεμιων, κακεινοι αυτου στρατοπεδευσαμενοι ησυχιαν ειχον. φρασω δε και το πληθος εκατερων. συνελεγησαν γαρ οπλιται λακεδαιμονιων μεν εις εξακισχιλιους, ηλειων δε και τριφυλιων και ακρωρειων και λασιωνιων εγγυς τρισχιλιοι και σικυωνιων πεντακοσιοι και χιλιοι, επιδαυριων δε και τροιζηνιων και ερμιονεων και αλιεων εγενοντο ουκ ελαττους τρισχιλιων. προς δε τουτοις ιππεις μεν λακεδαιμονιων περι εξακοσιους, κρητες δε τοξοται ηκολουθουν ως τριακοσιοι, και μην σφενδονηται μαργανεων και λετρινων και αμφιδολων ουκ ελαττους τετρακοσιων. φλειασιοι μεντοι ουκ ηκολουθουν: εκεχειριαν γαρ εφασαν εχειν. αυτη μεν δη <η> μετα λακεδαιμονιων δυναμις ην. η γε μην των πολεμιων ηθροισθη αθηναιων μεν εις εξακισχιλιους οπλιτας, αργειων δ' ελεγοντο περι επτακισχιλιους, βοιωτων δ', επει ορχομενιοι ου παρησαν, περι πεντακισχιλιους, κορινθιων γε μην εις τρισχιλιους, και μην εξ ευβοιας απασης ουκ ελαττους τρισχιλιων. οπλιτικον μεν δη τοσουτον: ιππεις δε βοιωτων μεν [επει ορχομενιοι ου παρησαν] εις οκτακοσιους, αθηναιων δ' εις εξακοσιους, και χαλκιδεων των εξ ευβοιας εις εκατον, λοκρων δε των οπουντιων εις πεντηκοντα. και ψιλων δε συν τοις των κορινθιων πλεον ην: και γαρ λοκροι οι οζολαι και μηλιεις και ακαρνανες παρησαν αυτοις. αυτη μεν δη εκατερων η δυναμις εγενετο. οι δε βοιωτοι εως μεν το ευωνυμον ειχον, ουδεν τι κατηπειγον την μαχην συναπτειν: επει δε οι μεν αθηναιοι κατα λακεδαιμονιους εγενοντο, αυτοι δε το δεξιον εσχον και κατ' αχαιους αντεταχθησαν, ευθυς τα τε ιερα καλα εφασαν ειναι και παρηγγειλαν παρασκευαζεσθαι ως μαχης εσομενης. και πρωτον μεν αμελησαντες του εις εκκαιδεκα βαθειαν παντελως εποιησαντο την φαλαγγα, ετι δε και ηγον επι τα δεξια, οπως υπερεχοιεν τωι κερατι των πολεμιων: οι δ' αθηναιοι, ινα μη διασπασθειησαν, επηκολουθουν, καιπερ γιγνωσκοντες οτι κινδυνος ειη κυκλωθηναι. τεως μεν ουν οι λακεδαιμονιοι ουκ ηισθανοντο προσιοντων των πολεμιων: και γαρ ην λασιον το χωριον: επει δ' επαιανισαν, τοτε δη εγνωσαν, και ευθυς αντιπαρηγγειλαν απαντας διασκευαζεσθαι ως εις μαχην. επει δε συνεταχθησαν ως εκαστους οι ξεναγοι εταξαν, παρηγγυησαν μεν ακολουθειν τωι ηγουμενωι, ηγον δε και οι λακεδαιμονιοι επι τα δεξια, και ουτω πολυ υπερετεινον το κερας, ωστε των αθηναιων αι μεν εξ φυλαι κατα τους λακεδαιμονιους εγενοντο, αι δε τετταρες κατα τεγεατας. ουκετι δε σταδιον απεχοντων, σφαγιασαμενοι οι λακεδαιμονιοι τηι αγροτεραι, ωσπερ νομιζεται, την χιμαιραν, ηγουντο επι τους εναντιους, το υπερεχον επικαμψαντες εις κυκλωσιν. επει δε συνεμειξαν, οι μεν αλλοι συμμαχοι παντες οι των λακεδαιμονιων εκρατηθησαν υπο των εναντιων, πελληνεις δε κατα θεσπιεας γενομενοι εμαχοντο τε και εν χωραι επιπτον εκατερων. αυτοι δε οι λακεδαιμονιοι οσον τε κατεσχον των αθηναιων εκρατησαν, και κυκλωσαμενοι τωι υπερεχοντι πολλους απεκτειναν αυτων, και ατε δη απαθεις οντες, συντεταγμενοι επορευοντο: και τας μεν τετταρας φυλας των αθηναιων πριν εκ της διωξεως επαναχωρησαι παρηλθον, ωστε ουκ απεθανον αυτων πλην ει τις εν τηι συμβοληι υπο τεγεατων: τοις δ' αργειοις επιτυγχανουσιν οι λακεδαιμονιοι αναχωρουσι, και μελλοντος του πρωτου πολεμαρχου εκ του εναντιου συμβαλλειν αυτοις, λεγεται αρα τις αναβοησαι παρειναι τους πρωτους. ως δε τουτ' εγενετο, παραθεοντας δη παιοντες εις τα γυμνα πολλους απεκτειναν αυτων. επελαβοντο δε και κορινθιων αναχωρουντων. ετι δ' επετυχον οι λακεδαιμονιοι και των θηβαιων τισιν αναχωρουσιν εκ της διωξεως, και απεκτειναν συχνους αυτων. τουτων δε γενομενων, οι ηττωμενοι το μεν πρωτον εφευγον προς τα τειχη: επειτα δ' ειρξαντων κορινθιων παλιν κατεσκηνησαν εις το αρχαιον στρατοπεδον. λακεδαιμονιοι δ' αυ επαναχωρησαντες, ενθα το πρωτον τοις πολεμιοις συνεμειξαν, εστησαντο τροπαιον. και αυτη μεν δη η μαχη ουτως εγενετο. ο δ' αγησιλαος σπευδων μεν εκ της ασιας εβοηθει: οντι δ' αυτωι εν αμφιπολει αγγελλει δερκυλιδας οτι νικωιεν τε αυ λακεδαιμονιοι, και αυτων μεν τεθναναι οκτω, των δε πολεμιων παμπληθεις: εδηλου δε οτι και των συμμαχων ουκ ολιγοι πεπτωκοτες ειεν. ερομενου δε του αγησιλαου: αρ' αν, ω δερκυλιδα, εν καιρωι γενοιτο, ει αι συμπεμπουσαι πολεις ημιν τους στρατιωτας την νικην ως ταχιστα πυθοιντο; απεκρινατο δη ο δερκυλιδας: ευθυμοτερους γουν εικος ταυτ' ακουσαντας ειναι. ουκουν συ, επει παρεγενου, καλλιστα αν απαγγειλαις; ο δε ασμενος ακουσας, και γαρ αει φιλαποδημος ην, ειπεν: ει συ ταττοις. αλλα ταττω, εφη, και προσαπαγγελλειν γε κελευω οτι εαν και ταδε ευ γενηται, παλιν παρεσομεθα, ωσπερ και εφαμεν. ο μεν δη δερκυλιδας εφ' ελλησποντου πρωτον επορευετο: ο δ' αγησιλαος διαλλαξας μακεδονιαν εις θετταλιαν αφικετο. λαρισαιοι μεν ουν και κραννωνιοι και σκοτουσσαιοι και φαρσαλιοι, συμ μαχοι οντες βοιωτοις, και παντες δε θετταλοι, πλην οσοι αυτων φυγαδες τοτ' ετυγχανον, εκακουργουν αυτον επακολουθουντες. ο δε τεως μεν ηγεν εν πλαισιωι το στρατευμα, τους ημισεις μεν εμπροσθεν, τους ημισεις δ' επ' ουραι εχων των ιππεων: επει δ' εκωλυον της πορειας οι θετταλοι επελαυνοντες τοις οπισθεν, παραπεμπει επ' ουραν και το απο του στοματος ιππικον πλην των περι αυτον. ως δε παρεταξαντο αλληλοις, οι μεν θετταλοι νομισαντες ουκ εν καλωι ειναι προς τους οπλιτας ιππομαχειν, στρεψαντες βαδην απεχωρουν. οι δε μαλα σωφρονως επηκολουθουν. γνους δε ο αγησιλαος α εκατεροι ημαρτανον, πεμπει τους περι αυτον μαλα ευρωστους ιππεας, και κελευει τοις τε αλλοις παραγγελλειν και αυτους διωκειν ως ταχιστα και μηκετι δουναι αυτοις αναστροφην. οι δε θετταλοι ως ειδον παρα δοξαν ελαυνοντας, οι μεν αυτων εφυγον, οι δ' ανεστρεψαν, οι δε πειρωμενοι τουτο ποιειν, πλαγιους εχοντες τους ιππους ηλισκοντο. πολυχαρμος μεντοι ο φαρσαλιος ιππαρχων ανεστρεψε τε και μαχομενος συν τοις περι αυτον αποθνηισκει. ως δε τουτ' εγενετο, φυγη των θετταλων εξαισια γιγνεται: ωστε οι μεν απεθνηισκον αυτων, οι δε και ηλισκοντο. εστησαν δ' ουν ου προσθεν, πριν εν τωι ορει τωι ναρθακιωι εγενοντο. και τοτε μεν δη ο αγησιλαος τροπαιον τ' εστησατο μεταξυ πραντος και ναρθακιου, και αυτου εμεινε, μαλα ηδομενος τωι εργωι, οτι τους μεγιστον φρονουντας επι ιππικηι ενενικηκει συν ωι αυτος συνελεξεν ιππικωι. τηι δ' υστεραιαι υπερβαλλων τα αχαικα της φθιας ορη την λοιπην πασαν δια φιλιας επορευετο μεχρι προς τα βοιωτων ορια. οντος δ' αυτου επι τηι εμβοληι ο ηλιος μηνοειδης εδοξε φανηναι, και ηγγελθη οτι ηττημενοι ειεν λακεδαιμονιοι τηι ναυμαχιαι και ο ναυαρχος πεισανδρος τεθναιη. ελεγετο δε και ωι τροπωι η ναυμαχια εγενετο. ειναι μεν γαρ περι κνιδον τον επιπλουν αλληλοις, φαρναβαζον δε ναυαρχον οντα συν ταις φοινισσαις ειναι, κονωνα δε το ελληνικον εχοντα τεταχθαι εμπροσθεν αυτου. αντιπαραταξαμενου δε του πεισανδρου, και πολυ ελαττονων αυτωι των νεων φανεισων των αυτου του μετα κονωνος [του] ελληνικου, τους μεν απο του ευωνυμου συμμαχους ευθυς αυτωι φευγειν, αυτον δε συμμειξαντα τοις πολεμιοις εμβολας εχουσηι τηι τριηρει προς την γην εξωσθηναι: και τους μεν αλλους οσοι εις την γην εξεωσθησαν απολιποντας τας ναυς σωιζεσθαι οπηι δυναιντο εις την κνιδον, αυτον δ' επι τηι νηι μαχομενον αποθανειν. ο ουν αγησιλαος πυθομενος ταυτα το μεν πρωτον χαλεπως ηνεγκεν: επει μεντοι ενεθυμηθη οτι του στρατευματος το πλειστον ειη αυτωι οιον αγαθων μεν γιγνομενων ηδεως μετεχειν, ει δε τι χαλεπον ορωιεν, ουκ αναγκην ειναι κοινωνειν αυτοις, εκ τουτου μεταβαλων ελεγεν ως αγγελλοιτο ο μεν πεισανδρος τετελευτηκως, νικωιη δε τηι ναυμαχιαι. αμα δε ταυτα λεγων και εβουθυτει ως ευαγγελια και πολλοις διεπεμπε των τεθυμενων: ωστε ακροβολισμου οντος προς τους πολεμιους εκρατησαν οι του αγησιλαου τωι λογωι ως λακεδαιμονιων νικωντων τηι ναυμαχιαι. ησαν δ' οι μεν αντιτεταγμενοι τωι αγησιλαωι βοιωτοι, αθηναιοι, αργειοι, κορινθιοι, αινιανες, ευβοεις, λοκροι αμφοτεροι: συν αγησιλαωι δε λακεδαιμονιων μεν μορα η εκ κορινθου διαβασα, ημισυ δε μορας της εξ ορχομενου, ετι δ' οι εκ λακεδαιμονος νεοδαμωδεις συστρατευσαμενοι αυτωι, προς δε τουτοις ου ηριππιδας εξεναγει ξενικου, ετι δε οι απο των εν τηι ασιαι πολεων ελληνιδων, και απο των εν τηι ευρωπηι οσας διιων παρελαβεν: αυτοθεν δε προσεγενοντο οπλιται ορχομενιοι και φωκεις. πελτασται γε μην πολυ πλειους οι μετ' αγησιλαου: ιππεις δ' αυ παραπλησιοι αμφοτεροις το πληθος. η μεν δη δυναμις αυτη αμφοτερων: διηγησομαι δε και την μαχην, και πως εγενετο οια ουκ αλλη των γ' εφ' ημων. συνηισαν μεν γαρ εις το κατα κορωνειαν πεδιον οι μεν συν αγησιλαωι απο του κηφισου, οι δε συν θηβαιοις απο του ελικωνος. ειχε δ' αγησιλαος μεν δεξιον του μετ' αυτου, ορχομενιοι δ' αυτωι εσχατοι ησαν του ευωνυμου. οι δ' αυ θηβαιοι αυτοι μεν δεξιοι ησαν, αργειοι δ' αυτοις το ευωνυμον ειχον. συνιοντων δε τεως μεν σιγη πολλη απ' αμφοτερων ην: ηνικα δ' απειχον αλληλων οσον σταδιον, αλαλαξαντες οι θηβαιοι δρομωι ομοσε εφεροντο. ως δε τριων ετι πλεθρων εν μεσωι οντων, αντεξεδραμον απο της αγησιλαου φαλαγγος ων ηριππιδας εξεναγει και συν αυτοις ιωνες και αιολεις και ελλησποντιοι, και παντες ουτοι των συνεκδραμοντων τε εγενοντο και εις δορυ αφικομενοι ετρεψαν το καθ' αυτους. αργειοι μεντοι ουκ εδεξαντο τους περι αγησιλαον, αλλ' εφυγον επι τον ελικωνα. κανταυθα οι μεν τινες των ξενων εστεφανουν ηδη τον αγησιλαον, αγγελλει δε τις αυτωι οτι οι θηβαιοι τους ορχομενιους διακοψαντες εν τοις σκευοφοροις ειησαν. και ο μεν ευθυς εξελιξας την φαλαγγα ηγεν επ' αυτους: οι δ' αυ θηβαιοι ως ειδον τους συμμαχους προς ελικωνι πεφευγοτας, διαπεσειν βουλομενοι προς τους εαυτων, συσπειραθεντες εχωρουν ερρωμενως. ενταυθα δη αγησιλαον ανδρειον μεν εξεστιν ειπειν αναμφισβητητως: ου μεντοι ειλετο γε τα ασφαλεστατα. εξον γαρ αυτωι παρεντι τους διαπιπτοντας ακολουθουντι χειρουσθαι τους οπισθεν, ουκ εποιησε τουτο, αλλ' αντιμετωπος συνερραξε τοις θηβαιοις: και συμβαλοντες τας ασπιδας εωθουντο, εμαχοντο, απεκτεινον, απεθνηισκον. τελος δε των θηβαιων οι μεν διαπιπτουσι προς τον ελικωνα, πολλοι δ' αποχωρουντες απεθανον. επει δ' η μεν νικη αγησιλαου εγεγενητο, τετρωμενος δ' αυτος προσενηνεκτο προς την φαλαγγα, προσελασαντες τινες των ιππεων λεγουσιν αυτωι οτι των πολεμιων ως ογδοηκοντα συν οπλοις υπο τωι νεωι εισι, και ηρωτων τι χρη ποιειν. ο δε, καιπερ πολλα τραυματα εχων, ομως ουκ επελαθετο του θειου, αλλ' εαν τε απιεναι ηι βουλοιντο εκελευε και αδικειν ουκ εια. τοτε μεν ουν, και γαρ ην ηδη οψε, δειπνοποιησαμενοι εκοιμηθησαν. πρωι δε γυλιν τον πολεμαρχον παραταξαι τε εκελευε το στρατευμα και τροπαιον ιστασθαι, και στεφανουσθαι παντας τωι θεωι και τους αυλητας παντας αυλειν. και οι μεν ταυτ' εποιουν. οι δε θηβαιοι επεμψαν κηρυκας, υποσπονδους τους νεκρους αιτουντες θαψαι. και ουτω δη αι τε σπονδαι γιγνονται και αγησιλαος μεν εις δελφους αφικομενος δεκατην των εκ της λειας τωι θεωι απεθυσεν ουκ ελαττω εκατον ταλαντων: γυλις δε ο πολεμαρχος εχων το στρατευμα απεχωρησεν εις φωκεας, εκειθεν δ' εις την λοκριδα εμβαλλει. και την μεν αλλην ημεραν οι στρατιωται και σκευη εκ των κωμων και σιτον ηρπαζον: επει δε προς εσπεραν ην, τελευταιων αποχωρουντων των λακεδαιμονιων επηκολουθουν αυτοις οι λοκροι βαλλοντες και ακοντιζοντες. ως δ' αυτων οι λακεδαιμονιοι υποστρεψαντες και διωξαντες κατεβαλον τινας, εκ τουτου οπισθεν μεν ουκετι επηκολουθουν, εκ δε των υπερδεξιων εβαλλον. οι δ' επεχειρησαν μεν και προς το σιμον διωκειν: επει δε σκοτος τε εγιγνετο και αποχωρουντες οι μεν δια την δυσχωριαν επιπτον, οι δε και δια το μη προοραν τα εμπροσθεν, οι δε και υπο των βελων, ενταυθα αποθνηισκουσι γυλις τε ο πολεμαρχος και των παραστατων πελλης, και οι παντες ως οκτωκαιδεκα των σπαρτιατων, οι μεν καταλευσθεντες, οι δε και τραυματισθεντες. ει δε μη εβοηθησαν αυτοις εκ του στρατοπεδου δειπνουντες, εκινδυνευσαν αν απαντες απολεσθαι. μετα τουτο γε μην αφειθη μεν κατα πολεις το αλλο στρατευμα, απεπλευσε δε και ο αγησιλαος επ' οικου. εκ δε τουτου επολεμουν αθηναιοι μεν και βοιωτοι και αργειοι και οι συμμαχοι αυτων εκ κορινθου ορμωμενοι, λακεδαιμονιοι δε και οι συμμαχοι εκ σικυωνος. ορωντες δ' οι κορινθιοι εαυτων μεν και την χωραν δηιουμενην και αποθνηισκοντας δια το αει των πολεμιων εγγυς ειναι, τους δ' αλλους συμμαχους και αυτους εν ειρηνηι οντας και τας χωρας αυτων ενεργους ουσας, οι πλειστοι και βελτιστοι αυτων ειρηνης επεθυμησαν, και συνισταμενοι εδιδασκον ταυτα αλληλους. γνοντες δ' οι αργειοι και αθηναιοι και βοιωτοι και κορινθιων οι τε των παρα βασιλεως χρηματων μετεσχηκοτες και οι του πολεμου αιτιωτατοι γεγενημενοι ως ει μη εκποδων ποιησοιντο τους επι την ειρηνην τετραμμενους, κινδυνευσει παλιν η πολις λακωνισαι, ουτω δη σφαγας επεχειρουν ποιεισθαι. και πρωτον μεν το παντων ανοσιωτατον εβουλευσαντο: οι μεν γαρ αλλοι, καν νομωι τις καταγνωσθηι, ουκ αποκτιννυουσιν εν εορτηι: εκεινοι δ' ευκλειων την τελευταιαν προειλοντο, οτι πλειους αν ωιοντο λαβειν εν τηι αγοραι, ωστε αποκτειναι. ως δ' εσημανθη οις ειρητο ους εδει αποκτειναι, σπασαμενοι τα ξιφη επαιον τον μεν τινα συνεστηκοτα εν κυκλωι, τον δε καθημενον, τον δε τινα εν θεατρωι, εστι δ' ον και κριτην καθημενον. ως δ' εγνωσθη το πραγμα, ευθυς εφευγον οι βελτιστοι, οι μεν προς τα αγαλματα των εν τηι αγοραι θεων, οι δ' επι τους βωμους: ενθα δη οι ανοσιωτατοι και πανταπασιν ουδεν νομιμον φρονουντες, οι τε κελευοντες και οι πειθομενοι, εσφαττον και προς τοις ιεροις, ωστ' ενιους και των ου τυπτομενων, νομιμων δ' ανθρωπων, αδημονησαι τας ψυχας ιδοντας την ασεβειαν. αποθνηισκουσι δ' ουτω των μεν πρεσβυτερων πολλοι: μαλλον γαρ ετυχον εν τηι αγοραι οντες: οι δε νεωτεροι, υποπτευσαντος πασιμηλου το μελλον εσεσθαι, ησυχιαν εσχον εν τωι κρανειωι. ως δε της κραυγης ηισθοντο, και φευγοντες τινες εκ του πραγματος αφικοντο προς αυτους, εκ τουτου αναδραμοντες κατα τον ακροκορινθον, προσβαλοντας μεν αργειους και τους αλλους απεκρουσαντο: βουλευομενων δε τι χρη ποιειν, πιπτει το κιοκρανον απο του κιονος ουτε σεισμου ουτε ανεμου γενομενου. και θυομενοις δε τοιαυτα ην τα ιερα ωστε οι μαντεις εφασαν αμεινον ειναι καταβαινειν εκ του χωριου. και το μεν πρωτον ως φευξομενοι εξω της κορινθιας απεχωρησαν: επει δε και οι φιλοι αυτους επειθον και μητερες ιουσαι και αδελφοι, και αυτων δε των εν δυναμει οντων ησαν οι ομνυοντες υπισχνουντο μηδεν χαλεπον αυτους πεισεσθαι, ουτω δη απηλθον τινες οικαδε αυτων. ορωντες δε τους τυραννευοντας, αισθανομενοι δε αφανιζομενην την πολιν δια το και ορους ανασπασθαι και αργος αντι κορινθου την πατριδα αυτοις ονομαζεσθαι, και πολιτειας μεν αναγκαζομενοι της εν αργει μετεχειν, ης ουδεν εδεοντο, εν δε τηι πολει μετοικων ελαττον δυναμενοι, εγενοντο τινες αυτων οι ενομισαν ουτω μεν αβιωτον ειναι: πειρωμενους δε την πατριδα, ωσπερ ην και εξ αρχης, κορινθον ποιησαι και ελευθεραν αποδειξαι και των μεν μιαιφονων καθαραν, ευνομιαι δε χρωμενην, αξιον ειναι, ει μεν δυναιντο καταπραξαι ταυτα, σωτηρας γενεσθαι της πατριδος, ει δε μη δυναιντο, των γε καλλιστων και μεγιστων αγαθων ορεγομενους αξιεπαινοτατης τελευτης τυχειν. ουτω δη επιχειρειτον ανδρε δυο, πασιμηλος τε και αλκιμενης, διαδυντε δια χειμαρρου συγγενεσθαι πραξιται τωι λακεδαιμονιων πολεμαρχωι, ος ετυγχανε μετα της εαυτου μορας φρουρων εν σικυωνι, και ειπον οτι δυναιντ' αν παρασχειν αυτωι εισοδον εις τα κατατεινοντα επι λεχαιον τειχη. ο δε και προσθεν γιγνωσκων τω ανδρε αξιοπιστω οντε, επιστευσε, και διαπραξαμενος ωστε και την απιεναι μελλουσαν εκ σικυωνος μοραν καταμειναι, επραττε την εισοδον. επει δε τω ανδρε και κατα τυχην και κατ' επιμελειαν εγενεσθην φυλακε κατα τας πυλας ταυτας ενθαπερ το τροπαιον εστηκεν, ουτω δη εχων ο πραξιτας ερχεται την τε μοραν και σικυωνιους και κορινθιων οσοι φυγαδες οντες ετυγχανον. επει δ' ην προς ταις πυλαις, φοβουμενος την εισοδον, εβουληθη των πιστων ανδρα εισπεμψαι σκεψομενον τα ενδον. τω δε εισηγαγετην και ουτως απλως απεδειξατην ωστε ο εισελθων εξηγγειλε παντα ειναι αδολως οιαπερ ελεγετην. εκ τουτου δ' εισερχεται. ως δε πολυ διεχοντων των τειχων απ' αλληλων παραταττομενοι ολιγοι εαυτοις εδοξαν ειναι, σταυρωμα τ' εποιησαντο και ταφρον οιαν εδυναντο προ αυτων, εως δη οι συμμαχοι βοηθησοιεν αυτοις. ην δε και οπισθεν αυτων εν τωι λιμενι βοιωτων φυλακη. την μεν ουν επι τηι νυκτι ηι εισηλθον ημεραν αμαχοι διηγαγον: τηι δ' υστεραιαι ηκον οι αργειοι πασσυδιαι βοηθουντες: και ευροντες τεταγμενους λακεδαιμονιους μεν επι τωι δεξιωι εαυτων, σικυωνιους δε εχομενους, κορινθιων δε τους φυγαδας ως πεντηκοντα και εκατον προς τωι εωιωι τειχει, αντιταττονται εχομενοι [δε] του εωιου τειχους <οι> περι ιφικρατην μισθοφοροι, προς δε τουτοις αργειοι: ευωνυμον δ' ειχον αυτοις κορινθιοι οι εκ της πολεως. καταφρονησαντες δε τωι πληθει ευθυς εχωρουν: και τους μεν σικυωνιους εκρατησαν και διασπασαντες το σταυρωμα εδιωκον επι θαλατταν, και εκει πολλους αυτων απεκτειναν. πασιμαχος δε ο ιππαρμοστης, εχων ιππεας ου πολλους, ως εωρα τους σικυωνιους πιεζομενους, καταδησας απο δενδρων τους ιππους, και αφελομενος τας ασπιδας αυτων, μετα των εθελοντων ηιει εναντιον τοις αργειοις. οι δε αργειοι ορωντες τα σιγμα τα επι των ασπιδων, ως σικυωνιους ουδεν εφοβουντο. ενθα δη λεγεται ειπων ο πασιμαχος: ναι τω σιω, ω αργειοι, ψευσει υμε τα σιγμα ταυτα, χωρειν ομοσε: και ουτω μαχομενος μετ' ολιγων προς πολλους αποθνηισκει και αλλοι των περι αυτον. οι μεντοι φυγαδες των κορινθιων νικωντες τους καθ' αυτους διεδυσαν ανω, και εγενοντο εγγυς του περι το αστυ κυκλου: οι δ' αυ λακεδαιμονιοι ως ηισθοντο κρατουμενα τα κατα τους σικυωνιους, βοηθουσιν εξελθοντες, εν αριστεραι εχοντες το σταυρωμα. οι γε μην αργειοι επει ηκουσαν οπισθεν οντας τους λακεδαιμονιους, στραφεντες δρομωι παλιν εκ του σταυρωματος εξεπιπτον. και οι μεν εν δεξιαι εσχατοι αυτων παιομενοι εις τα γυμνα υπο των λακεδαιμονιων απεθνηισκον, οι δε προς τωι τειχει αθροοι συν πολλωι οχλωι προς την πολιν απεχωρουν. ως δ' ενετυχον τοις φυγασι των κορινθιων, και εγνωσαν πολεμιους οντας, απεκλιναν παλιν. ενταυθα μεντοι οι μεν κατα τας κλιμακας αναβαινοντες ηλλοντο κατα του τειχους και διεφθειροντο, οι δε περι τας κλιμακας ωθουμενοι και παιομενοι απεθνηισκον, οι δε και καταπατουμενοι υπ' αλληλων απεπνιγοντο. οι δε λακεδαιμονιοι ουκ ηπορουν τινα αποκτεινοιεν: εδωκε γαρ τοτε γε ο θεος αυτοις εργον οιον ουδ' ηυξαντο ποτ' αν. το γαρ εγχειρισθηναι αυτοις πολεμιων πληθος πεφοβημενον, εκπεπληγμενον, τα γυμνα παρεχον, επι το μαχεσθαι ουδενα τρεπομενον, εις δε το απολλυσθαι παντας παντα υπηρετουντας, πως ουκ αν τις θειον ηγησαιτο; τοτε γουν ουτως εν ολιγωι πολλοι επεσον ωστε ειθισμενοι οραν οι ανθρωποι σωρους σιτου, ξυλων, λιθων, τοτε εθεασαντο σωρους νεκρων. απεθανον δε και οι εν τωι λιμενι των βοιωτων φυλακες, οι μεν επι των τειχων, οι δε επι τα τεγη των νεωσοικων αναβαντες. μετα μεν τοινυν τουτο οι μεν κορινθιοι και αργειοι τους νεκρους υποσπονδους απηγοντο, οι δε συμμαχοι των λακεδαιμονιων εβοηθουν. επει δε ηθροισθησαν, εγνω πραξιτας πρωτον μεν των τειχων καθελειν ωστε διοδον στρατοπεδωι ικανην ειναι, επειτα δ' αναλαβων το στρατευμα ηγε την επι μεγαρα, και αιρει προσβαλων πρωτον μεν σιδουντα, επειτα δε κρομμυωνα. και εν τουτοις τοις τειχεσι καταστησας φρουρους τουμπαλιν επορευετο: και τειχισας επιεικειαν, ινα φρουριον ειη προ της φιλιας τοις συμμαχοις, ουτω διαφηκε το στρατευμα, και αυτος την επι λακεδαιμονα απεχωρει. εκ δε τουτου στρατιαι μεν μεγαλαι εκατερων διεπεπαυντο, φρουρους δε πεμπουσαι αι πολεις, αι μεν εις κορινθον, αι δε εις σικυωνα, εφυλαττον τα τειχη: μισθοφορους γε μην εκατεροι εχοντες δια τουτων ερρωμενως επολεμουν. ενθα δη και ιφικρατης εις φλειουντα εμβαλων και ενεδρευσαμενος, ολιγοις δε λεηλατων, βοηθησαντων των εκ της πολεως αφυλακτως, απεκτεινε τοσουτους ωστε και τους λακεδαιμονιους προσθεν ου δεχομενοι εις το τειχος οι φλειασιοι, φοβουμενοι μη τους φασκοντας επι λακωνισμωι φευγειν καταγοιεν, τοτε ουτω κατεπλαγησαν τους εκ κορινθου ωστε μετεπεμψαντο τε τους λακεδαιμονιους, και την πολιν και την ακραν φυλαττειν αυτοις παρεδωκαν. οι μεντοι λακεδαιμονιοι, καιπερ ευνοικως εχοντες τοις φυγασιν, οσον χρονον ειχον αυτων την πολιν, ουδ' εμνησθησαν πανταπασι περι καθοδου φυγαδων, αλλ' επει αναθαρρησαι εδοκει η πολις, εξηλθον και την πολιν και τους νομους παραδοντες οιανπερ και παρελαβον. οι δ' αυ περι τον ιφικρατην πολλαχοσε και της αρκαδιας εμβαλοντες ελεηλατουν τε και προσεβαλλον προς τα τειχη: εξω γαρ οι των αρκαδων οπλιται πανταπασιν ουκ αντεξηισαν: ουτω τους πελταστας επεφοβηντο. τους μεντοι λακεδαιμονιους ουτως αυ οι πελτασται εδεδιεσαν ως εντος ακοντισματος ου προσηισαν τοις οπλιταις: ηδη γαρ ποτε και εκ τοσουτου διωξαντες οι νεωτεροι των λακεδαιμονιων ελοντες απεκτειναν τινας αυτων. καταφρονουντες δε οι λακεδαιμονιοι των πελταστων, ετι μαλλον των εαυτων συμμαχων κατεφρονουν: και γαρ οι μαντινεις βοηθησαντες ποτε, επεκδραμοντες πελτασταις εκ του επι λεχαιον τεινοντος τειχους, ακοντιζομενοι ενεκλιναν τε και απεθανον τινες αυτων φευγοντες: ωστε οι μεν λακεδαιμονιοι και επισκωπτειν ετολμων ως οι συμμαχοι φοβοιντο τους πελταστας ωσπερ μορμονας παιδαρια. αυτοι δε εκ του λεχαιου ορμωμενοι συν μοραι και τοις κορινθιων φυγασι κυκλωι περι το αστυ των κορινθιων εστρατευοντο: οι δ' αυ αθηναιοι φοβουμενοι την ρωμην των λακεδαιμονιων, μη επει τα μακρα τειχη των κορινθιων διηιρητο, ελθοιεν επι σφας, ηγησαντο κρατιστον ειναι ανατειχισαι τα διηιρημενα υπο πραξιτα τειχη. και ελθοντες πανδημει μετα λιθολογων και τεκτονων το μεν προς σικυωνος και προς εσπερας εν ολιγαις ημεραις πανυ καλον εξετειχισαν, το δε εωιον μαλλον κατα ησυχιαν ετειχιζον. οι δ' αυ λακεδαιμονιοι ενθυμηθεντες τους αργειους τα μεν οικοι καρπουμενους, ηδομενους δε τωι πολεμωι, στρατευουσιν επ' αυτους. αγησιλαος δ' ηγειτο, και δηιωσας πασαν αυτων την χωραν, ευθυς εκειθεν υπερβαλων κατα τενεαν εις κορινθον αιρει τα ανοικοδομηθεντα υπο των αθηναιων τειχη. παρεγενετο δε αυτωι και αδελφος τελευτιας κατα θαλατταν, εχων τριηρεις περι δωδεκα: ωστε μακαριζεσθαι αυτων την μητερα, οτι τηι αυτηι ημεραι ων ετεκεν ο μεν κατα γην τα τειχη των πολεμιων, ο δε κατα θαλατταν τας ναυς και τα νεωρια ηιρηκε. και τοτε μεν ταυτα πραξας ο αγησιλαος το τε των συμμαχων στρατευμα διηκε και το πολιτικον οικαδε απηγαγεν. εκ δε τουτου λακεδαιμονιοι ακουοντες των φευγοντων οτι <οι> εν τηι πολει παντα μεν τα βοσκηματα εχοιεν και σωιζοιντο εν τωι πειραιωι, πολλοι δε τρεφοιντο αυτοθεν, στρατευουσι παλιν εις την κορινθον, αγησιλαου και τοτε ηγουμενου. και πρωτον μεν ηλθεν εις ισθμον: και γαρ ην ο μην εν ωι ισθμια γιγνεται, και οι αργειοι αυτου ετυγχανον τοτε ποιουντες την θυσιαν τωι ποσειδωνι, ως αργους της κορινθου οντος. ως δ' ηισθοντο προσιοντα τον αγησιλαον, καταλιποντες και τα τεθυμενα και τα αριστοποιουμενα μαλα συν πολλωι φοβωι απεχωρουν εις το αστυ κατα την επι κεγχρειας οδον. ο μεντοι αγησιλαος εκεινους μεν καιπερ ορων ουκ εδιωκε, κατασκηνησας δε εν τωι ιερωι αυτος τε τωι θεωι εθυε και περιεμενεν, εως οι φυγαδες των κορινθιων εποιησαν τωι ποσειδωνι την θυσιαν και τον αγωνα. εποιησαν δε και οι αργειοι απελθοντος αγησιλαου εξ αρχης παλιν ισθμια. και εκεινωι τωι ετει εστι μεν α των αθλων δις εκαστος ενικηθη, εστι δε α δις οι αυτοι εκηρυχθησαν. τηι δε τεταρτηι ημεραι ο αγησιλαος ηγε προς το πειραιον το στρατευμα. ιδων δε υπο πολλων φυλαττομενον, απεχωρησε μετ' αριστον προς το αστυ, ως προδιδομενης της πολεως: ωστε οι κορινθιοι δεισαντες μη προδιδοιτο υπο τινων η πολις, μετεπεμψαντο τον ιφικρατην συν τοις πλειστοις των πελταστων. αισθομενος δε ο αγησιλαος της νυκτος παρεληλυθοτας αυτους, υποστρεψας αμα τηι ημεραι εις το πειραιον ηγε. και αυτος μεν κατα τα θερμα προηιει, μοραν δε κατα το ακροτατον ανεβιβασε. και ταυτην μεν την νυκτα ο μεν προς ταις θερμαις εστρατοπεδευετο, η δε μορα τα ακρα κατεχουσα ενυκτερευσεν. ενθα δη και ο αγησιλαος μικρωι καιριωι δ' ενθυμηματι ηυδοκιμησε. των γαρ τηι μοραι φεροντων τα σιτια ουδενος πυρ εισενεγκοντος, ψυχους δε οντος δια τε το πανυ εφ' υψηλου ειναι και δια το γενεσθαι υδωρ και χαλαζαν προς την εσπεραν, και ανεβεβηκεσαν δε εχοντες οια δη θερους σπειρια, ριγουντων δ' αυτων και εν σκοτωι αθυμως προς το δειπνον εχοντων, πεμπει ο αγησιλαος ουκ ελαττον δεκα φεροντας πυρ εν χυτραις. επειδη δε ανεβησαν αλλος αλληι, και πολλα και μεγαλα πυρα εγενετο, ατε πολλης υλης παρουσης, παντες μεν ηλειφοντο, πολλοι δε και εδειπνησαν εξ αρχης. φανερος δε εγενετο και ο νεως του ποσειδωνος ταυτηι τηι νυκτι καομενος: υφ' οτου δ' ενεπρησθη ουδεις οιδεν. επει δε ηισθοντο οι εν τωι πειραιωι τα ακρα εχομενα, επι μεν το αμυνασθαι ουκετι ετραποντο, εις δε το ηραιον κατεφυγον και ανδρες και γυναικες και δουλοι και ελευθεροι και των βοσκηματων τα πλειστα. και αγησιλαος μεν δη συν τωι στρατευματι παρα θαλατταν επορευετο: η δε μορα αμα καταβαινουσα απο των ακρων οινοην το εντετειχισμενον τειχος αιρει, και τα ενοντα ελαβε, και παντες δε οι στρατιωται εν ταυτηι τηι ημεραι πολλα τα επιτηδεια εκ των χωριων ελαμβανον. οι δ' εν τωι ηραιωι καταπεφευγοτες εξηισαν, επιτρεψοντες αγησιλαωι γνωναι ο τι βουλοιτο περι σφων. ο δ' εγνω, οσοι μεν των σφαγεων ησαν, παραδουναι αυτους τοις φυγασι, τα δ' αλλα παντα πραθηναι. εκ τουτου δε εξηιει μεν εκ του ηραιου παμπολλα τα αιχμαλωτα: πρεσβειαι δε αλλοθεν τε πολλαι παρησαν και εκ βοιωτων ηκον ερησομενοι τι αν ποιουντες ειρηνης τυχοιεν. ο δε αγησιλαος μαλα μεγαλοφρονως τουτους μεν ουδ' οραν εδοκει, καιπερ φαρακος του προξενου παρεστηκοτος αυτοις, οπως προσαγαγοι: καθημενος δ' επι του περι την λιμνην κυκλοτερους οικοδομηματος εθεωρει πολλα τα εξαγομενα. των δε λακεδαιμονιων απο των οπλων συν τοις δορασι παρηκολουθουν φυλακες των αιχμαλωτων, μαλα υπο των παροντων θεωρουμενοι: οι γαρ ευτυχουντες και κρατουντες αει πως αξιοθεατοι δοκουσιν ειναι. ετι δε καθημενου αγησιλαου και εοικοτος αγαλλομενωι τοις πεπραγμενοις, ιππευς τις προσηλαυνε και μαλα ισχυρως ιδρωντι τωι ιππωι. υπο πολλων δε ερωτωμενος ο τι αγγελλοι, ουδενι απεκρινατο, αλλ' επειδη εγγυς ην του αγησιλαου, καθαλομενος απο του ιππου και προσδραμων αυτωι μαλα σκυθρωπος ων λεγει το της εν λεχαιωι μορας παθος. ο δ' ως ηκουσεν, ευθυς τε εκ της εδρας ανεπηδησε και το δορυ ελαβε και πολεμαρχους και πεντηκοντηρας και ξεναγους καλειν τον κηρυκα εκελευεν. ως δε συνεδραμον ουτοι, τοις μεν αλλοις ειπεν, ου γαρ πω ηριστοποιηντο, εμφαγουσιν ο τι δυναιντο ηκειν την ταχιστην, αυτος δε συν τοις περι δαμοσιαν υφηγειτο αναριστος. και οι δορυφοροι τα οπλα εχοντες παρηκολουθουν σπουδηι, του μεν υφηγουμενου, των δε μετιοντων. ηδη δ' εκπεπερακοτος αυτου τα θερμα εις το πλατυ του λεχαιου, προσελασαντες ιππεις τρεις αγγελλουσιν οτι οι νεκροι ανηιρημενοι ειησαν. ο δ' επει τουτο ηκουσε, θεσθαι κελευσας τα οπλα και ολιγον χρονον αναπαυσας, απηγε παλιν το στρατευμα επι το ηραιον: τηι δ' υστεραιαι τα αιχμαλωτα διετιθετο. οι δε πρεσβεις των βοιωτων προσκληθεντες και ερωτωμενοι ο τι ηκοιεν, περι μεν της ειρηνης ουκετι εμεμνηντο, ειπον δε οτι ει μη τι κωλυοι βουλοιντο εις αστυ προς τους σφετερους στρατιωτας παρελθειν. ο δ' επιγελασας: αλλ' οιδα μεν, εφη, οτι ου τους στρατιωτας ιδειν βουλεσθε, αλλα το ευτυχημα των φιλων υμων θεασασθαι ποσον τι γεγενηται. περιμεινατε ουν, εφη: εγω γαρ υμας αυτος αξω, και μαλλον μετ' εμου οντες γνωσεσθε ποιον τι το γεγενημενον εστι. και ουκ εψευσατο, αλλα τηι υστεραιαι θυσαμενος ηγε προς την πολιν το στρατευμα. και το μεν τροπαιον ου κατεβαλεν, ει δε τι ην λοιπον δενδρον, κοπτων και καων επεδεικνυεν ως ουδεις αντεξηιει. ταυτα δε ποιησας εστρατοπεδευσατο περι το λεχαιον: και τους θηβαιων μεντοι πρεσβεις εις μεν το αστυ ουκ ανηκε, κατα θαλατταν δε εις κρευσιν απεπεμψεν. ατε δε αηθους τοις λακεδαιμονιοις γεγενημενης της τοιαυτης συμφορας, πολυ πενθος ην κατα το λακωνικον στρατευμα, πλην οσων ετεθνασαν εν χωραι η υιοι η πατερες η αδελφοι: ουτοι δ' ωσπερ νικηφοροι λαμπροι και αγαλλομενοι τωι οικειωι παθει περιηισαν. εγενετο δε το της μορας παθος τοιωιδε τροπωι. οι αμυκλαιοι αει ποτε απερχονται εις τα υακινθια επι τον παιανα, εαν τε στρατοπεδευομενοι τυγχανωσιν εαν τε αλλως πως αποδημουντες. και τοτε δη τους εκ πασης της στρατιας αμυκλαιους κατελιπε μεν αγησιλαος εν λεχαιωι. ο δ' εκει φρουρων πολεμαρχος τους μεν απο των συμμαχων φρουρους παρεταξε φυλαττειν το τειχος, αυτος δε συν τηι των οπλιτων και τηι των ιππεων μοραι παρα την πολιν των κορινθιων τους αμυκλαιεις παρηγεν. επει δε απειχον οσον εικοσιν η τριακοντα σταδιους του σικυωνος, ο μεν πολεμαρχος συν τοις οπλιταις ουσιν ως εξακοσιοις απηιει παλιν επι το λεχαιον, τον δ' ιππαρμοστην εκελευσε συν τηι των ιππεων μοραι, επει προπεμψειαν τους αμυκλαιεις μεχρι οποσου αυτοι κελευοιεν, μεταδιωκειν. και οτι μεν πολλοι ησαν εν τηι κορινθωι και πελτασται και οπλιται ουδεν ηγνοουν: κατεφρονουν δε δια τας εμπροσθεν τυχας μηδενα αν επιχειρησαι σφισιν. οι δ' εκ των κορινθιων αστεως, καλλιας τε ο ιππονικου, των αθηναιων οπλιτων στρατηγων, και ιφικρατης, των πελταστων αρχων, καθορωντες αυτους και ου πολλους οντας και ερημους και πελταστων και ιππεων, ενομισαν ασφαλες ειναι επιθεσθαι αυτοις τωι πελταστικωι. ει μεν γαρ πορευοιντο τηι οδωι, ακοντιζομενους αν αυτους εις τα γυμνα απολλυσθαι: ει δ' επιχειροιεν διωκειν, ραιδιως αν αποφυγειν πελτασταις τοις ελαφροτατοις τους οπλιτας. γνοντες δε ταυτα εξαγουσι. και ο μεν καλλιας παρεταξε τους οπλιτας ου πορρω της πολεως, ο δε ιφικρατης λαβων τους πελταστας επεθετο τηι μοραι. οι δε λακεδαιμονιοι επει ηκοντιζοντο και ο μεν τις ετετρωτο, ο δε και επεπτωκει, τουτους μεν εκελευον τους υπασπιστας αραμενους αποφερειν εις λεχαιον: και ουτοι μονοι της μορας τηι αληθεια εσωθησαν: ο δε πολεμαρχος εκελευσε τα δεκα αφ' ηβης αποδιωξαι τους προειρημενους. ως δε εδιωκον, ηιρουν τε ουδενα εξ ακοντιου βολης οπλιται οντες πελταστας: και γαρ αναχωρειν αυτους εκελευε, πριν τους οπλιτας ομου γιγνεσθαι: επει δε ανεχωρουν εσπαρμενοι, ατε διωξαντες ως ταχους εκαστος ειχεν, αναστρεφοντες οι περι τον ιφικρατην, οι τε εκ του εναντιου παλιν ηκοντιζον και αλλοι εκ πλαγιου παραθεοντες εις τα γυμνα. και ευθυς μεν επι τηι πρωτηι διωξει κατηκοντιζον εννεα η δεκα αυτων. ως δε τουτο εγενετο, πολυ ηδη θρασυτερον επεκειντο. επει δε κακως επασχον, παλιν εκελευσεν ο πολεμαρχος διωκειν τα πεντεκαιδεκα αφ' ηβης. αναχωρουντες δε ετι πλειους αυτων η το πρωτον επεσον. ηδη δε των βελτιστων απολωλοτων, οι ιππεις αυτοις παραγιγνονται και συν τουτοις αυθις διωξιν εποιησαντο. ως δ' ενεκλιναν οι πελτασται, εν τουτωι κακως οι ιππεις επεθεντο: ου γαρ εως απεκτειναν τινας αυτων εδιωξαν, αλλα συν τοις εκδρομοις ισομετωποι και εδιωκον και επεστρεφον. ποιουντες δε και πασχοντες τα ομοια τουτοις και αυθις, αυτοι μεν αει ελαττους τε και μαλακωτεροι εγιγνοντο, οι δε πολεμιοι θρασυτεροι τε και αει πλειους οι εγχειρουντες. απορουντες δη συνιστανται επι βραχυν τινα γηλοφον, απεχοντα της μεν θαλαττης ως δυο σταδια, του δε λεχαιου ως εξ η επτα και δεκα σταδια. αισθομενοι δ' οι απο του λεχαιου, εισβαντες εις πλοιαρια παρεπλεον, εως εγενοντο κατα τον γηλοφον. οι δ' απορουντες ηδη, οτι επασχον μεν κακως και απεθνηισκον, ποιειν δε ουδεν εδυναντο, προς τουτοις δε ορωντες και τους οπλιτας επιοντας, εγκλινουσι. και οι μεν εμπιπτουσιν αυτων εις την θαλατταν, ολιγοι δε τινες μετα των ιππεων εις λεχαιον εσωθησαν. εν πασαις δε ταις μαχαις και τηι φυγηι απεθανον περι πεντηκοντα και διακοσιους. και ταυτα μεν ουτως επεπρακτο. εκ δε τουτου ο αγησιλαος την μεν σφαλεισαν μοραν εχων απηιει, αλλην δε κατελιπεν εν τωι λεχαιωι. διιων δε επ' οικου ως μεν εδυνατο οψιαιτατα κατηγετο εις τας πολεις, ως δ' εδυνατο πρωιαιτατα εξωρματο. παρα δε μαντινειαν εξ ορχομενου ορθρου αναστας ετι σκοταιος παρηλθεν. ουτω χαλεπως αν εδοκουν οι στρατιωται τους μαντινεας εφηδομενους τωι δυστυχηματι θεασασθαι. εκ τουτου δε μαλα και ταλλα επετυγχανεν ιφικρατης. καθεστηκοτων γαρ φρουρων εν σιδουντι μεν και κρομμυωνι υπο πραξιτου, οτε εκεινος ειλε ταυτα τα τειχη, εν οινοηι δε υπο αγησιλαου, οτεπερ το πειραιον εαλω, πανθ' ειλε ταυτα τα χωρια. το μεντοι λεχαιον εφρουρουν οι λακεδαιμονιοι και οι συμμαχοι. οι φυγαδες δε των κορινθιων, ουκετι πεζηι παριοντες εκ σικυωνος δια την της μορας δυστυχιαν, αλλα παραπλεοντες και εντευθεν ορμωμενοι πραγματα ειχον τε και παρειχον τοις εν τωι αστει. μετα δε τουτο οι αχαιοι εχοντες καλυδωνα, η το παλαιον αιτωλιας ην, και πολιτας πεποιημενοι τους καλυδωνιους, φρουρειν ηναγκαζοντο εν αυτηι. οι γαρ ακαρνανες επεστρατευον, και των αθηναιων δε και βοιωτων συμπαρησαν τινες αυτοις δια το συμμαχους ειναι. πιεζομενοι ουν υπ' αυτων οι αχαιοι πρεσβεις πεμπουσιν εις την λακεδαιμονα. οι δ' ελθοντες ελεγον οτι ου δικαια πασχοιεν υπο των λακεδαιμονιων. ημεις μεν γαρ, εφασαν, υμιν, ω ανδρες, οπως αν υμεις παραγγελλητε συστρατευομεθα και επομεθα οποι αν ηγησθε: υμεις δε πολιορκουμενων ημων υπο ακαρνανων και των συμμαχων αυτοις αθηναιων και βοιωτων ουδεμιαν επιμελειαν ποιεισθε. ουκ αν ουν δυναιμεθα ημεις τουτων ουτω γιγνομενων αντεχειν, αλλ' η εασαντες τον εν πελοποννησωι πολεμον διαβαντες παντες πολεμησομεν ακαρνασι τε και τοις συμμαχοις αυτων, η ειρηνην ποιησομεθα οποιαν αν τινα δυνωμεθα. ταυτα δ' ελεγον υπαπειλουντες τοις λακεδαιμονιοις απαλλαγησεσθαι της συμμαχιας, ει μη αυτοις αντεπικουρησουσι. τουτων δε λεγομενων εδοξε τοις τ' εφοροις και τηι εκκλησιαι αναγκαιον ειναι στρατευεσθαι μετα των αχαιων επι τους ακαρνανας. και εκπεμπουσιν αγησιλαον, δυο μορας εχοντα και των συμμαχων το μερος. οι μεντοι αχαιοι πανδημει συνεστρατευοντο. επει δε διεβη ο αγησιλαος, παντες μεν οι εκ των αγρων ακαρνανες εφυγον εις τα αστη, παντα δε τα βοσκηματα απεχωρησε πορρω, οπως μη αλισκηται υπο του στρατευματος. ο δ' αγησιλαος επειδη εγενετο εν τοις οριοις της πολεμιας, πεμψας εις στρατον προς το κοινον των ακαρνανων ειπεν ως, ει μη παυσαμενοι της προς βοιωτους και αθηναιους συμμαχιας εαυτους και τους συμμαχους αιρησονται, δηιωσει πασαν την γην αυτων εφεξης και παραλειψει ουδεν. επει δε ουκ επειθοντο, ουτως εποιει, και κοπτων συνεχως την χωραν ου προηιει πλεον της ημερας η δεκα η δωδεκα σταδιων. οι μεν ουν ακαρνανες, ηγη σαμενοι ασφαλες ειναι δια την βραδυτητα του στρατευματος, τα τε βοσκηματα κατεβιβαζον εκ των ορων και της χωρας τα πλειστα ειργαζοντο. επει δε εδοκουν τωι αγησιλαωι πανυ ηδη θαρρειν, ημεραι πεμπτηι η εκτηι και δεκατηι αφ' ης εισεβαλε, θυσαμενος πρωι διεπορευθη προ δειλης εξηκοντα και εκατον σταδια επι την λιμνην περι ην τα βοσκηματα των ακαρνανων σχεδον παντα ην, και ελαβε παμπληθη και βουκολια και ιπποφορβια και αλλα παντοδαπα βοσκηματα και ανδραποδα πολλα. λαβων δε και μεινας αυτου την επιουσαν ημεραν διεπωλει τα αιχμαλωτα. των μεντοι ακαρνανων πολλοι πελτασται ηλθον, και προς τωι ορει σκηνουντος του αγησιλαου βαλλοντες και σφενδονωντες απο της ακρωνυχιας του ορους επασχον μεν ουδεν, κατεβιβασαν δε εις το ομαλες το στρατοπεδον, καιπερ ηδη περι δειπνον παρασκευαζομενον. εις δε την νυκτα οι μεν ακαρνανες απηλθον, οι δε στρατιωται φυλακας καταστησαμενοι εκαθευδον. τηι δ' υστεραιαι απηγεν ο αγησιλαος το στρατευμα. και ην μεν η εξοδος εκ του περι την λιμνην λειμωνος τε και πεδιου στενη δια τα κυκλωι περιεχοντα ορη: καταλαβοντες δε οι ακαρνανες εκ των υπερδεξιων εβαλλον τε και ηκοντιζον, και υποκαταβαινοντες εις τα κρασπεδα των ορων προσεκειντο και πραγματα παρειχον, ωστε ουκετι εδυνατο το στρατευμα πορευεσθαι. επιδιωκοντες δε απο της φαλαγγος οι τε οπλιται και οι ιππεις τους επιτιθεμενους ουδεν εβλαπτον: ταχυ γαρ ησαν, οποτε αποχωροιεν, προς τοις ισχυροις οι ακαρνανες. χαλεπον δ' ηγησαμενος ο αγησιλαος δια του στενοπορου εξελθειν ταυτα πασχοντας, εγνω διωκειν τους εκ των ευωνυμων προσκειμενους, μαλα πολλους οντας: ευβατωτερον γαρ ην τουτο το ορος και οπλιταις και ιπποις. και εν ωι μεν εσφαγιαζετο, μαλα κατειχον βαλλοντες και ακοντιζοντες οι ακαρνανες, και εγγυς προσιοντες πολλους ετιτρωσκον. επει δε παρηγγειλεν, εθει μεν εκ των οπλιτων τα πεντεκαιδεκα αφ' ηβης, ηλαυνον δε οι ιππεις, αυτος δε συν τοις αλλοις ηκολουθει. οι μεν ουν υποκαταβεβηκοτες των ακαρνανων και ακροβολιζομενοι ταχυ ενεκλιναν και απεθνηισκον φευγοντες προς το αναντες: επι μεντοι του ακροτατου οι οπλιται ησαν των ακαρνανων παρατεταγμενοι και των πελταστων το πολυ, και ενταυθα επεμενον, και τα τε αλλα βελη ηφιεσαν και τοις δορασιν εξακοντιζοντες ιππεας τε κατετρωσαν και ιππους τινας απεκτειναν. επει μεντοι μικρου εδεον ηδη εν χερσι των λακεδαιμονιων οπλιτων ειναι, ενεκλιναν, και απεθανον αυτων εν εκεινηι τηι ημεραι περι τριακοσιους. τουτων δε γενομενων ο αγησιλαος τροπαιον εστησατο. και το απο τουτου περιιων κατα την χωραν εκοπτε και εκαε: προς ενιας δε των πολεων και προσεβαλλεν, υπο των αχαιων αναγκαζομενος, ου μην ειλε γε ουδεμιαν. ηνικα δε ηδη επεγιγνετο το μετοπωρον, απηιει εκ της χωρας. οι δε αχαιοι πεποιηκεναι τε ουδεν ενομιζον αυτον, οτι πολιν ουδεμιαν προσειληφει ουτε εκουσαν ουτε ακουσαν, εδεοντο τε, ει μη τι αλλο, αλλα τοσουτον γε χρονον καταμειναι αυτον, εως αν τον σπορητον διακωλυσηι τοις ακαρνασιν. ο δε απεκρινατο οτι τα εναντια λεγοιεν του συμφεροντος. εγω μεν γαρ, εφη, στρατευομαι παλιν δευρο εις το επιον θερος: ουτοι δε οσωι αν πλειω σπειρωσι, τοσουτωι μαλλον της ειρηνης επιθυμησουσι. ταυτα δ' ειπων απηιει πεζηι δι' αιτωλιας τοιαυτας οδους ας ουτε πολλοι ουτε ολιγοι δυναιντ' αν ακοντων αιτωλων πορευεσθαι: εκεινον μεντοι ειασαν διελθειν: ηλπιζον γαρ ναυπακτον αυτοις συμπραξειν ωστ' απολαβειν. επειδη δε εγενετο κατα το ριον, ταυτηι διαβας οικαδε απηλθε: και γαρ τον εκ καλυδωνος εκπλουν εις πελοποννησον οι αθηναιοι εκωλυον τριηρεσιν ορμωμενοι εξ οινιαδων. παρελθοντος δε του χειμωνος, ωσπερ υπεσχετο τοις αχαιοις, ευθυς αρχομενου του ηρος παλιν φρουραν εφαινεν επι τους ακαρνανας. οι δε αισθομενοι, και νομισαντες δια το εν μεσογειαι σφισι τας πολεις ειναι ομοιως αν πολιορκεισθαι υπο των τον σιτον φθειροντων ωσπερ ει περιεστρατοπεδευμενοι πολιορκοιντο, επεμψαν πρεσβεις εις την λακεδαιμονα, και ειρηνην μεν προς τους αχαιους, συμμαχιαν δε προς τους λακεδαιμονιους εποιησαντο. και τα μεν περι ακαρνανας ουτω διεπεπρακτο. εκ δε τουτου τοις λακεδαιμονιοις το μεν επ' αθηναιους η επι βοιωτους στρατευειν ουκ εδοκει ασφαλες ειναι οπισθεν καταλιποντας ομορον τηι λακεδαιμονι πολεμιαν και ουτω μεγαλην την των αργειων πολιν, εις δε το αργος φρουραν φαινουσιν. ο δε αγησιπολις επει εγνω οτι ειη αυτωι ηγητεον της φρουρας και τα διαβατηρια θυομενωι εγενετο, ελθων εις ολυμπιαν και χρηστηριαζομενος επηρωτα τον θεον ει οσιως αν εχοι αυτωι μη δεχομενωι τας σπονδας των αργειων, οτι ουχ οποτε καθηκοι ο χρονος, αλλ' οποτε εμβαλλειν μελλοιεν λακεδαιμονιοι, τοτε υπεφερον τους μηνας. ο δε θεος επεσημαινεν αυτωι οσιον ειναι μη δεχομενωι σπονδας αδικως υποφερομενας. εκειθεν δ' ευθυς πορευθεις εις δελφους επηρετο αυ τον απολλω ει κακεινωι δοκοιη περι των σπονδων καθαπερ τωι πατρι. ο δε απεκρινατο και μαλα κατα ταυτα. και ουτω δη αγησιπολις αναλαβων εκ φλειουντος το στρατευμα, εκεισε γαρ αυτωι συνελεγετο, εως προς τα ιερα απεδημει, ενεβαλε δια νεμεας. οι δ' αργειοι επει εγνωσαν ου δυνησομενοι κωλυειν, επεμψαν, ωσπερ ειωθεσαν, εστεφανωμενους δυο κηρυκας υποφεροντας σπονδας. ο δε αγησιπολις, αποκριναμενος οτι ου δοκοιεν τοις θεοις δικαιως υποφερειν, ουκ εδεχετο τας σπονδας, αλλ' ενεβαλε και πολλην αποριαν και εκπληξιν κατα τε τους αγρους και εν τηι πολει εποιησε. δειπνοποιουμενου δ' αυτου εν τηι αργειαι τηι πρωτηι εσπεραι, και σπονδων των μετα δειπνον ηδη γιγνομενων, εσεισεν ο θεος. και οι μεν λακεδαιμονιοι αρξαμενων των απο δαμοσιας παντες υμνησαν τον περι τον ποσειδω παιανα: οι δ' αλλοι στρατιωται ωιοντο απιεναι, οτι και αγις σεισμου ποτε γενομενου απηγαγεν εξ ηλιδος. ο δε αγησιπολις ειπων οτι ει μεν μελλοντος αυτου εμβαλλειν σεισειε, κωλυειν αν αυτον ηγειτο: επει δε εμβεβληκοτος, επικελευειν νομιζοι: και ουτω τηι υστεραιαι θυσαμενος τωι ποσειδωνι ηγειτο ου πορρω εις την χωραν. ατε δε νεωστι του αγησιλαου εστρατευμενου εις το αργος, πυνθανομενος ο αγησιπολις των στρατιωτων μεχρι μεν ποι προς το τειχος ηγαγεν ο αγησιλαος, μεχρι δε ποι την χωραν εδηιωσεν, ωσπερ πενταθλος παντηι επι το πλεον υπερβαλλειν επειρατο. και ηδη μεν ποτε βαλλομενος απο των τυρσεων τας περι το τειχος ταφρους παλιν διεβη: ην δ' οτε οιχομενων των πλειστων αργειων εις την λακωνικην ουτως εγγυς πυλων προσηλθεν ωστε οι προς ταις πυλαις οντες των αργειων απεκλεισαν τους των βοιωτων ιππεας εισελθειν βουλομενους, δεισαντες μη συνεισπεσοιεν κατα τας πυλας οι λακεδαιμονιοι: ωστ' ηναγκασθησαν οι ιππεις ωσπερ νυκτεριδες προς τοις τειχεσιν υπο ταις επαλξεσι προσαραρεναι. και ει μη ετυχον τοτε οι κρητες εις ναυπλιαν καταδεδραμηκοτες, πολλοι αν και ανδρες και ιπποι κατετοξευθησαν. εκ δε τουτου περι τας ειρκτας στρατοπεδευομενου αυτου πιπτει κεραυνος εις το στρατοπεδον: και οι μεν τινες πληγεντες, οι δε και εμβροντηθεντες απεθανον. εκ δε τουτου βουλομενος τειχισαι φρουριον τι επι ταις παρα κηλουσαν εμβολαις, εθυετο: και εφανη αυτωι τα ιερα αλοβα. ως δε τουτο εγενετο, απηγαγε το στρατευμα και διελυσε, μαλα πολλα βλαψας τους αργειους, ατε απροσδοκητως αυτοις εμβαλων. και ο μεν δη κατα γην πολεμος ουτως επολεμειτο. εν ωι δε παντα ταυτα επραττετο, τα κατα θαλατταν αυ και τας προς θαλαττηι πολεις γενομενα διηγησομαι, και των πραξεων τας μεν αξιομνημονευτους γραψω, τας δε μη αξιας λογου παρησω. πρωτον μεν τοινυν φαρναβαζος και κονων, επει ενικησαν τους λακεδαιμονιους τηι ναυμαχιαι, περιπλεοντες και τας νησους και προς τας επιθαλαττιδιας πολεις τους τε λακωνικους αρμοστας εξηλαυνον και παρεμυθουντο τας πολεις ως ουτε ακροπολεις εντειχισοιεν εασοιεν τε αυτονομους. οι δ' ακουοντες ταυτα ηδοντο τε και επηινουν και ξενια προθυμως επεμπον τωι φαρναβαζωι. και γαρ ο κονων τον φαρναβαζον εδιδασκεν ως ουτω μεν ποιουντι πασαι αυτωι αι πολεις φιλιαι εσοιντο, ει δε δουλουσθαι βουλομενος φανερος εσοιτο, ελεγεν ως μια εκαστη πολλα πραγματα ικανη ειη παρεχειν και κινδυνος ειη μη και οι ελληνες, ει ταυτα αισθοιντο, συσταιεν. ταυτα μεν ουν επειθετο ο φαρναβαζος. αποβας δ' εις εφεσον τωι μεν κονωνι δους τετταρακοντα τριηρεις εις σηστον ειπεν απανταν, αυτος δε πεζηι παρηιει επι την αυτου αρχην. και γαρ ο δερκυλιδας, οσπερ και παλαι πολεμιος ην αυτωι, ετυχεν εν αβυδωι ων, οτε η ναυμαχια εγενετο, και ουχ ωσπερ οι αλλοι αρμοσται εξελιπεν, αλλα κατεσχε την αβυδον και διεσωιζε φιλην τοις λακεδαιμονιοις. και γαρ συγκαλεσας τους αβυδηνους ελεξε τοιαδε. ω ανδρες, νυν εξεστιν υμιν και προσθεν φιλοις ουσι τηι πολει ημων ευεργετας φανηναι των λακεδαιμονιων. και γαρ το μεν εν ταις ευπραξιαις πιστους φαινεσθαι ουδεν θαυμαστον: οταν δε τινες εν συμφοραις γενομενων φιλων βεβαιοι φανωσι, τουτ' εις τον απαντα χρονον μνημονευεται. εστι δε ουχ ουτως εχον <ως>, ει τηι ναυμαχιαι εκρατηθημεν, ουδεν αρα ετι εσμεν: αλλα και το προσθεν δηπου, αθηναιων αρχοντων της θαλαττης, ικανη ην η ημετερα πολις και ευ φιλους και κακως εχθρους ποιειν. οσωι δε μαλλον αι αλλαι πολεις συν τηι τυχηι απεστραφησαν ημων, τοσουτωι οντως η υμετερα πιστοτης μειζων φανειη αν. ει δε τις τουτο φοβειται, μη και κατα γην και κατα θαλατταν ενθαδε πολιορκωμεθα, εννοειτω οτι ελληνικον μεν ουπω ναυτικον εστιν εν τηι θαλαττηι, οι δε βαρβαροι ει επιχειρησουσι της θαλαττης αρχειν, ουκ ανεξεται ταυτα η ελλας: ωσθ' εαυτηι επικουρουσα και υμιν συμμαχος γενησεται. οι μεν δη ταυτα ακουοντες ουκ ακοντως αλλα προθυμως επεισθησαν: και τους μεν ιοντας αρμοστας φιλως εδεχοντο, τους δε αποντας μετεπεμποντο. ο δε δερκυλιδας, ως συνελεγησαν πολλοι και χρησιμοι ανδρες εις την πολιν, διαβας και εις σηστον, καταντικρυ οντα αβυδου και απεχοντα ου πλεον οκτω σταδιων, οσοι τε δια λακεδαιμονιους γην εσχον εν χερρονησωι, ηθροιζε, και οσοι αυ εκ των εν τηι ευρωπηι πολεων αρμοσται εξεπιπτον, και τουτους εδεχετο, λεγων οτι ουδ' εκεινους αθυμειν δει, εννοουμενους οτι και εν τηι ασιαι, η εξ αρχης βασιλεως εστι, και τημνος, ου μεγαλη πολις, και αιγαιεις και αλλα γε χωρια δυνανται οικειν ουχ υπηκοοι οντες βασιλεως. καιτοι, εφη, ποιον μεν <αν> ισχυροτερον σηστου λαβοιτε χωριον, ποιον δε δυσπολιορκητοτερον; ο και νεων και πεζων δειται, ει μελλοι πολιορκηθησεσθαι. τουτους αυ τοιαυτα λεγων εσχε του εκπεπληχθαι. ο δε φαρναβαζος επει ηυρε την τε αβυδον και τον σηστον ουτως εχοντα, προηγορευεν αυτοις ως ει μη εκπεμψοιεν τους λακεδαιμονιους, πολεμον εξοισει προς αυτους. επει δε ουκ επειθοντο, κονωνι μεν προσεταξε κωλυειν αυτους την θαλατταν πλειν, αυτος δε εδηιου την των αβυδηνων χωραν. επει δε ουδεν επεραινε προς το καταστρεφεσθαι, αυτος μεν επ' οικου απηλθε, τον δε κονωνα εκελευεν ευτρεπιζεσθαι τας καθ' ελλησποντον πολεις, οπως εις το εαρ οτι πλειστον ναυτικον αθροισθειη. οργιζομενος γαρ τοις λακεδαιμονιοις ανθ' ων επεπονθει περι παντος εποιειτο ελθειν τε εις την χωραν αυτων και τιμωρησασθαι ο τι δυναιτο. και τον μεν χειμωνα εν τοιουτοις οντες διηγον: αμα δε τωι εαρι ναυς τε πολλας συμπληρωσας και ξενικον προσμισθωσαμενος επλευσεν ο φαρναβαζος τε και ο κονων μετ' αυτου δια νησων εις μηλον, εκειθεν δε ορμωμενοι εις την λακεδαιμονα. καταπλευσας δε πρωτον μεν εις φαρας εδηιωσε ταυτην την χωραν, επειτα και αλλοσε αποβαινων της παραθαλαττιας εκακουργει ο τι εδυνατο. φοβουμενος δε την τε αλιμενοτητα της χωρας και τα της βοηθειας και την σπανοσιτιαν, ταχυ τε ανεστρεψε και αποπλεων ωρμισθη της κυθηριας εις φοινικουντα. επει δε οι εχοντες την πολιν των κυθηριων φοβηθεντες μη κατα κρατος αλοιεν εξελιπον τα τειχη, εκεινους μεν υποσπονδους αφηκεν εις την λακωνικην, αυτος δ' επισκευασας το των κυθηριων τειχος φρουρους τε και νικοφημον αθηναιον αρμοστην εν τοις κυθηροις κατελιπε. ταυτα δε ποιησας και εις ισθμον της κορινθιας καταπλευσας, και παρακελευσαμενος τοις συμμαχοις προθυμως τε πολεμειν και ανδρας πιστους φαινεσθαι βασιλει, καταλιπων αυτοις χρηματα οσα ειχεν, ωιχετο επ' οικου αποπλεων. λεγοντος δε του κονωνος <ως> ει εωιη αυτον εχειν το ναυτικον, θρεψοι μεν απο των νησων, καταπλευσας δ' εις την πατριδα συναναστησοι τα τε μακρα τειχη τοις αθηναιοις και το περι τον πειραια τειχος, ου ειδεναι εφη οτι λακεδαιμονιοις ουδεν αν βαρυτερον γενοιτο, και τουτο ουν, εφη, συ τοις μεν αθηναιοις κεχαρισμενος εσει, τους δε λακεδαιμονιους τετιμωρημενος: εφ' ωι γαρ πλειστα επονησαν, ατελες αυτοις ποιησεις. ο δε φαρναβαζος ακουσας ταυτα απεστειλεν αυτον προθυμως εις τας αθηνας, και χρηματα προσεθηκεν αυτωι εις τον ανατειχισμον. ο δε αφικομενος πολυ του τειχους ωρθωσε, τα τε αυτου πληρωματα παρεχων και τεκτοσι και λιθολογοις μισθον διδους, και αλλο ει τι αναγκαιον ην, δαπανων. ην μεντοι του τειχους α και αυτοι αθηναιοι και βοιωτοι και αλλαι πολεις εθελουσιαι συνετειχισαν. οι μεντοι κορινθιοι αφ' ων ο φαρναβαζος κατελιπε χρηματων ναυς πληρωσαντες και αγαθινον ναυαρχον επιστησαντες εθαλαττοκρατουν εν τωι περι αχαιαν και λεχαιον κολπωι. αντεπληρωσαν δε και οι λακεδαιμονιοι ναυς, ων ποδανεμος ηρχεν. επει δε ουτος εν προσβοληι τινι γενομενηι απεθανε, και πολλις αυ επιστολευς ων τρωθεις απηλθεν, ηριππιδας ταυτας αναλαμβανει τας ναυς. προαινος μεντοι κορινθιος τας παρ' αγαθινου παραλαβων ναυς εξελιπε το ριον: λακεδαιμονιοι δ' αυτο παρελαβον. μετα δε τουτο τελευτιας επι τας ηριππιδου ναυς ηλθε, και ουτος αυ του κολπου παλιν εκρατει. οι δε λακεδαιμονιοι ακουοντες οτι κονων και το τειχος τοις αθηναιοις εκ των βασιλεως χρηματων ανορθοιη και το ναυτικον απο των εκεινου τρεφων τας τε νησους και τας εν τηι ηπειρωι παρα θαλατταν πολεις αθηναιοις ευτρεπιζοι, ενομισαν, ει ταυτα διδασκοιεν τιριβαζον βασιλεως οντα στρατηγον, η και αποστησαι αν προς εαυτους τον τιριβαζον η παυσαι γ' αν το κονωνος ναυτικον τρεφοντα. γνοντες δε ουτω, πεμπουσιν ανταλκιδαν προς τον τιριβαζον, προσταξαντες αυτωι ταυτα διδασκειν και πειρασθαι ειρηνην τηι πολει ποιεισθαι προς βασιλεα. αισθομενοι δε ταυτα οι αθηναιοι αντιπεμπουσι πρεσβεις μετα κονωνος ερμογενη και διωνα και καλλισθενη και καλλιμεδοντα. συμπαρεκαλεσαν δε και απο των συμμαχων πρεσβεις: και παρεγενοντο απο τε βοιωτων και κορινθου και αργους. επει δ' εκει ησαν, ο μεν ανταλκιδας ελεγε προς τον τιριβαζον οτι ειρηνης δεομενος ηκοι τηι πολει προς βασιλεα, και ταυτης οιασπερ βασιλευς επεθυμει. των τε γαρ εν τηι ασιαι ελληνιδων πολεων λακεδαιμονιους βασιλει ουκ αντιποιεισθαι, τας τε νησους απασας και τας αλλας πολεις αρκειν σφισιν αυτονομους ειναι. καιτοι, εφη, τοιαυτα εθελοντων ημων, τινος αν ενεκα προς ημας [οι ελληνες η] βασιλευς πολεμιη η χρηματα δαπανωιη; και γαρ ουδ' επι βασιλεα στρατευεσθαι δυνατον ουτε αθηναιοις μη ηγουμενων ημων ουθ' ημιν αυτονομων ουσων των πολεων. τωι μεν δη τιριβαζωι ακουοντι ισχυρως ηρεσκον οι του ανταλκιδου λογοι: τοις δε εναντιοις λογοι ταυτ' ην. οι τε γαρ αθηναιοι εφοβουντο συνθεσθαι αυτονομους ειναι τας νησους, μη λημνου και ιμβρου και σκυρου στερηθειεν, οι τε θηβαιοι, μη αναγκασθειησαν αφειναι τας βοιωτιας πολεις αυτονομους, οι τ' αργειοι, ου επεθυμουν, ουκ ενομιζον αν την κορινθον δυνασθαι ως αργος εχειν τοιουτων συνθηκων και σπονδων γενομενων. αυτη μεν η ειρηνη ουτως εγενετο ατελης, και απηλθον οικαδε εκαστος. ο μεντοι τιριβαζος το μεν ανευ βασιλεως μετα λακεδαιμονιων γενεσθαι ουκ ασφαλες αυτωι ηγειτο ειναι: λαθραι γε μεντοι εδωκε χρηματα ανταλκιδαι, οπως αν πληρωθεντος ναυτικου υπο λακεδαιμονιων οι τε αθηναιοι και οι συμμαχοι αυτων μαλλον της ειρηνης προσδεοιντο, και τον κονωνα ως αδικουντα τε βασιλεα και αληθη λεγοντων λακεδαιμονιων ειρξε. ταυτα δε ποιησας ανεβαινε προς βασιλεα, φρασων α τε λεγοιεν οι λακεδαιμονιοι και οτι κονωνα συνειληφως ειη ως αδικουντα, και ερωτησων τι χρη ποιειν περι τουτων απαντων. και βασιλευς μεν, ως τιριβαζος ανω παρ' αυτωι ην, στρουθαν καταπεμπει επιμελησομενον των κατα θαλατταν. ο μεντοι στρουθας ισχυρως τοις αθηναιοις και τοις συμμαχοις την γνωμην προσειχε, μεμνημενος οσα κακα επεπονθει η βασιλεως χωρα υπ' αγησιλαου. οι δε λακεδαιμονιοι επει εωρων τον στρουθαν προς εαυτους μεν πολεμικως εχοντα, προς δε τους αθηναιους φιλικως, θιβρωνα πεμπουσιν επι πολεμωι προς αυτον. ο δε διαβας τε και ορμωμενος εξ εφεσου τε και των εν μαιανδρου πεδιωι πολεων πριηνης τε και λευκοφρυος και αχιλλειου, εφερε και ηγε την βασιλεως. προιοντος δε του χρονου κατανοησας ο στρουθας οτι θιβρων βοηθοιη εκαστοτε ατακτως και καταφρονητικως, επεμψεν ιππεας εις το πεδιον και καταδραμοντας εκελευσε περιβαλλομενους ελαυνειν ο τι δυναιντο. ο δε θιβρων ετυγχανεν εξ αριστου διασκηνων μετα θερσανδρου του αυλητου. ην γαρ ο θερσανδρος ου μονον αυλητης αγαθος, αλλα και αλκης [ισχυος], ατε λακωνιζων, αντεποιειτο. ο δε στρουθας, ιδων ατακτως τε βοηθουντας και ολιγους τους πρωτους, επιφαινεται πολλους τε εχων και συντεταγμενους ιππεας. και θιβρωνα μεν και θερσανδρον πρωτους απεκτειναν: επει δ' ουτοι επεσον, ετρεψαντο και το αλλο στρατευμα, και διωκοντες παμπληθεις κατεβαλον, ησαν δε και οι εσωθησαν αυτων εις τας φιλιας πολεις, και πλειους δια το οψε αισθεσθαι της βοηθειας. πολλακις γαρ, και τοτε, ουδε παραγγειλας την βοηθειαν εποιησατο. και ταυτα μεν ουτως εγεγενητο. επει δ' ηλθον εις λακεδαιμονα οι εκπεπτωκοτες ροδιων υπο του δημου, εδιδασκον ως ουκ αξιον ειη περιιδειν αθηναιους ροδον καταστρεψαμενους και τοσαυτην δυναμιν συνθεμενους. γνοντες ουν οι λακεδαιμονιοι ως ει μεν ο δημος κρατησοι, αθηναιων εσται ροδος απασα, ει δε οι πλουσιωτεροι, εαυτων, επληρωσαν αυτοις ναυς οκτω, ναυαρχον δε εκδικον επεστησαν. συνεξεπεμψαν δ' επι τουτων των νεων και διφριδαν. εκελευσαν δ' αυτον διαβαντα εις την ασιαν τας τε θιβρωνα υποδεξαμενας πολεις διασωιζειν, και στρατευμα το περισωθεν αναλαβοντα και αλλο, ει ποθεν δυναιτο, συλλεξαντα πολεμειν προς στρουθαν. ο μεν δη διφριδας ταυτ' εποιει, και τα τ' αλλα επετυγχανε και τιγρανην τον την στρουθα εχοντα θυγατερα πορευομενον εις σαρδεις λαμβανει συν αυτηι τηι γυναικι, και χρηματων πολλων απελυσεν: ωστ' ευθυς εντευθεν ειχε μισθοδοτειν. ην δ' ουτος ανηρ ευχαρις τε ουχ ηττον του θιβρωνος, μαλλον τε συντεταγμενος και εγχειρητικωτερος στρατηγος. ουδε γαρ εκρατουν αυτου αι του σωματος ηδοναι, αλλ' αει προς ωι ειη εργωι, τουτο επραττεν. ο δ' εκδικος επει εις την κνιδον επλευσε και επυθετο τον εν τηι ροδωι δημον παντα κατεχοντα, και κρατουντα και κατα γην και κατα θαλατταν [διεπλεον] διπλασιαις τριηρεσιν η αυτος ειχεν, ησυχιαν ηγεν εν τηι κνιδωι. οι δ' αυ λακεδαιμονιοι επει ηισθοντο αυτον ελαττω εχοντα δυναμιν η ωστε τους φιλους ωφελειν, εκελευσαν τον τελευτιαν συν ταις δωδεκα ναυσιν αις ειχεν εν τωι περι αχαιαν και λεχαιον κολπωι περιπλειν προς τον εκδικον, κακεινον μεν αποπεμψαι, αυτον δε των τε βουλομενων φιλων ειναι επιμελεισθαι και τους πολεμιους ο τι δυναιτο κακον ποιειν. ο δε τελευτιας επειδη αφικετο εις την σαμον, προσλαβων εκειθεν ναυς επλευσεν εις κνιδον, ο δ' εκδικος οικαδε. αυτος δ' επλει εις την ροδον, ηδη εχων ναυς επτα και εικοσι: πλεων δε περιτυγχανει φιλοκρατει τωι εφιαλτου πλεοντι μετα δεκα τριηρων αθηνηθεν εις κυπρον επι συμμαχιαι τηι ευαγορου, και λαμβανει πασας, υπεναντιωτατα δη ταυτα αμφοτεροι εαυτοις πραττοντες: οι τε γαρ αθηναιοι φιλωι χρωμενοι βασιλει συμμαχιαν επεμπον ευαγοραι τωι πολεμουντι προς βασιλεα, ο τε τελευτιας λακεδαιμονιων πολεμουντων βασιλει τους πλεοντας επι τωι εκεινου πολεμωι διεφθειρεν. επαναπλευσας δ' εις κνιδον και διαθεμενος α ελαβεν, εις ροδον αυ αφικομενος εβοηθει τοις τα αυτων φρονουσιν. οι δ' αθηναιοι νομισαντες τους λακεδαιμονιους παλιν δυναμιν κατασκευαζεσθαι εν τηι θαλαττηι, αντεκπεμπουσι θρασυβουλον τον στειριεα συν τετταρακοντα ναυσιν. ο δ' εκπλευσας της μεν εις ροδον βοηθειας επεσχε, νομιζων ουτ' αν αυτος ραιδιως τιμωρησασθαι τους φιλους των λακεδαιμονιων τειχος εχοντας και τελευτιου συν ναυσι παροντος συμμαχου αυτοις, ουτ' αν τους σφετερους φιλους υπο τοις πολεμιοις γενεσθαι, τας τε πολεις εχοντας και πολυ πλειους οντας και μαχηι κεκρατηκοτας: εις δε τον ελλησποντον πλευσας και ουδενος αντιπαλου παροντος ενομισε καταπραξαι αν τι τηι πολει αγαθον. και ουτω δη πρωτον μεν καταμαθων στασιαζοντας αμηδοκον τε τον οδρυσων βασιλεα και σευθην τον επι θαλαττηι αρχοντα αλληλοις μεν διηλλαξεν αυτους, αθηναιοις δε φιλους και συμμαχους εποιησε, νομιζων και τας υπο τηι θραικηι οικουσας ελληνιδας πολεις φιλων οντων τουτων μαλλον προσεχειν αν τοις αθηναιοις τον νουν. εχοντων δε τουτων τε καλως και των εν τηι ασιαι πολεων δια το βασιλεα φιλον τοις αθηναιοις ειναι, πλευσας εις βυζαντιον απεδοτο την δεκατην των εκ του ποντου πλεοντων. μετεστησε δε εξ ολιγαρχιας εις το δημοκρατεισθαι τους βυζαντιους: ωστε ουκ αχθεινως εωρα ο των βυζαντιων δημος αθηναιους οτι πλειστους παροντας εν τηι πολει. ταυτα δε πραξας και καλχηδονιους φιλους προσποιησαμενος απεπλει εξω του ελλησποντου. επιτυχων δ' εν τηι λεσβωι ταις πολεσι πασαις πλην μυτιληναιων λακωνιζουσαις, επ' ουδεμιαν αυτων ηιει, πριν εν μυτιληνηι συνταξας τους τε απο των εαυτου νεων τετρακοσιους οπλιτας και τους εκ των πολεων φυγαδας, οσοι εις μυτιληνην κατεπεφευγεσαν, και αυτων δε μυτιληναιων τους ερρωμενεστατους προσλαβων, και ελπιδας υποθεις τοις μεν μυτιληναιοις, ως εαν λαβηι τας πολεις, προσταται πασης λεσβου εσονται, τοις δε φυγασιν, ως εαν ομου οντες επι μιαν εκαστην των πολεων ιωσιν, ικανοι εσονται απαντες εις τας πατριδας ανασωθηναι, τοις δ' αυ επιβαταις ως φιλην λεσβον προσποιησαντες τηι πολει πολλην ευποριαν χρηματων διαπεπραγμενοι εσονται, ταυτα δε παραμυθησαμενος και συνταξας ηγεν αυτους επι μηθυμναν. θηριμαχος μεντοι, ος αρμοστης ετυγχανεν ων των λακεδαιμονιων, ως ηκουσε τον θρασυβουλον προσιεναι, τους τ' απο των αυτου νεων λαβων επιβατας και αυτους τους μηθυμναιους και οσοι μυτιληναιων φυγαδες ετυγχανον αυτοθι, απηντων επι τα ορια. μαχης δε γενομενης ο μεν θηριμαχος αυτου αποθνηισκει, των δ' αλλων φευγοντων πολλοι απεθανον. εκ δε τουτου τας μεν προσηγαγετο των πολεων, εκ δε των ου προσχωρουσων λεηλατων χρηματα τοις στρατιωταις, εσπευσεν εις την ροδον αφικεσθαι. οπως <δ'> αν και εκει ως ερρωμενεστατον το στρατευμα ποιησαιτο, εξ αλλων τε πολεων ηργυρολογει και εις ασπενδον αφικομενος ωρμισατο εις τον ευρυμεδοντα ποταμον. ηδη δ' εχοντος αυτου χρηματα παρα των ασπενδιων, αδικησαντων τι εκ των αγρων των στρατιωτων, οργισθεντες οι ασπενδιοι της νυκτος επιπεσοντες κατακοπτουσιν εν τηι σκηνηι αυτον. και θρασυβουλος μεν δη μαλα δοκων ανηρ αγαθος ειναι ουτως ετελευτησεν. οι μεντοι αθηναιοι ελομενοι αντ' αυτου αγυρριον επι τας ναυς εξεπεμψαν. αισθομενοι δ' οι λακεδαιμονιοι οτι η δεκατη τε των εκ του ποντου πεπραμενη ειη εν βυζαντιωι υπ' αθηναιων και καλχηδονα εχουσι και αι αλλαι ελλησποντιαι πολεις φιλου οντος αυτοις φαρναβαζου ευ εχοιεν, εγνωσαν επιμελητεον ειναι. τωι μεν ουν δερκυλιδαι ουδεν εμεμφοντο: αναξιβιος μεντοι φιλων αυτωι γενομενων των εφορων διεπραξατο ωστε αυτος εκπλευσαι αρμοστης εις αβυδον. ει δε λαβοι αφορμην και ναυς, και πολεμησειν υπισχνειτο τοις αθηναιοις, ωστε μη εχειν εκεινοις καλως τα εν ελλησποντωι. οι μεν δη δοντες και τρεις τριηρεις και αφορμην εις ξενους χιλιους εξεπεμψαν τον αναξιβιον. ο δε επειδη αφικετο, κατα γην μεν αθροισας ξενικον των τ' αιολιδων πολεων παρεσπατο τινας του φαρναβαζου και επιστρατευσασαις ταις πολεσιν επι την αβυδον αντεπεστρατευε και επεπορευετο και εδηιου την χωραν αυτων: και ναυς δε προς αις ειχε συμπληρωσας εξ αβυδου τρεις αλλας κατηγεν, ει τι που λαμβανοι αθηναιων πλοιον η των εκεινων συμμαχων. αισθομενοι δε ταυτα οι αθηναιοι και δεδιοτες μη φθαρειη σφισιν α κατεσκευασεν εν τωι ελλησποντωι θρασυβουλος, αντεκπεμπουσιν ιφικρατην ναυς οκτω εχοντα και πελταστας εις διακοσιους και χιλιους. οι πλειστοι δε αυτων ησαν ων εν κορινθωι ηρξεν. επει γαρ οι αργειοι την κορινθον αργος επεποιηντο, ουδεν εφασαν αυτων δεισθαι: και γαρ απεκτονει τινας των αργολιζοντων: και ουτως απελθων αθηναζε οικοι ετυχεν ων. επει δε αφικετο εις χερρονησον, το μεν πρωτον αναξιβιος και ιφικρατης ληιστας διαπεμποντες επολεμουν αλληλοις: προιοντος δε του χρονου ο ιφικρατης αισθομενος και αναξιβιον οιχομενον εις αντανδρον συν τε τοις μισθοφοροις και τοις περι αυτον λακωνικοις και συν αβυδηνοις διακοσιοις οπλιταις, και ακουσας οτι την αντανδρον φιλιαν προσειληφως ειη, υπονοων οτι καταστησας αυ την εκει φρουραν αποπορευσοιτο παλιν και απαξοι τους αβυδηνους οικαδε, διαβας της νυκτος ηι ερημοτατον ην της αβυδηνης και επανελθων εις τα ορη ενεδραν εποιησατο. τας δε τριηρεις αι διηγαγον αυτον εκελευε παραπλειν αμα τηι ημεραι παρα την χερρονησον της ανω, οπως δοκοιη, ωσπερ ειωθει, επ' αργυρολογιαν επαναπεπλευκεναι. ταυτα δε ποιησας ουκ εψευσθη, αλλ' ο αναξιβιος απεπορευετο, ως μεν ελεγετο, ουδε των ιερων γεγενημενων αυτωι εκεινηι τηι ημεραι, αλλα καταφρονησας, οτι δια φιλιας τε επορευετο και εις πολιν φιλιαν και οτι ηκουε των απαντωντων τον ιφικρατην αναπεπλευκεναι της επι προκοννησου, αμελεστερον επορευετο. ομως δε ο ιφικρατης, εως μεν εν τωι ισοπεδωι το στρατευμα του αναξιβιου ην, ουκ εξανιστατο: επειδη δε οι μεν αβυδηνοι αφηγουμενοι ηδη εν τωι παρα κρεμαστην ησαν πεδιωι, ενθα εστι τα χρυσεια αυτοις, το δ' αλλο στρατευμα επομενον εν τωι καταντει ην, ο δε αναξιβιος αρτι κατεβαινε συν τοις λακωνικοις, εν τουτωι ο ιφικρατης εξανιστησι την ενεδραν και δρομωι εφερετο προς αυτον. και ο αναξιβιος γνους μη ειναι ελπιδα σωτηριας, ορων επι πολυ τε και στενον εκτεταμενον το εαυτου στρατευμα, και νομιζων προς το αναντες ουκ αν δυνασθαι σαφως βοηθησαι εαυτωι τους προεληλυθοτας, ορων δε και εκπεπληγμενους απαντας, ως ειδον την ενεδραν, ειπε προς τους παροντας: ανδρες, εμοι μεν ενθαδε καλον αποθανειν: υμεις δε πριν συμμειξαι τοις πολεμιοις σπευδετε εις την σωτηριαν. και ταυτ' ελεγε και παρα του υπασπιστου λαβων την ασπιδα εν χωραι αυτου μαχομενος αποθνηισκει. και τα παιδικα μεντοι αυτωι παρεμεινε, και των λακεδαιμονιων δε των συνεληλυθοτων εκ των πολεων αρμοστηρων ως δωδεκα μαχομενοι συναπεθανον: οι δ' αλλοι φευγοντες επιπτον. οι δ' εδιωκον μεχρι του αστεως. και των τε αλλων ως διακοσιοι απεθανον και των αβυδηνων οπλιτων περι πεντηκοντα. ταυτα δε πραξας ο ιφικρατης ανεχωρησε παλιν εις χερρονησον.[5] {Work} {ελληνικων ε} και τα μεν δη περι ελλησποντον αθηναιοις τε και λακεδαιμονιοις τοιαυτα ην. ων δε παλιν ο ετεονικος εν τηι αιγινηι, και επιμειξιαι χρωμενων τον προσθεν χρονον των αιγινητων προς τους αθηναιους, επει φανερως κατα θαλατταν ο πολεμος επολεμειτο, συνδοξαν και τοις εφοροις εφιησι ληιζεσθαι τον βουλομενον εκ της αττικης. οι δ' αθηναιοι πολιορκουμενοι υπ' αυτων, πεμψαντες εις αιγιναν και οπλιτας και στρατηγον αυτων παμφιλον επετειχισαν αιγινηταις και επολιορκουν αυτους και κατα γην και κατα θαλατταν δεκα τριηρεσιν. ο μεντοι τελευτιας τυχων επι των νησων ποι αφιγμενος κατα χρηματων πορον, ακουσας ταυτα περι του επιτειχισμου, εβοηθει τοις αιγινηταις: και το μεν ναυτικον απηλασε, το δ' επιτειχισμα διεφυλαττεν ο παμφιλος. εκ δε τουτου απο λακεδαιμονιων ιεραξ ναυαρχος αφικνειται. κακεινος μεν παραλαμβανει το ναυτικον, ο δε τελευτιας μακαριωτατα δη απεπλευσεν οικαδε. ηνικα γαρ επι θαλατταν κατεβαινεν επ' οικου ορμωμενος, ουδεις εκεινον των στρατιωτων ος ουκ εδεξιωσατο, και ο μεν εστεφανωσεν, ο δε εταινιωσεν, οι δ' υστερησαντες ομως και αναγομενου ερριπτον εις την θαλατταν στεφανους και ηυχοντο αυτωι πολλα και αγαθα. γιγνωσκω μεν ουν οτι εν τουτοις ουτε δαπανημα ουτε κινδυνον ουτε μηχανημα αξιολογον ουδεν διηγουμαι: αλλα ναι μα δια τοδε αξιον μοι δοκει ειναι ανδρι εννοειν, τι ποτε ποιων ο τελευτιας ουτω διεθηκε τους αρχομενους. τουτο γαρ ηδη πολλων και χρηματων και κινδυνων αξιολογωτατον ανδρος εργον εστιν. ο δ' αυ ιεραξ τας μεν αλλας ναυς λαβων παλιν επλει εις ροδον, εν αιγινηι δε τριηρεις δωδεκα κατελιπε και γοργωπαν τον αυτου επιστολεα αρμοστην. και εκ τουτου επολιορκουντο μαλλον οι εν τωι επιτειχισματι αθηναιων η οι εν τηι πολει: ωστε υπο ψηφισματος αθηναιοι πληρωσαντες ναυς πολλας απεκομισαντο εξ αιγινης πεμπτωι μηνι τους εκ του φρουριου. τουτων δε γενομενων οι αθηναιοι παλιν αυ πραγματα ειχον υπο τε των ληιστων και του γοργωπα: και αντιπληρουσι ναυς τρισκαιδεκα, και αιρουνται ευνομον ναυαρχον επ' αυτας. οντος δε του ιερακος εν ροδωι οι λακεδαιμονιοι ανταλκιδαν ναυαρχον εκπεμπουσι, νομιζοντες και τιριβαζωι τουτο ποιουντες μαλιστ' αν χαριζεσθαι. ο δε ανταλκιδας επει αφικετο εις αιγιναν, συμπαραλαβων τας του γοργωπα ναυς επλευσεν εις εφεσον, και τον μεν γοργωπαν παλιν αποπεμπει εις αιγιναν συν ταις δωδεκα ναυσιν, επι δε ταις αλλαις νικολοχον επεστησε τον επιστολεα. και ο μεν νικολοχος βοηθων αβυδηνοις επλει εκεισε: παρατρεπομενος δε εις τενεδον εδηιου την χωραν, και χρηματα λαβων απεπλευσεν εις αβυδον. οι δε των αθηναιων στρατηγοι αθροισθεντες απο σαμοθραικης τε και θασου και των κατ' εκεινα χωριων εβοηθουν τοις τενεδιοις. ως δ' ηισθοντο εις αβυδον καταπεπλευκοτα τον νικολοχον, ορμωμενοι εκ χερρονησου επολιορκουν αυτον εχοντα ναυς πεντε και εικοσι δυο και τριακοντα ταις μεθ' εαυτων. ο μεντοι γοργωπας αποπλεων εξ εφεσου περιτυγχανει ευνομωι: και τοτε μεν κατεφυγεν εις αιγιναν μικρον προ ηλιου δυσμων: εκβιβασας δ' ευθυς εδειπνιζε τους στρατιωτας. ο δ' ευνομος ολιγον χρονον υπομεινας απεπλει. νυκτος δ' επιγενομενης, φως εχων, ωσπερ νομιζεται, αφηγειτο, οπως μη πλανωνται αι επομεναι. ο δε γοργωπας εμβιβασας ευθυς επηκολουθει κατα τον λαμπτηρα, υπολειπομενος, οπως μη φανερος ειη μηδ' αισθησιν παρεχοι, λιθων τε ψοφωι των κελευστων αντι φωνης χρωμενων και παραγωγηι των κωπων. επει δε ησαν αι του ευνομου προς τηι γηι περι ζωστηρα της αττικης, εκελευε τηι σαλπιγγι επιπλειν. τωι δε ευνομωι εξ ενιων μεν των νεων αρτι εξεβαινον, οι δε και ετι ωρμιζοντο, οι δε και ετι κατεπλεον. ναυμαχιας δε προς την σεληνην γενομενης, τετταρας τριηρεις λαμβανει ο γοργωπας, και αναδησαμενος ωιχετο αγων εις αιγιναν: αι δ' αλλαι νηες αι των αθηναιων εις τον πειραια κατεφυγον. μετα δε ταυτα χαβριας εξεπλει εις κυπρον βοηθων ευαγοραι, πελταστας τ' εχων οκτακοσιους και δεκα τριηρεις, προσλαβων δε και αθηνηθεν αλλας τε ναυς και οπλιτας. αυτος δε της νυκτος αποβας εις την αιγιναν πορρωτερω του ηρακλειου εν κοιλωι χωριωι ενηδρευσεν, εχων τους πελταστας. αμα δε τηι ημεραι, ωσπερ συνεκειτο, ηκον οι των αθηναιων οπλιται, δημαινετου αυτων ηγουμενου, και ανεβαινον του ηρακλειου επεκεινα ως εκκαιδεκα σταδιους, ενθα η τριπυργια καλειται. ακουσας δε ταυτα ο γοργωπας, εβοηθει μετα τε των αιγινητων και συν τοις των νεων επιβαταις και σπαρτιατων οι ετυχον αυτοθι παροντες οκτω. και απο των πληρωματων δε των εκ των νεων εκηρυξε βοηθειν οσοι ελευθεροι ειεν: ωστ' εβοηθουν και τουτων πολλοι, ο τι εδυνατο εκαστος οπλον εχων. επει δε παρηλλαξαν οι πρωτοι την ενεδραν, εξανιστανται οι περι τον χαβριαν, και ευθυς ηκοντιζον και εβαλλον. επηισαν δε και οι εκ των νεων αποβεβηκοτες οπλιται. και οι μεν πρωτοι, ατε ουδενος αθροου οντος, ταχυ απεθανον, ων ην γοργωπας τε και οι λακεδαιμονιοι: επει δε ουτοι επεσον, ετραπησαν δη και οι αλλοι. και απεθανον αιγινητων μεν ως πεντηκοντα και εκατον, ξενοι δε και μετοικοι και ναυται καταδεδραμηκοτες ουκ ελαττους διακοσιων. εκ δε τουτου οι μεν αθηναιοι, ωσπερ εν ειρηνηι, επλεον την θαλατταν: ουδε γαρ τωι ετεονικωι ηθελον οι ναυται καιπερ αναγκαζοντι εμβαλλειν, επει μισθον ουκ εδιδου. εκ δε τουτου οι λακεδαιμονιοι τελευτιαν αυ †επι ταυτηι εκπεμπουσιν †επι ταυτας τας ναυς ναυαρχον. ως δε ειδον αυτον ηκοντα οι ναυται, υπερησθησαν. ο δ' αυτους συγκαλεσας ειπε τοιαδε: ω ανδρες στρατιωται, εγω χρηματα μεν ουκ εχων ηκω: εαν μεντοι θεος εθεληι και υμεις συμπροθυμησθε, πειρασομαι τα επιτηδεια υμιν ως πλειστα ποριζειν. ευ δ' ιστε, εγω οταν υμων αρχω, ευχομαι τε ουδεν ηττον ζην υμας η και εμαυτον, τα τ' επιτηδεια θαυμασαιτε μεν αν ισως, ει φαιην βουλεσθαι υμας μαλλον η εμε εχειν: εγω δε νη τους θεους και δεξαιμην αν αυτος μαλλον δυο ημερας ασιτος η υμας μιαν γενεσθαι: η γε μην θυρα η εμη ανεωικτο μεν δηπου και προσθεν εισιεναι τωι δεομενωι τι εμου, ανεωιξεται δε και νυν. ωστε οταν υμεις πληρη εχητε τα επιτηδεια, τοτε και εμε οψεσθε αφθονωτερον διαιτωμενον: αν δε ανεχομενον με ορατε και ψυχη και θαλπη και αγρυπνιαν, οιεσθε και υμεις ταυτα παντα καρτερειν. ουδεν γαρ εγω τουτων κελευω υμας ποιειν ινα ανιασθε, αλλ' ινα εκ τουτων αγαθον τι λαμβανητε. και η πολις δε τοι, εφη, ω ανδρες στρατιωται, η ημετερα, η δοκει ευδαιμων ειναι, ευ ιστε οτι ταγαθα και τα καλα εκτησατο ου ραιθυμουσα, αλλα εθελουσα και πονειν και κινδυνευειν, οποτε δεοι. και υμεις ουν ητε μεν και προτερον, ως εγω οιδα, ανδρες αγαθοι: νυν δε πειρασθαι χρη ετι αμεινους γιγνεσθαι, ιν' ηδεως μεν συμπονωμεν, ηδεως δε συνευδαιμονωμεν. τι γαρ ηδιον η μηδενα ανθρωπων κολακευειν μητε ελληνα μητε βαρβαρον ενεκα μισθου, αλλ' εαυτοις ικανους ειναι τα επιτηδεια ποριζεσθαι, και ταυτα οθενπερ καλλιστον; η γαρ τοι εν πολεμωι απο των πολεμιων αφθονια ευ ιστε οτι αμα τροφην τε και ευκλειαν εν πασιν ανθρωποις παρεχεται. ο μεν ταυτ' ειπεν, οι δε παντες ανεβοησαν παραγγελλειν ο τι αν δεηι, ως σφων υπηρετησοντων. ο δε τεθυμενος ετυγχανεν: ειπε δε: αγετε, ω ανδρες, δειπνησατε μεν απερ και ως εμελλετε: προπαρασχεσθε δε μοι μιας ημερας σιτον. επειτα δε ηκετε επι τας ναυς αυτικα μαλα, οπως πλευσωμεν ενθα θεος εθελει, εν καιρωι αφιξομενοι. επειδη δε ηλθον, εμβιβασαμενος αυτους εις τας ναυς επλει της νυκτος εις τον λιμενα των αθηναιων, τοτε μεν αναπαυων και παραγγελλων αποκοιμασθαι, τοτε δε κωπαις προσκομιζομενος. ει δε τις υπολαμβανει ως αφρονως επλει δωδεκα τριηρεις εχων επι πολλας ναυς κεκτημενους, εννοησατω τον αναλογισμον αυτου. εκεινος γαρ ενομισεν αμελεστερον μεν εχειν τους αθηναιους περι το εν τωι λιμενι ναυτικον γοργωπα απολωλοτος: ει δε και ειεν τριηρεις ορμουσαι, ασφαλεστερον ηγησατο επ' εικοσι ναυς αθηνησιν ουσας πλευσαι η αλλοθι δεκα. των μεν γαρ εξω ηιδει οτι κατα ναυν εμελλον οι ναυται σκηνησειν, των δε αθηνησιν εγιγνωσκεν οτι οι μεν τριηραρχοι οικοι καθευδησοιεν, οι δε ναυται αλλος αλληι σκηνησοιεν. επλει μεν δη ταυτα διανοηθεις: επειδη δε απειχε πεντε η εξ σταδια του λιμενος, ησυχιαν ειχε και ανεπαυεν. ως δε ημερα υπεφαινεν, ηγειτο: οι δε επηκολουθουν. και καταδυειν μεν ουδεν εια στρογγυλον πλοιον ουδε λυμαινεσθαι ταις εαυτων ναυσιν: ει δε που τριηρη ιδοιεν ορμουσαν, ταυτην πειρασθαι απλουν ποιειν, τα δε φορτηγικα πλοια και γεμοντα αναδουμενους αγειν εξω, εκ δε των μειζονων εμβαινοντας οπου δυναιντο τους ανθρωπους λαμβανειν. ησαν δε τινες οι και εκπηδησαντες εις το δειγμα εμπορους τε τινας και ναυκληρους συναρπασαντες εις τας ναυς εισηνεγκαν. ο μεν δη ταυτα επεποιηκει. των δε αθηναιων οι μεν αισθομενοι ενδοθεν εθεον εξω, σκεψομενοι τις η κραυγη, οι δε εξωθεν οικαδε επι τα οπλα, οι δε και εις αστυ αγγελουντες. παντες δ' αθηναιοι τοτε εβοηθησαν και οπλιται και ιππεις, ως του πειραιως εαλωκοτος. ο δε τα μεν πλοια απεστειλεν εις αιγιναν, και των τριηρων τρεις η τετταρας συναπαγαγειν εκελευσε, ταις δε αλλαις παραπλεων παρα την αττικην, ατε εκ του λιμενος πλεων, πολλα και αλιευτικα ελαβε και πορθμεια ανθρωπων μεστα, καταπλεοντα απο νησων. επι δε σουνιον ελθων και ολκαδας γεμουσας τας μεν τινας σιτου, τας δε και εμπολης, ελαβε. ταυτα δε ποιησας απεπλευσεν εις αιγιναν. και αποδομενος τα λαφυρα μηνος μισθον προεδωκε τοις στρατιωταις. και το λοιπον δε περιπλεων ελαμβανεν ο τι εδυνατο. και ταυτα ποιων πληρεις τε τας ναυς ετρεφε και τους στρατιωτας ειχεν ηδεως και ταχεως υπηρετουντας. ο δε ανταλκιδας κατεβη μεν μετα τιριβαζου διαπεπραγμενος συμμαχειν βασιλεα, ει μη εθελοιεν αθηναιοι και οι συμμαχοι χρησθαι τηι ειρηνηι ηι αυτος ελεγεν. ως δ' ηκουσε νικολοχον συν ταις ναυσι πολιορκεισθαι εν αβυδωι υπο ιφικρατους και διοτιμου, πεζηι ωιχετο εις αβυδον. εκειθεν δε λαβων το ναυτικον νυκτος ανηγετο, διασπειρας λογον ως μεταπεμπομενων των καλχηδονιων: ορμισαμενος δε εν περκωτηι ησυχιαν ειχεν. αισθομενοι δε οι περι δημαινετον και διονυσιον και λεοντιχον και φανιαν εδιωκον αυτον την επι προκοννησου: ο δ', επει εκεινοι παρεπλευσαν, υποστρεψας εις αβυδον αφικετο: ηκηκοει γαρ οτι προσπλεοι πολυξενος αγων τας απο συρακουσων και ιταλιας ναυς εικοσιν, οπως αναλαβοι και ταυτας. εκ δε τουτου θρασυβουλος ο κολλυτευς εχων ναυς οκτω επλει απο θραικης, βουλομενος ταις αλλαις αττικαις ναυσι συμμειξαι. ο δε ανταλκιδας, επει αυτωι οι σκοποι εσημηναν οτι προσπλεοιεν τριηρεις οκτω, εμβιβασας τους ναυτας εις δωδεκα ναυς τας αριστα πλεουσας, και προσπληρωσασθαι κελευσας, ει τις ενεδειτο, εκ των καταλειπομενων, ενηδρευεν ως εδυνατο αφανεστατα. επει δε παρεπλεον, εδιωκεν: οι δε ιδοντες εφευγον. τας μεν ουν βραδυτατα πλεουσας ταις αριστα πλεουσαις ταχυ κατειληφει: παραγγειλας δε τοις πρωτοπλοις των μεθ' αυτου μη εμβαλειν ταις υσταταις, εδιωκε τας προεχουσας. επει δε ταυτας ελαβεν, ιδοντες οι υστεροι αλισκομενους σφων αυτων τους προπλους υπ' αθυμιας και† των βραδυτερων ηλισκοντο: ωσθ' ηλωσαν απασαι. επει δ' ηλθον αυτωι αι τε εκ συρακουσων νηες εικοσιν, ηλθον δε και αι απο ιωνιας, οσης εγκρατης ην τιριβαζος, συνεπληρωθησαν δε και εκ της αριοβαρζανους, και γαρ ην ξενος εκ παλαιου τωι αριοβαρζανει, ο δε φαρναβαζος ηδη ανακεκλημενος ωιχετο ανω, οτε δη και εγημε την βασιλεως θυγατερα: ο δε ανταλκιδας γενομεναις ταις πασαις ναυσι πλειοσιν η ογδοηκοντα εκρατει της θαλαττης: ωστε και τας εκ του ποντου ναυς αθηναζε μεν εκωλυε καταπλειν, εις δε τους εαυτων συμμαχους κατηγεν. οι μεν ουν αθηναιοι, ορωντες μεν πολλας τας πολεμιας ναυς, φοβουμενοι δε μη ως προτερον καταπολεμηθειησαν, συμμαχου λακεδαιμονιοις βασιλεως γεγενημενου, πολιορκουμενοι δ' εκ της αιγινης υπο των ληιστων, δια ταυτα μεν ισχυρως επεθυμουν της ειρηνης. οι δ' αυ λακεδαιμονιοι, φρουρουντες μοραι μεν εν λεχαιωι, μοραι δ' εν ορχομενωι, φυλαττοντες δε τας πολεις, αις μεν επιστευον, μη απολοιντο, αις δε ηπιστουν, μη αποσταιεν, πραγματα δ' εχοντες και παρεχοντες περι την κορινθον, χαλεπως εφερον τωι πολεμωι. οι γε μην αργειοι, ειδοτες φρουραν τε πεφασμενην εφ' εαυτους και γιγνωσκοντες οτι η των μηνων υποφορα ουδεν ετι σφας ωφελησει, και ουτοι εις την ειρηνην προθυμοι ησαν. ωστ' επει παρηγγειλεν ο τιριβαζος παρειναι τους βουλομενους υπακουσαι ην βασιλευς ειρηνην καταπεμποι, ταχεως παντες παρεγενοντο. επει δε συνηλθον, επιδειξας ο τιριβαζος τα βασιλεως σημεια ανεγιγνωσκε τα γεγραμμενα. ειχε δε ωδε. αρταξερξης βασιλευς νομιζει δικαιον τας μεν εν τηι ασιαι πολεις εαυτου ειναι και των νησων κλαζομενας και κυπρον, τας δε αλλας ελληνιδας πολεις και μικρας και μεγαλας αυτονομους αφειναι πλην λημνου και ιμβρου και σκυρου: ταυτας δε ωσπερ το αρχαιον ειναι αθηναιων. οποτεροι δε ταυτην την ειρηνην μη δεχονται, τουτοις εγω πολεμησω μετα των ταυτα βουλομενων και πεζηι και κατα θαλατταν και ναυσι και χρημασιν. ακουοντες ουν ταυτα οι απο των πολεων πρεσβεις απηγγελλον επι τας εαυτων εκαστοι πολεις. και οι μεν αλλοι απαντες ωμνυσαν εμπεδωσειν ταυτα, οι δε θηβαιοι ηξιουν υπερ παντων βοιωτων ομνυναι. ο δε αγησιλαος ουκ εφη δεξασθαι τους ορκους, εαν μη ομνυωσιν, ωσπερ τα βασιλεως γραμματα ελεγεν, αυτονομους ειναι και μικραν και μεγαλην πολιν. οι δε των θηβαιων πρεσβεις ελεγον οτι ουκ επεσταλμενα σφισι ταυτ' ειη. ιτε νυν, εφη ο αγησιλαος, και ερωτατε: απαγγελλετε δ' αυτοις και ταυτα, οτι ει μη ποιησουσι ταυτα, εκσπονδοι εσονται. οι μεν δη ωιχοντο. ο δ' αγησιλαος δια την προς θηβαιους εχθραν ουκ εμελλεν, αλλα πεισας τους εφορους ευθυς εθυετο. επειδη δε εγενετο τα διαβατηρια, αφικομενος εις την τεγεαν διεπεμπε των μεν ιππεων κατα τους περιοικους επισπευσοντας, διεπεμπε δε και ξεναγους εις τας πολεις. πριν δε αυτον ορμηθηναι εκ τεγεας, παρησαν οι θηβαιοι λεγοντες οτι αφιασι τας πολεις αυτονομους. και ουτω λακεδαιμοντιοι μεν οικαδε απηλθον, θηβαιοι δ' εις τας σπονδας εισελθειν ηναγκασθησαν, αυτονομους αφεντες τας βοιωτιας πολεις. οι δ' αυ κορινθιοι ουκ εξεπεμπον την των αργειων φρουραν. αλλ' ο αγησιλαος και τουτοις προειπε, τοις μεν, ει μη εκπεμψοιεν τους αργειους, τοις δε, ει μη απιοιεν εκ της κορινθου, οτι πολεμον εξοισει προς αυτους. επει δε φοβηθεντων αμφοτερων εξηλθον οι αργειοι και αυτη εφ' αυτης η των κορινθιων πολις εγενετο, οι μεν σφαγεις και οι μεταιτιοι του εργου αυτοι γνοντες απηλθον εκ της κορινθου: οι δ' αλλοι πολιται εκοντες κατεδεχοντο τους προσθεν φευγοντας. επει δε ταυτ' επραχθη και ωμωμοκεσαν αι πολεις εμμενειν εν τηι ειρηνηι ην κατεπεμψε βασιλευς, εκ τουτου διελυθη μεν τα πεζικα, διελυθη δε και τα ναυτικα στρατευματα. λακεδαιμονιοις μεν δη και αθηναιοις και τοις συμμαχοις ουτω μετα τον υστερον πολεμον της καθαιρεσεως των αθηνησι τειχων αυτη πρωτη ειρηνη εγενετο. εν δε τωι πολεμωι μαλλον αντιρροπως τοις εναντιοις πραττοντες οι λακεδαιμονιοι πολυ επικυδεστεροι εγενοντο εκ της επ' ανταλκιδου ειρηνης καλουμενης. προσταται γαρ γενομενοι της υπο βασιλεως καταπεμφθεισης ειρηνης και την αυτονομιαν ταις πολεσι πραττοντες, προσελαβον μεν συμμαχον κορινθον, αυτονομους δε απο των θηβαιων τας βοιωτιδας πολεις εποιησαν, ουπερ παλαι επεθυμουν, επαυσαν δε και αργειους κορινθον σφετεριζομενους, φρουραν φηναντες επ' αυτους, ει μη εξιοιεν εκ κορινθου. τουτων δε προκεχωρηκοτων ως εβουλοντο, εδοξεν αυτοις, οσοι εν τωι πολεμωι των συμμαχων επεκειντο και τοις πολεμιοις ευμενεστεροι ησαν η τηι λακεδαιμονι, τουτους κολασαι και κατασκευασαι ως μη δυναιντο απιστειν. πρωτον μεν ουν πεμψαντες προς τους μαντινεας εκελευσαν αυτους το τειχος περιαιρειν, λεγοντες οτι ουκ αν πιστευσειαν αλλως αυτοις μη συν τοις πολεμιοις γενεσθαι. αισθανεσθαι γαρ εφασαν και ως σιτον εξεπεμπον τοις αργειοις σφων αυτοις πολεμουντων, και ως εστι μεν οτε ουδε συστρατευοιεν εκεχειριαν προφασιζομενοι, οποτε δε και ακολουθοιεν, ως κακως συστρατευοιεν. ετι δε γιγνωσκειν εφασαν φθονουντας μεν αυτους, ει τι σφισιν αγαθον γιγνοιτο, εφηδομενους δ', ει τις συμφορα προσπιπτοι. ελεγοντο δε και αι σπονδαι εξεληλυθεναι τοις μαντινευσι τουτωι τωι ετει αι μετα την εν μαντινειαι μαχην τριακονταετεις γενομεναι. επει δ' ουκ ηθελον καθαιρειν τα τειχη, φρουραν φαινουσιν επ' αυτους. αγησιλαος μεν ουν εδεηθη της πολεως αφειναι εαυτον ταυτης της στρατηγιας, λεγων οτι τωι πατρι αυτου η των μαντινεων πολις πολλα υπηρετηκοι εν τοις προς μεσσηνην πολεμοις: αγησιπολις δε εξηγαγε την φρουραν και μαλα παυσανιου του πατρος αυτου φιλικως εχοντος προς τους εν μαντινειαι του δημου προστατας. ως δε ενεβαλε, πρωτον μεν την γην εδηιου. επει δε ουδ' ουτω καθηιρουν τα τειχη, ταφρον ωρυττε κυκλωι περι την πολιν, τοις μεν ημισεσι των στρατιωτων προκαθημενοις συν τοις οπλοις των ταφρευοντων, τοις δ' ημισεσιν εργαζομενοις. επει δε εξειργαστο η ταφρος, ασφαλως ηδη κυκλωι τειχος περι την πολιν ωικοδομησεν. αισθομενος δε οτι ο σιτος εν τηι πολει πολυς ενειη, ευετηριας γενομενης τωι προσθεν ετει, και νομισας χαλεπον εσεσθαι, ει δεησει πολυν χρονον τρυχειν στρατειαις την τε πολιν και τους συμμαχους, απεχωσε τον ρεοντα ποταμον δια της πολεως μαλ' οντα ευμεγεθη. εμφραχθεισης δε της απορροιας ηιρετο το υδωρ υπερ τε των υπο ταις οικιαις και υπερ των υπο τωι τειχει θεμελιων. βρεχομενων δε των κατω πλινθων και προδιδουσων τας ανω, το μεν πρωτον ερρηγνυτο το τειχος, επειτα δε και εκλινετο. οι δε χρονον μεν τινα ξυλα αντηρειδον και εμηχανωντο ως μη πιπτοι ο πυργος: επει δε ηττωντο του υδατος, δεισαντες μη πεσοντος πηι του κυκλωι τειχους δοριαλωτοι γενοιντο, ωμολογουν περιαιρησειν. οι δε λακεδαιμονιοι ουκ εφασαν σπεισεσθαι, ει μη και διοικιοιντο κατα κωμας. οι δ' αυ νομισαντες αναγκην ειναι, συνεφασαν και ταυτα ποιησειν. οιομενων δε αποθανεισθαι των αργολιζοντων και των του δημου προστατων, διεπραξατο ο πατηρ παρα του αγησιπολιδος ασφαλειαν αυτοις γενεσθαι απαλλαττομενοις εκ της πολεως, εξηκοντα ουσι. και αμφοτερωθεν μεν της οδου αρξαμενοι απο των πυλων εχοντες τα δορατα οι λακεδαιμονιοι εστασαν, θεωμενοι τους εξιοντας. και μισουντες αυτους ομως απειχοντο αυτων ραιον η οι βελτιστοι των μαντινεων. και τουτο μεν ειρησθω μεγα τεκμηριον πειθαρχιας. εκ δε τουτου καθηιρεθη μεν το τειχος, διωικισθη δ' η μαντινεια τετραχηι, καθαπερ το αρχαιον ωικουν. και το μεν πρωτον ηχθοντο, οτι τας μεν υπαρχουσας οικιας εδει καθαιρειν, αλλας δε οικοδομειν: επει δε οι εχοντες τας ουσιας εγγυτερον μεν ωικουν των χωριων οντων αυτοις περι τας κωμας, αριστοκρατιαι δ' εχρωντο, απηλλαγμενοι δ' ησαν των βαρεων δημαγωγων, ηδοντο τοις πεπραγμενοις. και επεμπον μεν αυτοις οι λακεδαιμονιοι ου καθ' εν, αλλα κατα κωμην εκαστην ξεναγον. συνεστρατευοντο δ' εκ των κωμων πολυ προθυμοτερον η οτε εδημοκρατουντο. και τα μεν δη περι μαντινειας ουτω διεπεπρακτο, σοφωτερων γενομενων ταυτηι γε των ανθρωπων το μη δια τειχων ποταμον ποιεισθαι. οι δ' εκ φλειουντος φευγοντες αισθανομενοι τους λακεδαιμονιους επισκοπουντας των συμμαχων οποιοι τινες εκαστοι εν τωι πολεμωι αυτοις εγεγενηντο, καιρον ηγησαμενοι, επορευθησαν εις λακεδαιμονα και εδιδασκον ως εως μεν σφεις οικοι ησαν, εδεχετο τε η πολις τους λακεδαιμονιους εις το τειχος και συνεστρατευοντο οποι ηγοιντο: επει δε σφας αυτους εξεβαλον, ως επεσθαι μεν ουδαμου εθελοιεν, μονους δε παντων ανθρωπων λακεδαιμονιους ου δεχοιντο εισω των πυλων. ακουσασιν ουν ταυτα τοις εφοροις αξιον εδοξεν επιστροφης ειναι. και πεμψαντες προς την των φλειασιων πολιν ελεγον ως φιλοι μεν οι φυγαδες τηι λακεδαιμονιων πολει ειεν, αδικουντες δ' ουδεν φευγοιεν. αξιουν δ' εφασαν μη υπ' αναγκης, αλλα παρ' εκοντων διαπραξασθαι κατελθειν αυτους. α δη ακουσαντες οι φλειασιοι εδεισαν μη ει στρατευσαιντο επ' αυτους, των ενδοθεν παρειησαν τινες αυτους εις την πολιν. και γαρ συγγενεις πολλοι ενδον ησαν των φευγοντων και αλλως ευμενεις, και οια δη εν ταις πλεισταις πολεσι νεωτερων τινες επιθυμουντες πραγματων καταγειν εβουλοντο την φυγην. τοιαυτα μεν δη φοβηθεντες, εψηφισαντο καταδεχεσθαι τους φυγαδας, και εκεινοις μεν αποδουναι τα εμφανη κτηματα, τους δε τα εκεινων πριαμενους εκ δημοσιου την τιμην απολαβειν: ει δε τι αμφιλογον προς αλληλους γιγνοιτο, δικηι διακριθηναι. και ταυτα μεν αυ περι των φλειασιων φυγαδων εν εκεινωι τωι χρονωι επεπρακτο. εξ ακανθου δε και απολλωνιας, αιπερ μεγισται των περι ολυνθον πολεων, πρεσβεις αφικοντο εις λακεδαιμονα. ακουσαντες δ' οι εφοροι ων ενεκα ηκον, προσηγαγον αυτους προς τε την εκκλησιαν και τους συμμαχους. ενθα δη κλειγενης ακανθιος ελεξεν: ω ανδρες λακεδαιμονιοι τε και συμμαχοι, οιομεθα λανθανειν υμας πραγμα μεγα φυομενον εν τηι ελλαδι. οτι μεν γαρ των επι θραικης μεγιστη πολις ολυνθος σχεδον παντες επιστασθε. ουτοι των πολεων προσηγαγοντο εφ' ωιτε νομοις τοις αυτοις χρησθαι και συμπολιτευειν, επειτα δε και των μειζονων προσελαβον τινας. εκ δε τουτου επεχειρησαν και τας της μακεδονιας πολεις ελευθερουν απο αμυντου του μακεδονων βασιλεως. επει δε εισηκουσαν αι εγγυτατα αυτων, ταχυ και επι τας πορρω και μειζους επορευοντο: και κατελιπομεν ημεις εχοντας ηδη αλλας τε πολλας και πελλαν, ηπερ μεγιστη των εν μακεδονιαι πολεων: και αμυνταν δε ηισθανομεθα αποχωρουντα τε εκ των πολεων και οσον ουκ εκπεπτωκοτα ηδη εκ πασης μακεδονιας. πεμψαντες δε και προς ημας και προς απολλωνιατας οι ολυνθιοι προειπον ημιν οτι ει μη παρεσομεθα συστρατευσομενοι, εκεινοι εφ' ημας ιοιεν. ημεις δε, ω ανδρες λακεδαιμονιοι, βουλομεθα μεν τοις πατριοις νομοις χρησθαι και αυτοπολιται ειναι: ει μεντοι μη βοηθησει τις, αναγκη και ημιν μετ' εκεινων γιγνεσθαι. καιτοι νυν γ' ηδη αυτοις εισιν οπλιται μεν ουκ ελαττους †οκτακοσιων, πελτασται δε πολυ πλειους η τοσουτοι: ιππεις γε μεντοι, εαν και ημεις μετ' αυτων γενωμεθα, εσονται πλειους η χιλιοι. κατελιπομεν δε και αθηναιων και βοιωτων πρεσβεις ηδη αυτοθι. ηκουομεν δε ως και αυτοις ολυν θιοις εψηφισμενον ειη συμπεμπειν πρεσβεις εις ταυτας τας πολεις περι συμμαχιας. καιτοι ει τοσαυτη δυναμις προσγενησεται τηι τε αθηναιων και θηβαιων ισχυι, ορατε, εφη, οπως μη ουκετι ευμεταχειριστα εσται εκεινα υμιν. επει δε και ποτειδαιαν εχουσιν επι τωι ισθμωι της παλληνης ουσαν, νομιζετε και τας εντος ταυτης πολεις υπηκοους εσεσθαι αυτων. τεκμηριον δ' ετι εστω υμιν και τουτο οτι ισχυρως αυται αι πολεις πεφοβηνται: μαλιστα γαρ μισουσαι τους ολυνθιους ομως ουκ ετολμησαν μεθ' ημων πρεσβειας πεμπειν διδαξουσας ταυτα. εννοησατε δε και τοδε, πως εικος υμας της μεν βοιωτιας επιμεληθηναι οπως μη καθ' εν ειη, πολυ δε μειζονος αθροιζομενης δυναμεως αμελησαι, και ταυτης ου κατα γην μονον, αλλα και κατα θαλατταν ισχυρας γιγνομενης. τι γαρ δη και εμποδων, οπου ξυλα μεν ναυπηγησιμα εν αυτηι τηι χωραι εστι, χρηματων δε προσοδοι εκ πολλων μεν λιμενων, εκ πολλων δ' εμποριων, πολυανθρωπια γε μην δια την πολυσιτιαν υπαρχει; αλλα μην και γειτονες γ' εισιν αυτοις θραικες οι αβασιλευτοι, οι θεραπευουσι μεν και νυν ηδη τους ολυνθιους: ει δε υπ' εκεινοις εσονται, πολλη και αυτη δυναμις προσγενοιτ' αν αυτοις. τουτων γε μην ακολουθουντων και τα εν τωι παγγαιωι χρυσεια χειρα αν αυτοις ηδη ορεγοι. και τουτων ημεις ουδεν λεγομεν ο τι ου και εν τωι των ολυνθιων δημωι μυριολεκτον εστι. το γε μην φρονημα αυτων τι αν τις λεγοι; και γαρ ο θεος ισως εποιησεν αμα τωι δυνασθαι και τα φρονηματα αυξεσθαι των ανθρωπων. ημεις μεν ουν, ω ανδρες λακεδαιμονιοι τε και συμμαχοι, εξαγγελλομεν οτι ουτω τακει εχει: υμεις δε βουλευεσθε, ει δοκει αξια επιμελειας ειναι. δει γε μην υμας και τοδε ειδεναι, ως ην ειρηκαμεν δυναμιν μεγαλην ουσαν, ουπω δυσπαλαιστος εστιν. αι γαρ ακουσαι των πολεων της πολιτειας κοινωνουσαι, αυται, αν τι ιδωσιν αντιπαλον, ταχυ αποστησονται: ει μεντοι συγκλεισθησονται ταις τε επιγαμιαις και εγκτησεσι παρ' αλληλοις, ας εψηφισμενοι εισι, και γνωσονται οτι μετα των κρατουντων επεσθαι κερδαλεον εστιν, ωσπερ αρκαδες, οταν μεθ' υμων ιωσι, τα τε αυτων σωιζουσι και τα αλλοτρια αρπαζουσιν, ισως ουκεθ' ομοιως ευλυτα εσται. λεχθεντων δε τουτων εδιδοσαν οι λακεδαιμονιοι τοις συμμαχοις λογον και εκελευον συμβουλευειν ο τι γιγνωσκει τις αριστον τηι πελοποννησωι τε και τοις συμμαχοις. εκ τουτου μεντοι πολλοι μεν συνηγορευον στρατιαν ποιειν, μαλιστα δε οι βουλομενοι χαριζεσθαι τοις λακεδαιμονιοις, και εδοξε πεμπειν το εις τους μυριους συνταγμα εκαστην πολιν. λογοι δε εγενοντο αργυριον τε αντ' ανδρων εξειναι διδοναι τηι βουλομενηι των πολεων, τριωβολον αιγιναιον κατα ανδρα, ιππεας τε ει τις παρεχοι, αντι τετταρων οπλιτων τον μισθον τωι ιππει διδοσθαι: ει δε τις των πολεων εκλιποι την στρατιαν, εξειναι λακεδαιμονιοις επιζημιουν στατηρι κατα τον ανδρα της ημερας. επει δε ταυτα εδοξεν, ανασταντες οι ακανθιοι παλιν εδιδασκον ως ταυτα καλα μεν ειη τα ψηφισματα, ου μεντοι δυνατα ταχυ περανθηναι. βελτιον ουν εφασαν ειναι, εν ωι αυτη η παρασκευη αθροιζοιτο, ως ταχιστα ανδρα εξελθειν αρχοντα και δυναμιν εκ λακεδαιμονος τε, οση αν ταχυ εξελθοι, και εκ των αλλων πολεων: τουτου γαρ γενομενου τας τε ουπω προσκεχωρηκυιας πολεις στηναι αν και τας βεβιασμενας ηττον αν συμμαχειν. δοξαντων δε και τουτων, εκπεμπουσιν οι λακεδαιμονιοι ευδαμιδαν, και συν αυτωι νεοδαμωδεις τε και των περιοικων και των σκιριτων ανδρας ως δισχιλιους. ο μεντοι ευδαμιδας εξιων φοιβιδαν τον αδελφον εδεηθη των εφορων τους υπολειπομενους των εαυτωι προστεταγμενων αθροισαντα μετιεναι: αυτος δε επει αφικετο εις τα επι θραικης χωρια, ταις μεν δεομεναις των πολεων φρουρους επεμπε, ποτειδαιαν δε και προσελαβεν εκουσαν, συμμαχον ηδη εκεινων ουσαν, και εντευθεν ορμωμενος επολεμει ωσπερ εικος τον ελαττω εχοντα δυναμιν. ο δε φοιβιδας, επει ηθροισθησαν αυτωι οι υπολειφθεντες του ευδαμιδου, λαβων αυτους επορευετο. ως δ' εγενοντο εν θηβαις, εστρατοπεδευσαντο μεν εξω της πολεως περι το γυμνασιον: στασιαζοντων δε των θηβαιων, πολεμαρχουντες μεν ετυγχανον ισμηνιας τε και λεοντιαδης, διαφοροι δε οντες αλληλοις και αρχηγος εκατερος των εταιριων. ο μεν ουν ισμηνιας δια το μισος των λακεδαιμονιων ουδε επλησιαζε τωι φοιβιδαι. ο μεντοι λεοντιαδης αλλως τε εθεραπευεν αυτον, και επει εισωικειωθη, ελεγε ταδε: εξεστι σοι, ω φοιβιδα, τηιδε τηι ημεραι μεγιστα αγαθα τηι σεαυτου πατριδι υπουργησαι: εαν γαρ ακολουθησηις εμοι συν τοις οπλιταις, εισαξω σε εγω εις την ακροπολιν. τουτου δε γενομενου νομιζε τας θηβας πανταπασιν υπο λακεδαιμονιοις και ημιν τοις υμετεροις φιλοις εσεσθαι. καιτοι νυν μεν, ως οραις, αποκεκηρυκται μηδενα μετα σου στρατευειν θηβαιων επ' ολυνθιους: εαν δε γε συ ταυτα μεθ' ημων πραξηις, ευθυς σοι ημεις πολλους μεν οπλιτας, πολλους δε ιππεας συμπεμψομεν: ωστε πολληι δυναμει βοηθησεις τωι αδελφωι, και εν ωι μελλει εκεινος ολυνθον καταστρεφεσθαι, συ κατεστραμμενος εσει θηβας, πολυ μειζω πολιν ολυνθου. ακουσας δε ταυτα ο φοιβιδας ανεκουφισθη: και γαρ ην του λαμπρον τι ποιησαι πολυ μαλλον η του ζην εραστης, ου μεντοι λογιστικος γε ουδε πανυ φρονιμος εδοκει ειναι. επει δε ωμολογησε ταυτα, προορμησαι μεν αυτον εκελευσεν, ωσπερ συνεσκευασμενος ην εις το απιεναι: ηνικα δ' αν ηι καιρος, προς σε ηξω εγω, εφη ο λεοντιαδης, και αυτος σοι ηγησομαι. εν ωι δε η μεν βουλη εκαθητο εν τηι εν αγοραι στοαι δια το τας γυναικας εν τηι καδμειαι θεσμοφοριαζειν, θερους δε οντος και μεσημβριας πλειστη ην ερημια εν ταις οδοις, εν τουτωι προσελασας εφ' ιππου ο λεοντιαδης αποστρεφει τε τον φοιβιδαν και ηγειται ευθυς εις την ακροπολιν. καταστησας δ' εκει τον φοιβιδαν και τους μετ' αυτου και παραδους την βαλαναγραν αυτωι των πυλων, και ειπων μηδενα παριεναι εις την ακροπολιν οντινα μη αυτος κελευοι, ευθυς επορευετο προς την βουλην. ελθων δε ειπε ταδε: οτι μεν, ω ανδρες, λακεδαιμονιοι κατεχουσι την ακροπολιν, μηδεν αθυμειτε: ουδενι γαρ φασι πολεμιοι ηκειν, οστις μη πολεμου εραι: εγω δε του νομου κελευοντος εξειναι πολεμαρχωι λαβειν, ει τις δοκει αξια θανατου ποιειν, λαμβανω τουτονι ισμηνιαν, ως πολεμοποιουντα. και υμεις δε οι λοχαγοι τε και οι μετα τουτων τεταγμενοι, ανιστασθε, και λαβοντες απαγαγετε τουτον ενθα ειρηται. οι μεν δη ειδοτες το πραγμα παρησαν τε και επειθοντο και συνελαμβανον: των δε μη ειδοτων, εναντιων δε οντων τοις περι λεοντιαδην, οι μεν εφευγον ευθυς εξω της πολεως, δεισαντες μη αποθανοιεν: οι δε και οικαδε πρωτον απεχωρησαν: επει δε ειργμενον τον ισμηνιαν ηισθοντο [οι] εν τηι καδμειαι, τοτε δη απεχωρησαν εις τας αθηνας οι ταυτα γιγνωσκοντες ανδροκλειδαι τε και ισμηνιαι μαλιστα τριακοσιοι. ως δε ταυτ' επεπρακτο, πολεμαρχον μεν αντι ισμηνιου αλλον ειλοντο, ο δε λεοντιαδης ευθυς εις λακεδαιμονα επορευετο. ηυρε δ' εκει τους μεν εφορους και της πολεως το πληθος χαλεπως εχοντας τωι φοιβιδαι, οτι ου προσταχθεντα υπο της πολεως ταυτα επεπραχει: ο μεντοι αγησιλαος ελεγεν οτι ει μεν βλαβερα τηι λακεδαιμονι πεπραχως ειη, δικαιος ειη ζημιουσθαι, ει δε αγαθα, αρχαιον ειναι νομιμον εξειναι τα τοιαυτα αυτοσχεδιαζειν. αυτο ουν τουτ', εφη, προσηκει σκοπειν, ποτερον αγαθα η κακα εστι τα πεπραγμενα. επειτα μεντοι ο λεοντιαδης ελθων εις τους εκκλητους ελεγε τοιαδε: ανδρες λακεδαιμονιοι, ως μεν πολεμικως ειχον υμιν οι θηβαιοι, πριν τα νυν πεπραγμενα γενεσθαι, και υμεις ελεγετε: εωρατε γαρ αει τουτους τοις μεν υμετεροις δυσμενεσι φιλικως εχοντας, τοις δ' υμετεροις φιλοις εχθρους οντας. ουκ επι μεν τον εν πειραιει δημον, πολεμιωτατον οντα υμιν, ουκ ηθελησαν συστρατευειν, φωκευσι δε, οτι υμας ευμενεις οντας εωρων, επεστρατευον; αλλα μην και προς ολυνθιους ειδοτες υμας πολεμον εκφεροντας συμμαχιαν εποιουντο, και υμεις γε τοτε μεν αει προσειχετε τον νουν ποτε ακουσεσθε βιαζομενους αυτους την βοιωτιαν υφ' αυτοις ειναι: νυν δ' επει ταδε πεπρακται, ουδεν υμας δει θηβαιους φοβεισθαι: αλλ' αρκεσει υμιν μικρα σκυταλη ωστ' εκειθεν παντα υπηρετεισθαι οσων αν δεησθε, εαν ωσπερ ημεις υμων, ουτω και υμεις ημων επιμελησθε. ακουουσι ταυτα τοις λακεδαιμονιοις εδοξε την τε ακροπολιν ωσπερ κατειληπτο φυλαττειν και ισμηνιαι κρισιν ποιησαι. εκ δε τουτου πεμπουσι δικαστας λακεδαιμονιων μεν τρεις, απο δε των συμμαχιδων ενα αφ' εκαστης και μικρας και μεγαλης πολεως. επει δε συνεκαθιζετο το δικαστηριον, τοτε δη κατηγορειτο του ισμηνιου και ως βαρβαριζοι και ως ξενος τωι περσηι επ' ουδενι αγαθωι της ελλαδος γεγενημενος ειη και ως των παρα βασιλεως χρηματων μετειληφως ειη και οτι της εν τηι ελλαδι ταραχης πασης εκεινος τε και ανδροκλειδας αιτιωτατοι ειεν. ο δε απελογειτο μεν προς παντα ταυτα, ου μεντοι επειθε γε το μη ου μεγαλοπραγμων τε και κακοπραγμων ειναι. και εκεινος μεν κατεψηφισθη και αποθνηισκει: οι δε περι λεοντιαδην ειχον τε την πολιν και τοις λακεδαιμονιοις ετι πλειω υπηρετουν η προσεταττετο αυτοις. τουτων δη πεπραγμενων οι λακεδαιμονιοι πολυ προθυμοτερον την εις την ολυνθον στρατιαν συναπεστελλον. και εκπεμπουσι τελευτιαν μεν αρμοστην, την δ' εις τους μυριους συνταξιν αυτοι τε απαντας συνεξεπεμπον, και εις τας συμμαχιδας πολεις σκυταλας διεπεμπον, κελευοντες ακολουθειν τελευτιαι κατα το δογμα των συμμαχων. και οι τε αλλοι προθυμως τωι τελευτιαι υπηρετουν, και γαρ ουκ αχαριστος εδοκει ειναι τοις υπουργουσι τι, και η των θηβαιων δε πολις, ατε και αγησιλαου οντος αυτωι αδελφου, προθυμως συνεπεμψε και οπλιτας και ιππεας. ο δε σπευδων μεν ου μαλα επορευετο, επιμελομενος δε του τε μη αδικων τους φιλους πορευεσθαι και του ως πλειστην δυναμιν αθροιζειν. προεπεμπε δε και προς αμυνταν, και ηξιου αυτον και ξενους μισθουσθαι και τοις πλησιον βασιλευσι χρηματα διδοναι, ως συμμαχους ειναι, ειπερ βουλοιτο την αρχην αναλαβειν. επεμπε δε και προς δερδαν τον ελιμιας αρχοντα, διδασκων οτι οι ολυνθιοι κατεστραμμενοι την μειζω δυναμιν μακεδονιας ειεν, και ουκ ανησουσι την ελαττω, ει μη τις αυτους παυσει της υβρεως. ταυτα δε ποιων, μαλα πολλην εχων στρατιαν αφικετο εις την εαυτων συμμαχιδα. επει δ' ηλθεν εις την ποτειδαιαν, εκειθεν συνταξαμενος επορευετο εις την πολεμιαν. και προς μεν την πολιν ιων ουτ' εκαεν ουτ' εκοπτε, νομιζων, ει τι ποιησειε τουτων, εμποδων αν αυτωι παντα γιγνεσθαι και προσιοντι και απιοντι: οποτε δε αναχωροιη απο της πολεως, τοτε ορθως εχειν κοπτοντα τα δενδρα εμποδων καταβαλλειν, ει τις οπισθεν επιοι. ως δε απειχεν απο της πολεως ουδε δεκα σταδια, εθετο τα οπλα, ευωνυμον μεν αυτος εχων, ουτω γαρ συνεβαινεν αυτωι κατα τας πυλας ιεναι ηι εξηισαν οι πολεμιοι, η δ' αλλη φαλαγξ των συμμαχων απετετατο προς το δεξιον. και των ιππεων δε τους μεν λακωνας και τους θηβαιους και οσοι των μακεδονων παρη σαν επι τωι δεξιωι εταξατο, παρα δε αυτωι ειχε δερδαν τε και τους εκεινου ιππεας ως εις τετρακοσιους δια τε το αγασθαι τουτο το ιππικον και δια το θεραπευειν τον δερδαν, ως ηδομενος παρειη. επει δε και οι πολεμιοι ελθοντες αντιπαρεταξαντο υπο τωι τειχει, συσπειραθεντες αυτων οι ιππεις εμβαλλουσι κατα τους λακωνας και βοιωτους. και πολυχαρμον τε τον λακεδαιμονιον ιππαρχον καταβαλλουσιν απο του ιππου και κειμενον παμπολλα κατετρωσαν, και αλλους απεκτειναν, και τελος τρεπονται το επι τωι δεξιωι κερατι ιππικον. φευγοντων δε των ιππεων ενεκλινε και το εχομενον πεζον αυτων, και ολον δ' αν εκινδυνευσεν ηττηθηναι το στρατευμα, ει μη δερδας εχων το εαυτου ιππικον ευθυς προς τας πυλας των ολυνθιων ηλασεν. επηιει δε και ο τελευτιας συν τοις περι εαυτον εν ταξει. ως δε ταυτα ηισθοντο οι ολυνθιοι ιππεις, δεισαντες μη αποκλεισθειεν των πυλων, αναστρεψαντες απεχωρουν πολληι σπουδηι. ενθα δη ο δερδας παρελαυνοντας παμπολλους ιππεας αυτων απεκτεινεν. απεχωρησαν δε και οι πεζοι των ολυνθιων εις την πολιν: ου μεντοι πολλοι αυτων απεθανον, ατε εγγυς του τειχους οντος. επει δε τροπαιον τε εσταθη και η νικη αυτη τωι τελευτιαι εγεγενητο, απιων δη εκοπτε τα δενδρα. και τουτο μεν στρατευσαμενος το θερος διηκε και το μακεδονικον στρατευμα και το του δερδα: πολλακις μεντοι και οι ολυνθιοι καταθεοντες εις τας των λακεδαιμονιων συμμαχιδας πολεις ελεηλατουν και ανδρας απεκτιννυον. αμα δε τωι ηρι υποφαινομενωι οι μεν ολυνθιοι ιππεις οντες ως εξακοσιοι κατεδεδραμηκεσαν εις την απολλωνιαν αμα μεσημβριαι και διεσπαρμενοι ελεηλατουν: ο δε δερδας ετυγχανε ταυτηι τηι ημεραι αφιγμενος μετα των ιππεων των εαυτου και αριστοποιουμενος εν τηι απολλωνιαι. ως δ' ειδε την καταδρομην, ησυχιαν [τε] ειχε, τους θ' ιππους επεσκευασμενους και τους αμβατας εξωπλισμενους εχων. επειδη δε καταφρονητικως οι ολυνθιοι και εις το προαστιον και εις αυτας τας πυλας ηλαυνον, τοτε δη συντεταγμενους εχων εξελαυνει. οι δε ως ειδον, εις φυγην ωρμησαν. ο δ' ως απαξ ετρεψατο, ουκ ανηκεν ενενηκοντα σταδια διωκων και αποκτιννυς, εως προς αυτο κατεδιωξε των ολυνθιων το τειχος. και ελεγετο ο δερδας αποκτειναι εν τουτωι τωι εργωι περι ογδοηκοντα ιππεας. και απο τουτου τειχηρεις τε μαλλον ησαν οι πολεμιοι και της χωρας ολιγην παντελως ειργαζοντο. προιοντος δε του χρονου, και του τελευτιου εστρατευμενου προς την των ολυνθιων πολιν, ως ει τι δενδρον υπολοιπον ειη η τι ειργασμενον τοις πολεμιοις, φθειροι, εξελθοντες οι ολυνθιοι ιππεις ησυχοι πορευομενοι διεβησαν τον παρα την πολιν ρεοντα ποταμον, και επορευοντο ησυχηι προς το εναντιον στρατευμα. ως δ' ειδεν ο τελευτιας, αγανακτησας τηι τολμηι αυτων ευθυς τλημονιδαν τον των πελταστων αρχοντα δρομωι φερεσθαι εις αυτους εκελευσεν. οι δε ολυνθιοι ως ειδον προθεοντας τους πελταστας, αναστρεψαντες απεχωρουν ησυχοι, και διεβησαν παλιν τον ποταμον. οι δ' ηκολουθουν μαλα θρασεως, και ως φευγουσι διωξοντες επιδιεβαινον. ενθα δη οι ολυνθιοι ιππεις, ηνικα ετι ευχειρωτοι αυτοις εδοκουν ειναι οι διαβεβηκοτες, αναστρεψαντες εμβαλλουσιν αυτοις, και αυτον τε απεκτειναν τον τλημονιδαν και των αλλων πλειους η εκατον. ο δε τελευτιας ως ειδε το γιγνομενον, οργισθεις αναλαβων τα οπλα ηγε μεν ταχυ τους οπλιτας, διωκειν δε και τους πελταστας εκελευε και τους ιππεας και μη ανιεναι. πολλοι μεν ουν δη και αλλοι του καιρου εγγυτερω τειχους διωξαντες κακως απεχωρησαν, και εκεινοι δ' επει απο των πυργων εβαλλοντο, αποχωρειν τε ηναγκαζοντο τεθορυβημενως και προφυλαττεσθαι τα βελη. εν τουτωι δη οι ολυνθιοι επεξελαυνουσι μεν τους ιππεας, εβοηθουν δε και οι πελτασται: τελος δε και οι οπλιται επεξεθεον, και τεταραγμενηι τηι φαλαγγι προσπιπτουσι. και ο μεν τελευτιας ενταυθα μαχομενος αποθνηισκει. τουτου δε γενομενου ευθυς και οι αμφ' αυτον ενεκλιναν, και ουδεις ετι ιστατο, αλλα παντες εφευγον, οι μεν επι σπαρτωλου, οι δε επι ακανθου, οι δε εις απολλωνιαν, οι πλειστοι δε εις ποτειδαιαν. ως δ' αλλος αλληι εφευγον, ουτω και οι πολεμιοι αλλος αλλοσε διωκοντες παμπληθεις απεκτειναν ανθρωπους και οτιπερ οφελος ην του στρατευματος. εκ μεντοι γε των τοιουτων παθων [ως] εγω φημι ανθρωπους παιδευεσθαι μαλιστα μεν ουν <ως> ουδ' οικετας χρη οργηι κολαζειν: πολλακις γαρ και δεσποται οργιζομενοι μειζω κακα επαθον η εποιησαν: αταρ αντιπαλοις το μετ' οργης αλλα μη γνωμηι προσφερεσθαι ολον αμαρτημα. η μεν γαρ οργη απρονοητον, η δε γνωμη σκοπει ουδεν ηττον μη τι παθηι η οπως βλαψηι τι τους πολεμιους. τοις δ' ουν λακεδαιμονιοις, επει ηκουσαν το πραγμα, βουλευομενοις εδοκει ου φαυλην πεμπτεον δυναμιν ειναι, οπως το τε φρονημα των νενικηκοτων κατασβεσθειη και μη ματην τα πεποιημενα γενοιτο. ουτω δε γνοντες ηγεμονα μεν αγησιπολιν τον βασιλεα εκπεμπουσι, μετ' αυτου δε ωσπερ αγησιλαου εις την ασιαν τριακοντα σπαρτιατων. πολλοι δε αυτωι και των περιοικων εθελονται καλοι καγαθοι ηκολουθουν, και ξενοι των τροφιμων καλουμενων, και νοθοι των σπαρτιατων, μαλα ευειδεις τε και των εν τηι πολει καλων ουκ απειροι. συνεστρατευοντο δε και εκ των συμμαχιδων πολεων εθελονται, και θετταλων γε ιππεις, γνωσθηναι τωι αγησιπολιδι βουλομενοι, και αμυντας δε και δερδας ετι προθυμοτερον η προσθεν. αγησιπολις μεν δη ταυτα πραττων επορευετο επι την ολυνθον. η δε των φλειασιων πολις, επαινεθεισα μεν υπο του αγησιπολιδος οτι πολλα και ταχεως αυτωι χρηματα εις την στρατιαν εδοσαν, νομιζουσα δ' εξω οντος αγησιπολιδος ουκ αν εξελθειν επ' αυτους αγησιλαον, ουδ' αν γενεσθαι ωστε αμα αμφοτερους τους βασιλεας εξω σπαρτης ειναι, θρασεως ουδεν των δικαιων εποιουν τοις κατεληλυθοσιν. οι μεν γαρ δη φυγαδες ηξιουν τα αμφιλογα εν εσωι δικαστηριωι κρινεσθαι: οι δε ηναγκαζον εν αυτηι τηι πολει διαδικαζεσθαι. λεγοντων δε των κατεληλυθοτων και τις αυτη δικη ειη οπου αυτοι οι αδικουντες δικαζοιεν, ουδεν εισηκουον. εκ τουτου μεντοι ερχονται εις λακεδαιμονα οι κατελθοντες κατηγορησοντες της πολεως, και αλλοι δε των οικοθεν συνηκολουθουν, λεγοντες οτι πολλοις και των πολιτων ου δοκοιεν δικαια πασχειν. αγανακτησασα δε τουτοις των φλειασιων η πολις εζημιωσε παντας οσοι μη πεμπουσης της πολεως ηλθον εις λακεδαιμονα. οι δε ζημιωθεντες οικαδε μεν ωκνουν απιεναι, μενοντες δ' εδιδασκον ως ουτοι μεν ειησαν οι βιαζομενοι ταυτα, οιπερ σφας τε εξεβαλον και λακεδαιμονιους απεκλεισαν, ουτοι δε οι πριαμενοι τε τα σφετερα και βιαζομενοι μη αποδιδοναι, ουτοι δε και νυν διαπεπραγμενοι εισι ζημιωθηναι σφας αυτους εις λακεδαιμονα ελθοντας, οπως του λοιπου μηδεις τολμωιη ιεναι δηλωσων τα εν τηι πολει γιγνομενα. τωι δ' οντι υβριζειν δοκουντων των φλειασιων φρουραν φαινουσιν επ' αυτους οι εφοροι. ην δε ου τωι αγησιλαωι αχθομενωι ταυτα: και γαρ τωι μεν πατρι αυτου αρχιδαμωι ξενοι ησαν οι περι ποδανεμον, και τοτε των κατεληλυθοτων ησαν: αυτωι δε οι αμφι προκλεα τον ιππονικου. ως δε των διαβατηριων γενομενων ουκ εμελλεν, αλλ' επορευετο, πολλαι πρεσβειαι απηντων και χρηματα εδιδοσαν, ωστε μη εμβαλλειν. ο δε απεκρινατο οτι ουχ ινα αδικοιη στρατευοιτο, αλλ' οπως τοις αδικουμενοις βοηθησειεν. οι δε τελευτωντες παντα εφασκον ποιησειν, εδεοντο τε μη εμβαλλειν. ο δε παλιν ελεγεν ως ουκ αν πιστευσειε λογοις, και γαρ το προτερον ψευσασθαι αυτους, αλλ' εργου τινος πιστου δειν εφη. ερωτωμενος δε και τι τουτ' αν ειη; παλιν απεκρινατο: οπερ και προσθεν, εφη, ποιησαντες ουδεν υφ' ημων ηδικηθητε. τουτο δε ην την ακροπολιν παραδουναι. ουκ εθελοντων δε αυτων τουτο ποιειν, ενεβαλε τε [και] εις την χωραν και ταχυ περιτειχισας επολιορκει αυτους. πολλων δε λεγοντων λακεδαιμονιων ως ολιγων ενεκεν ανθρωπων πολει απεχθανοιντο πλεον πεντακισχιλιων ανδρων: και γαρ δη οπως τουτ' ενδηλον ειη, οι φλειασιοι εν τωι φανερωι τοις εξω εκκλησιαζον: ο μεντοι αγησιλαος προς τουτο αντεμηχανησατο. οποτε γαρ εξιοιεν η δια φιλιαν η δια συγγενειαν των φυγαδων, εδιδασκε συσσιτια τε αυτων κατασκευαζειν και εις τα επιτηδεια ικανον διδοναι, οποσοι γυμναζεσθαι εθελοιεν: και οπλα δε εκποριζειν απασι τουτοις διεκελευετο, και μη οκνειν εις ταυτα χρηματα δανειζεσθαι. οι δε ταυτα υπηρετουντες απεδειξαν πλειους χιλιων ανδρων αριστα μεν τα σωματα εχοντας, ευτακτους δε και ευοπλοτατους: ωστε τελευτωντες οι λακεδαιμονιοι ελεγον ως τοιουτων δεοιντο συστρατιωτων. και αγησιλαος μεν δη περι ταυτα ην. ο δε αγησιπολις ευθυς [τε] εκ της μακεδονιας προσιων εθετο προς τηι πολει των ολυνθιων τα οπλα. επει δε ουδεις αντεξηιει αυτωι, τοτε της ολυνθιας ει τι υπολοιπον ην εδηιου και εις τας συμμαχιδας ιων αυτων εφθειρε τον σιτον: τορωνην δε και προσβαλων ειλε κατα κρατος. εν δε τουτοις οντα κατα θερους ακμην καυμα περιφλεγες λαμβανει αυτον. ως δε προσθεν εορακοτα το εν αφυτει του διονυσου ιερον ερως αυτον τοτ' εσχε των τε σκιερων σκηνηματων και των λαμπρων και ψυχρων υδατων. εκομισθη μεν ουν εκεισε ετι ζων, ομως μεντοι εβδομαιος αφ' ου εκαμεν εξω του ιερου ετελευτησε. και εκεινος μεν εν μελιτι τεθεις και κομισθεις οικαδε ετυχε της βασιλικης ταφης. αγησιλαος δε τουτο ακουσας ουχ ηι τις αν ωιετο εφησθη ως αντιπαλωι, αλλα και εδακρυσε και εποθησε την συνουσιαν. συσκηνουσι μεν γαρ δη βασιλεις εν τωι αυτωι, οταν οικοι ωσιν. ο δε αγησιπολις τωι αγησιλαωι ικανος μεν ην και ηβητικων και θηρευτικων και ιππικων και παιδικων λογων μετεχειν: προς δε τουτοις και υπηιδειτο αυτον εν τηι συσκηνιαι, ωσπερ εικος πρεσβυτερον. και οι μεν λακεδαιμονιοι αντ' εκεινου πολυβιαδην αρμοστην επι την ολυνθον εκπεμπουσιν. ο δ' αγησιλαος ηδη μεν υπερεβαλε τον χρονον, οσου ελεγετο εν [τηι] φλειουντι σιτος ειναι: τοσουτον γαρ εγκρατεια γαστρος διαφερει ωστε οι φλειασιοι τον ημισυν ψηφισαμενοι σιτον τελειν η προσθεν, και ποιουντες τουτο τον διπλασιον του εικοτος χρονον πολιορκουμενοι διηρκεσαν. και τολμα δε ατολμιας εσθ' οτε τοσουτον διαφερει ωστε δελφιων τις, λαμπρος δοκων ειναι, λαβων προς αυτον τριακοσιους ανδρας φλειασιων ικανος μεν ην κωλυειν τους βουλομενους ειρηνην ποιεισθαι, ικανος δε οις ηπιστει ειρξας φυλαττειν, εδυνατο δε εις τε τας φυλακας αναγκαζειν το πληθος ιεναι και τουτους εφοδευων πιστους παρεχεσθαι. πολλακις δε μεθ' ων ειχε περι αυτον και εκθεων απεκρουε φυλακας αλλοτ' αλληι του περιτετειχισμενου κυκλου. επει μεντοι οι επιλεκτοι ουτοι παντα τροπον ζητουντες ουχ ηυρισκον σιτον εν τηι πολει, εκ τουτου δη πεμψαντες προς τον αγησιλαον εδεοντο σπει σασθαι πρεσβειαν εις λακεδαιμονα ιουσι: δεδοχθαι γαρ σφισιν εφασαν επιτρεπειν τοις τελεσι των λακεδαιμονιων χρησασθαι τηι πολει ο τι βουλοιντο. ο δε οργισθεις οτι ακυρον αυτον εποιουν, πεμψας μεν προς τους οικοι φιλους διεπραξατο εαυτωι επιτραπηναι τα περι φλειουντος, εσπεισατο δε τηι πρεσβειαι. φυλακηι δε ετι ισχυροτεραι η προτερον εφυλαττεν, ινα μηδεις των εκ της πολεως εξιοι. ομως μεντοι ο γε δελφιων και στιγματιας τις μετ' αυτου, ος πολλα υφειλετο οπλα των πολιορκουντων, απεδρασαν νυκτωρ. επει δε ηκον εκ της λακεδαιμονος απαγγελλοντες οτι η πολις επιτρεποι αγησιλαωι διαγνωναι τα εν φλειουντι οπως αυτωι δοκοιη, αγησιλαος δη ουτως εγνω, πεντηκοντα μεν ανδρας των κατεληλυθοτων, πεντηκοντα δε των οικοθεν πρωτον μεν ανακριναι οντινα τε ζην εν τηι πολει και οντινα αποθανειν δικαιον ειη: επειτα δε νομους θειναι, καθ' ους πολιτευσοιντο: εως δ' αν ταυτα διαπραξωνται, φυλακην και μισθον τοις φρουροις εξ μηνων κατελιπε. ταυτα δε ποιησας τους μεν συμμαχους αφηκε, το δε πολιτικον οικαδε απηγαγε. και τα μεν περι φλειουντα ουτως αυ επετετελεστο εν οκτω μησι και ενιαυτωι. και ο πολυβιαδης δε δη πανταπασι κακως εχοντας λιμωι τους ολυνθιους, δια το μητ' εκ της γης λαμβανειν μητε κατα θαλατταν εισαγεσθαι σιτον αυτοις, ηναγκασε πεμψαι εις λακεδαιμονα περι ειρηνης. οι δ' ελθοντες πρεσβεις αυτοκρατορες συνθηκας εποιησαντο τον αυτον μεν εχθρον και φιλον λακεδαιμονιοις νομιζειν, ακολουθειν δε οποι αν ηγωνται και συμμαχοι ειναι. και ομοσαντες ταυτα εμμενειν ουτως απηλθον οικαδε. προκεχωρηκοτων δε τοις λακεδαιμονιοις ωστε θηβαιους μεν και τους αλλους βοιωτους πανταπασιν επ' εκεινοις ειναι, κορινθιους δε πιστοτατους γεγενησθαι, αργειους δε τετα πεινωσθαι δια το μηδεν ετι ωφελειν αυτους των μηνων την υποφοραν, αθηναιους δε ηρημωσθαι, των δ' αυ συμμαχων κεκολασμενων οι δυσμενως ειχον αυτοις, πανταπασιν ηδη καλως και ασφαλως η αρχη εδοκει αυτοις κατεσκευασθαι. πολλα μεν ουν αν τις εχοι και αλλα λεγειν και ελληνικα και βαρβαρικα, ως θεοι ουτε των ασεβουντων ουτε των ανοσια ποιουντων αμελουσι: νυν γε μην λεξω τα προκειμενα. λακεδαιμονιοι τε γαρ οι ομοσαντες αυτονομους εασειν τας πολεις την εν θηβαις ακροπολιν κατασχοντες υπ' αυτων μονων των αδικηθεντων εκολασθησαν πρωτον ουδ' υφ' ενος των πωποτε ανθρωπων κρατηθεντες, τους τε των πολιτων εισαγαγοντας εις την ακροπολιν αυτους και βουληθεντας λακεδαιμονιοις δουλευειν την πολιν, ωστε αυτοι τυραννειν, την τουτων αρχην επτα μονον των φυγοντων ηρκεσαν καταλυσαι. ως δε τουτ' εγενετο διηγησομαι. ην τις φιλλιδας, ος εγραμματευε τοις περι αρχιαν πολεμαρχοις, και ταλλα υπηρετει, ως εδοκει, αριστα. τουτωι δ' αφιγμενωι αθηναζε κατα πραξιν τινα και προσθεν γνωριμος ων μελων των αθηναζε πεφευγοτων θηβαιων συγγιγνεται, και διαπυθομενος μεν τα περι αρχιαν τε τον πολεμαρχουντα και την περι φιλιππον τυραννιδα, γνους δε μισουντα αυτον ετι μαλλον αυτου τα οικοι, πιστα δους και λαβων συνεθετο ως δει εκαστα γιγνεσθαι. εκ δε τουτου προσλαβων ο μελων εξ τους επιτηδειοτατους των φευγοντων ξιφιδια εχοντας και αλλο οπλον ουδεν, ερχεται πρωτον μεν εις την χωραν νυκτος: επειτα δε ημερευσαντες εν τινι τοπωι ερημωι προς τας πυλας ηλθον, ως δη εξ αγρου απιοντες, ηνικαπερ οι απο των εργων οψιαιτατοι. επει δ' εισηλθον εις την πολιν, διενυκτερευσαν μεν εκεινην την νυκτα παρα χαρωνι τινι, και την επιουσαν δε ημεραν διημερευσαν. ο μεν ουν φιλλιδας τα τε αλλα επεμελειτο τοις πολεμαρχοις, ως αφροδισια αγουσιν επ' εξοδωι της αρχης, και δη και γυναικας παλαι υπισχνουμενος αξειν αυτοις τας σεμνοτατας και καλλιστας των εν θηβαις, τοτε εφη αξειν. οι δε, ησαν γαρ τοιουτοι, μαλα ηδεως προσεδεχοντο νυκτερευειν. επει δε εδειπνησαν τε και συμπροθυμουμενου εκεινου ταχυ εμεθυσθησαν, παλαι κελευοντων αγειν τας εταιρας, εξελθων ηγαγε τους περι μελωνα, τρεις μεν στειλας ως δεσποινας, τους δε αλλους ως θεραπαινας. κακεινους μεν εισηγαγεν εις το προταμιειον του πολεμαρχειου, αυτος δ' εισελθων ειπε τοις περι αρχιαν οτι ουκ αν φασιν εισελθειν αι γυναικες, ει τις των διακονων ενδον εσοιτο. ενθεν οι μεν ταχυ εκελευον παντας εξιεναι, ο δε φιλλιδας δους οινον εις ενος των διακονων εξεπεμψεν αυτους. εκ δε τουτου εισηγαγε τας εταιρας δη, και εκαθιζε παρ' εκαστωι. ην δε συνθημα, επει καθιζοιντο, παιειν ευθυς ανακαλυψαμενους. οι μεν δη ουτω λεγουσιν αυτους αποθανειν, οι δε και ως κωμαστας εισελθοντας τους αμφι μελωνα αποκτειναι τους πολεμαρχους. λαβων δε ο φιλλιδας τρεις αυτων επορευετο επι την του λεοντιαδου οικιαν: κοψας δε την θυραν ειπεν οτι παρα των πολεμαρχων απαγγειλαι τι βουλοιτο. ο δε ετυγχανε μεν χωρις κατακειμενος ετι μετα δειπνον, και η γυνη εριουργουσα παρεκαθητο. εκελευσε δε τον φιλλιδαν πιστον νομιζων εισιεναι. οι δ' επει εισηλθον, τον μεν αποκτειναντες, την δε γυναικα φοβησαντες κατεσιωπησαν. εξιοντες δε ειπον την θυραν κεκλεισθαι: ει δε ληψονται ανεωιγμενην, ηπειλησαν αποκτειναι απαντας τους εν τηι οικιαι. επει δε ταυτα επεπρακτο, λαβων δυο ο φιλλιδας των ανδρων ηλθε προς το ανακειον, και ειπε τωι ειργμοφυλακι οτι ανδρα αγοι παρα πολεμαρχων ον ειρξαι δεοι. ως δε ανεωιξε, τουτον μεν ευθυς απεκτειναν, τους δε δεσμωτας ελυσαν. και τουτους μεν ταχυ των εκ της στοας οπλων καθελοντες ωπλισαν, και αγαγοντες επι το αμφειον θεσθαι εκελευον τα οπλα. εκ δε τουτου ευθυς εκηρυττον εξιεναι παντας θηβαιους, ιππεας τε και οπλιτας, ως των τυραννων τεθνεωτων. οι δε πολιται, εως μεν νυξ ην, απιστουντες ησυχιαν ειχον: επει δ' ημερα τ' ην και φανερον ην το γεγενημενον, ταχυ δη και οι οπλιται και οι ιππεις συν τοις οπλοις εξεβοηθουν. επεμψαν δ' ιππεας οι κατεληλυθοτες και επι τους προς τοις οριοις αθηναιων [τους] δυο των στρατηγων. οι δ' ειδοτες το πραγμα εφ' ο απεσταλκεσαν ... ο μεντοι εν τηι ακροπολει αρμοστης επει ηισθετο το νυκτερινον κηρυγμα, ευθυς επεμψεν εις πλαταιας και θεσπιας επι βοηθειαν. και τους μεν πλαταιας αισθομενοι προσιοντας οι των θηβαιων ιππεις, απαντησαντες απεκτειναν αυτων πλεον η εικοσιν: επει δε εισηλθον ταυτα πραξαντες και οι αθηναιοι απο των οριων ηδη παρησαν, προσεβαλον προς την ακροπολιν. ως δε εγνωσαν οι εν τηι ακροπολει ολιγοι οντες, την τε προθυμιαν των προσιοντων απαντων εωρων, και των κηρυγματων μεγαλων γιγνομενων τοις πρωτοις αναβασιν, εκ τουτων φοβηθεντες ειπον οτι απιοιεν αν, ει σφισιν ασφαλειαν μετα των οπλων απιουσι διδοιεν. οι δε ασμενοι τε εδοσαν α ηιτουν, και σπεισαμενοι και ορκους ομοσαντες επι τουτοις εξεπεμπον. εξιοντων μεντοι, οσους επεγνωσαν των εχθρων οντας, συλλαμβανοντες απεκτειναν. ησαν δε τινες οι και υπο αθηναιων των απο των οριων επιβοηθησαντων εξεκλαπησαν και διεσωθησαν. οι μεντοι θηβαιοι και τους παιδας των αποθανοντων, οσοις ησαν, λαβοντες απεσφαξαν. επει δε ταυτα επυθοντο οι λακεδαιμονιοι, τον μεν αρμοστην τον εγκαταλιποντα την ακροπολιν και ουκ αναμειναντα την βοηθειαν απεκτειναν, φρουραν δε φαινουσιν επι τους θηβαιους. και αγησιλαος μεν λεγων οτι υπερ τετταρακοντα αφ' ηβης ειη, και ωσπερ τοις αλλοις τοις τηλικουτοις ουκετι αναγνη ειη της εαυτων εξω στρατευεσθαι, ουτω δη και βασιλευσι τον αυτον νομον οντα απεδεικνυε. κακεινος μεν δη λεγων ταυτα ουκ εστρατευετο. ου μεντοι τουτου γ' ενεκεν κατεμεινεν, αλλ' ευ ειδως οτι ει στρατηγοιη, λεξοιεν οι πολιται ως αγησιλαος, οπως βοηθησειε τοις τυραννοις, πραγματα τηι πολει παρεχοι. εια ουν αυτους βουλευεσθαι οποιον τι βουλοιντο περι τουτων. οι δ' εφοροι διδασκομενοι υπο των μετα τας εν θηβαις σφαγας εκπεπτωκοτων, κλεομβροτον εκπεμπουσι, πρωτον τοτε ηγουμενον, μαλα χειμωνος οντος. την μεν ουν δι' ελευθερων οδον χαβριας εχων αθηναιων πελταστας εφυλαττεν: ο δε κλεομβροτος ανεβαινε κατα την εις πλαταιας φερουσαν. προιοντες δε οι πελτασται περιτυγχανουσιν επι τωι ακρωι φυλαττουσι τοις εκ του ανακειου λελυμενοις, ως περι εκατον και πεντηκοντα ουσι. και τουτους μεν απαντας, ει μη τις εξεφυγεν, οι πελτασται απεκτειναν: αυτος δε κατεβαινε προς τας πλαταιας, ετι φιλιας ουσας. επει δε εις θεσπιας αφικετο, εκειθεν ορμηθεις εις κυνος κεφαλας ουσας θηβαιων εστρατοπεδευσατο. μεινας δε εκει περι εκκαιδεκα ημερας απεχωρησε παλιν εις θεσπιας. κακει μεν αρμοστην κατελιπε σφοδριαν και απο των συμμαχων το τριτον μερος εκαστων: παρεδωκε δε αυτωι και χρηματα οσα ετυγχανεν οικοθεν εχων, και εκελευσε ξενικον προσμισθουσθαι. και ο μεν σφοδριας ταυτ' επραττεν. ο δε κλεομβροτος απηγεν επ' οικου την δια κρευσιος τους μεθ' αυτου στρατιωτας και μαλα απορουντας ποτερα ποτε πολεμος προς θηβαιους η ειρηνη ειη: ηγαγε μεν γαρ εις την των θηβαιων το στρατευμα, απηλθε δε ως εδυνατο ελαχιστα κακουργησας. απιοντι γε μην ανεμος αυτωι εξαισιος επεγενετο, ον και οιωνιζοντο τινες σημαινειν προ των μελλοντων. πολλα μεν γαρ και αλλα βιαια εποιησεν, αταρ και υπερβαλλοντος αυτου μετα της στρατιας εκ της κρευσιος το καθηκον επι θαλατταν ορος πολλους μεν ονους κατεκρημνισεν αυτοις σκευεσι, παμπολλα δε οπλα αφαρπασθεντα εξεπεσεν εις την θαλατταν. τελος δε πολλοι ου δυναμενοι συν τοις οπλοις πορευεσθαι, ενθεν και ενθεν του ακρου κατελιπον λιθων εμπλησαντες υπτιας τας ασπιδας. και τοτε μεν της μεγαρικης εν αιγοσθενοις εδειπνησαν ως εδυναντο: τηι δ' υστεραιαι ελθοντες εκομισαντο τα οπλα. και εκ τουτου οικαδε ηδη εκαστοι απηισαν: αφηκε γαρ αυτους ο κλεομβροτος. οι μεν ουν αθηναιοι ορωντες την των λακεδαιμονιων ρωμην και οτι πολεμος εν κορινθωι ουκετι ην, αλλ' ηδη παριοντες την αττικην οι λακεδαιμονιοι εις τας θηβας ενεβαλλον, ουτως εφοβουτο ωστε και τω δυο στρατηγω, οι συνηπιστασθην την του μελωνος επι τους περι λεοντιαδην επαναστασιν, κριναντες τον μεν απεκτειναν, τον δ', επει ουχ υπεμεινεν, εφυγαδευσαν. οι δ' αυ θηβαιοι και αυτοι φοβουμενοι, ει μηδενες αλλοι η αυτοι πολεμησοιεν τοις λακεδαιμονιοις, τοιονδε ευρισκουσι μηχανημα. πειθουσι τον εν ταις θεσπιαις αρμοστην σφοδριαν, χρηματα δοντες, ως υπωπτευετο, εμβαλειν εις την αττικην, ιν' εκπολεμωσειε τους αθηναιους προς τους λακεδαιμονιους. κακεινος πειθομενος αυτοις, προσποιησαμενος τον πειραια καταληψεσθαι, οτι δη απυλωτος ην, ηγεν εκ των θεσπιων πρωι δειπνησαντας τους στρατιωτας, φασκων προ ημερας καθανυσειν εις τον πειραια. θριασι δ' αυτωι ημερα επεγενετο, και ουδεν εντευθεν εποιησεν ωστε λαθειν, αλλ' επει απετραπετο, βοσκηματα διηρπασε και οικιας επορθησε. των δ' εντυχοντων τινες της νυκτος φευγοντες εις το αστυ απηγγελλον τοις αθηναιοις οτι στρατευμα παμπολυ προσιοι. οι μεν δη ταχυ οπλισαμενοι και ιππεις και οπλιται εν φυλακηι της πολεως ησαν. των δε λακεδαιμονιων και πρεσβεις ετυγχανον αθηνησιν οντες παρα καλλιαι τωι προξενωι ετυμοκλης τε και αριστολοχος και ωκυλλος: ους οι αθηναιοι, επει το πραγμα ηγγελθη, συλλαβοντες εφυλαττον, ως και τουτους συνεπιβουλευοντας. οι δε εκπεπληγμενοι τε ησαν τωι πραγματι και απελογουντο ως ουκ αν ποτε ουτω μωροι ησαν ως ει ηιδεσαν καταλαμβανομενον τον πειραια, εν τωι αστει αν υποχειριους αυτους παρειχον, και ταυτα παρα τωι προξενωι, ου ταχιστ' αν ηυρεθησαν. ετι δ' ελεγον ως ευδηλον και τοις αθηναιοις εσοιτο οτι ουδ' η πολις των λακεδαιμονιων ταυτα συνηιδει. σφοδριαν γαρ ευ ειδεναι εφασαν οτι απολωλοτα πευσοιντο υπο της πολεως. κακεινοι μεν κριθεντες μηδεν συνειδεναι αφειθησαν. οι δ' εφοροι ανεκαλεσαν τε τον σφοδριαν και υπηγον θανατου. εκεινος μεντοι φοβουμενος ουχ υπηκουσεν: ομως δε καιπερ ουχ υπακουων εις την κρισιν απεφυγε. και πολλοις εδοξεν αυτη δη αδικωτατα εν λακεδαιμονι <η> δικη κριθηναι. εγενετο δε τουτο το αιτιον. ην υιος τωι σφοδρια κλεωνυμος, ηλικιαν τε εχων την αρτι εκ παιδων, και αμα καλλιστος τε και ευδοκιμωτατος των ηλικων. τουτου δε ερων ετυγχανεν αρχιδαμος ο αγησιλαου. οι μεν ουν του κλεομβοτου φιλοι, ατε εταιροι οντες τωι σφοδριαι, απολυτικως αυτου ειχον, τον δε γε αγησιλαον και τους εκεινου φιλους εφοβουντο, και τους δια μεσου δε: δεινα γαρ εδοκει πεποιηκεναι. εκ τουτου δε ο μεν σφοδριας ειπε προς τον κλεωνυμον: εξεστι σοι, ω υιε, σωσαι τον πατερα, δεηθεντι αρχιδαμου ευμενη αγησιλαον εμοι εις την κρισιν παρασχειν. ο δε ακουσας ετολμησεν ελθειν προς τον αρχιδαμον, και εδειτο σωτηρα αυτωι του πατρος γενεσθαι. ο μεντοι αρχιδαμος ιδων μεν τον κλεωνυμον κλαιοντα συνεδακρυε παρεστηκως: ακουσας δε δεομενου, απεκρινατο: αλλ', ω κλεωνυμε, ισθι μεν οτι εγω τωι εμωι πατρι ουδ' αντιβλεπειν δυναμαι, αλλα καν τι βουλωμαι διαπραξασθαι εν τηι πολει, παντων μαλλον η του πατρος δεομαι: ομως δ', επει συ κελευεις, νομιζε πασαν με προθυμιαν εξειν ταυτα σοι πραχθηναι. και τοτε μεν δη εκ του φιλιτιου εις τον οικον ελθων ανεπαυετο: του δ' ορθρου αναστας εφυλαττε μη λαθοι αυτον ο πατηρ εξελθων. επει δε ειδεν αυτον εξιοντα, πρωτον μεν, ει τις των πολιτων παρην, παριει τουτους διαλεγεσθαι αυτωι, επειτα δ', ει τις ξενος, επειτα δε και των θεραποντων τωι δεομενωι παρεχωρει. τελος δ', επει απο του ευρωτα απιων ο αγησιλαος εισηλθεν οικαδε, απιων ωιχετο ουδε προσελθων. και τηι υστεραιαι δε ταυτα ταυτα εποιησεν. ο δ' αγησιλαος υπωπτευε μεν ων ενεκεν εφοιτα, ουδεν μεντοι ηρωτα, αλλ' εια αυτον. ο δ' αυ αρχιδαμος επεθυμει μεν, ωσπερ εικος, οραν τον κλεωνυμον: οπως μεντοι ελθοι προς αυτον μη διειλεγμενος τωι πατρι περι ων εκεινος εδεηθη ουκ ειχεν. οι δε αμφι τον σφοδριαν ουχ ορωντες τον αρχιδαμον ιοντα, προσθεν δε θαμιζοντα, εν παντι ησαν μη λελοιδορημενος υπο αγησιλαου ειη. τελος μεντοι ο αρχιδαμος ετολμησε προσελθειν και ειπειν: ω πατερ, κλεωνυμος με κελευει σου δεηθηναι σωσαι οι τον πατερα: και εγω ταυτα σου δεομαι, ει δυνατον. ο δ' απεκρινατο: αλλα σοι μεν εγωγε συγγνωμην εχω: αυτος μεντοι οπως <αν> συγγνωμης τυχοιμι παρα της πολεως ανδρα μη καταγιγνωσκων αδικειν οις εχρηματισατο επι κακωι της πολεως ουχ ορω. ο δε τοτε μεν προς ταυτα ουδεν ειπεν, αλλ' ηττηθεις του δικαιου απηλθεν. υστερον δε η αυτος νοησας η διδαχθεις υπο του ειπεν ελθων: αλλ' οτι μεν, ω πατερ, ει μηδεν ηδικει σφοδριας, απελυσας αν αυτον οιδα: νυν δε, ει ηδικηκε τι, ημων ενεκεν συγγνωμης υπο σου τυχετω. ο δε ειπεν: ουκουν αν μελληι καλα ταυθ' ημιν ειναι, ουτως εσται. ο μεν δη ταυτ' ακουσας μαλα δυσελπις ων απηιει. των δε του σφοδρια φιλων τις διαλεγομενος ετυμοκλει ειπεν: υμεις μεν, οιμαι, εφη, παντες οι αγησιλαου φιλοι αποκτενειτε τον σφοδριαν. και ο ετυμοκλης: μα δια ουκ αρα ταυτ', εφη, ποιησομεν αγησιλαωι, επει εκεινος γε προς παντας οσοις διειλεκται ταυτα λεγει, μη αδικειν μεν σφοδριαν αδυνατον ειναι: οστις μεντοι παις τε ων και παιδισκος και ηβων παντα τα καλα ποιων διετελεσε, χαλεπον ειναι τοιουτον ανδρα αποκτιννυναι: την γαρ σπαρτην τοιουτων δεισθαι στρατιωτων. ο ουν ακουσας ταυτα απηγγειλε τωι κλεωνυμωι. ο δ' ησθεις, ευθυς ελθων προς τον αρχιδαμον ειπεν: οτι μεν ημων επιμεληι ηδη ισμεν: ευ δ' επιστω, αρχιδαμε, οτι και ημεις πειρασομεθα επιμελεισθαι ως μηποτε συ επι τηι ημετεραι φιλιαι αισχυνθηις. και ουκ εψευσατο, αλλα και ζων απαντ' εποιει οσα καλα εν τηι σπαρτηι, και εν λευκτροις προ του βασιλεως μαχομενος συν δεινωνι τωι πολεμαρχωι τρις πεσων πρωτος των πολιτων εν μεσοις τοις πολεμιοις απεθανε. και ηνιασε μεν εις τα εσχατα τον αρχιδαμον, ως δ' υπεσχετο, ου κατηισχυνεν, αλλα μαλλον εκοσμησε. τοιουτωι μεν δη τροπωι σφοδριας απεφυγε. των μεντοι αθηναιων οι βοιωτιαζοντες εδιδασκον τον δημον ως οι λακεδαιμονιοι ουχ οπως τιμωρησαιντο, αλλα και επαινεσειαν τον σφοδριαν, οτι επεβουλευσε ταις αθηναις. και εκ τουτου οι αθηναιοι επυλωσαν τε τον πειραια, ναυς τε εναυπηγουντο, τοις τε βοιωτοις πασηι προθυμιαι εβοηθουν. οι δ' αυ λακεδαιμονιοι φρουραν τε εφηναν επι τους θηβαιους, και τον αγησιλαον νομισαντες φρονιμωτερον αν σφισι του κλεομβροτου ηγεισθαι, εδεοντο αυτου αγειν την στρατιαν. ο δε ειπων οτι ουδεν αν ο τι τηι πολει δοκοιη αντειπειν παρεσκευαζετο εις την εξοδον. γιγνωσκων δ' οτι ει μη τις προκαταληψοιτο τον κιθαιρωνα, ου ραιδιον εσται εις τας θηβας εμβαλειν, μαθων πολεμουντας τους κλητοριους τοις ορχομενιοις και ξενικον τρεφοντας, εκοινολογησατο αυτοις, οπως <προσ>γενοιτο το ξενικον αυτωι, ει τι δεηθειη. επει δε τα διαβατηρια εγενετο, πεμψας, πριν εν τεγεαι αυτος ειναι, προς τον αρχοντα των παρα τοις κλητοριοις ξενων, και μισθον δους μηνος, εκελευε προκαταλαβειν αυτους τον κιθαιρωνα. τοις δ' ορχομενιοις ειπεν, εως στρατεια ειη, παυσασθαι του πολεμου: ει δε τις πολις στρατιας ουσης εξω επι πολιν στρατευσοι, επι ταυτην εφη πρωτον ιεναι κατα το δογμα των συμμαχων. επει δε υπερεβαλε τον κιθαιρωνα, ελθων εις θεσπιας εκειθεν ορμηθεις ηιει επι την των θηβαιων χωραν. ευρων δε αποτεταφρευμενον τε και απεσταυρωμενον κυκλωι το πεδιον και τα πλειστου αξια της χωρας, στρατοπεδευομενος αλλοτ' αλληι και μετ' αριστον εξαγων εδηιου της χωρας τα προς εαυτου των σταυρωματων και της ταφρου. οι γαρ πολεμιοι, οπου επιφαινοιτο ο αγησιλαος, αντιπαρηισαν αυτωι εντος του χαρακωματος ως αμυνουμενοι. και ποτε αποχωρουντος αυτου ηδη την επι το στρατοπεδον, οι των θηβαιων ιππεις τεως αφανεις οντες εξαιφνης δια των ωδοποιημενων του χαρακωματος εξοδων εξελαυνουσι, και οια δη απιοντων προς δειπνον και συσκευαζομενων των πελταστων, των δ' ιππεων των μεν ετι καταβεβηκοτων, των δ' αναβαινοντων, επελαυνουσι: και των πελταστων συχνους κατεβαλον και των ιππεων κλεαν και επικυδιδαν σπαρτιατας, και των περιοι κων ενα, ευδικον, και των θηβαιων τινας φυγαδας, ουπω αναβεβηκοτας επι τους ιππους. ως δε αναστρεψας συν τοις οπλιταις εβοηθησεν ο αγησιλαος, οι τε ιππεις ηλαυνον εναντιον τοις ιππευσι και τα δεκα αφ' ηβης εκ των οπλιτων εθει συν αυτοις. οι μεντοι των θηβαιων ιππεις εωικεσαν υποπεπωκοσι που εν μεσημβριαι: υπεμενον μεν γαρ τοις επελαυνουσιν ωστ' εξακοντιζειν τα δορατα, εξικνουντο δ' ου. αναστρεφοντες δε εκ τοσουτου απεθανον αυτων δωδεκα. ως δε κατεγνω ο αγησιλαος οτι αει μετ' αριστον και οι πολεμιοι εφαινοντο, θυσαμενος αμα τηι ημεραι ηγεν ως οιον τε ταχιστα, και παρηλθε δι' ερημιας εσω των χαρακωματων. εκ δε τουτου τα εντος ετεμνε και εκαε μεχρι του αστεως. ταυτα δε ποιησας και παλιν αποχωρησας εις θεσπιας, ετειχισε το αστυ αυτοις: και εκει μεν φοιβιδαν κατελιπεν αρμοστην, αυτος δε υπερβαλων παλιν εις τα μεγαρα τους μεν συμμαχους διηκε, το δε πολιτικον στρατευμα επ' οικου απηγαγεν. εκ δε τουτου ο φοιβιδας εκπεμπων μεν ληιστηρια εφερε και ηγε τους θηβαιους, καταδρομας δε ποιουμενος εκακουργει την χωραν. οι δ' αυ θηβαιοι αντιτιμωρεισθαι βουλομενοι στρατευουσι πανδημει επι την των θεσπιων χωραν. επει δ' ησαν εν τηι χωραι, ο φοιβιδας συν τοις πελτασταις προσκειμενος ουδαμου εια αυτους αποσκεδαννυσθαι της φαλαγγος: ωστε οι θηβαιοι μαλα αχθομενοι τηι εμβοληι θαττονα την αποχωρησιν εποιουντο, και οι ορεοκομοι δε απορριπτουντες ον ειληφεσαν καρπον απηλαυνον οικαδε: ουτω δεινος φοβος τωι στρατευματι ενεπεσεν. ο δε εν τουτωι θρασεως επεκειτο, περι εαυτον μεν εχων το πελταστικον, το δ' οπλιτικον εν ταξει επεσθαι κελευσας. και εν ελπιδι εγενετο τροπην των ανδρων ποιησασθαι: αυτος τε γαρ ερρωμενως ηγειτο, και τοις αλλοις απτεσθαι των ανδρων παρεκελευετο, και τους των θεσπιων οπλιτας ακολουθειν εκελευεν. ως δε αποχωρουντες οι των θηβαιων ιππεις επι ναπηι αδιαβατωι εγιγνοντο, πρωτον μεν ηθροισθησαν, επειτα δε ανεστρεφον δια το απορειν οπηι διαβαιεν. οι μεν ουν πελτασται ολιγοι οντες οι πρωτοι φοβηθεντες αυτους εφυγον: οι δε ιππεις αυ τουτο ως ειδον, εδιδαχθησαν υπο των φευγοντων επιθεσθαι αυτοις. και ο μεν δη φοιβιδας και δυο η τρεις μετ' αυτου μαχομενοι απεθανον, οι δε μισθοφοροι τουτου γενομενου παντες εφυγον. επει δε φευγοντες αφικοντο προς τους οπλιτας των θεσπιων, κακεινοι, μαλα προσθεν μεγα φρονουντες μη υπειξειν τοις θηβαιοις, εφυγον, ουδεν τι πανυ διωκομενοι: και γαρ ην ηδη οψε. και απεθανον μεν ου πολλοι, ομως δε ου προσθεν εστησαν οι θεσπιεις, πριν εν τωι τειχει εγενοντο. εκ δε τουτου παλιν αυ τα των θηβαιων ανεζωπυρειτο, και εστρατευοντο εις θεσπιας και εις τας αλλας τας περιοικιδας πολεις. ο μεντοι δημος εξ αυτων εις τας θηβας απεχωρει: εν πασαις γαρ ταις πολεσι δυναστειαι καθειστηκεσαν, ωσπερ εν θηβαις: ωστε και οι εν ταυταις ταις πολεσι φιλοι των λακεδαιμονιων βοηθειας εδεοντο. μετα δε τον φοιβιδα θανατον πολεμαρχον μεν και μοραν οι λακεδαιμονιοι κατα θαλατταν πεμψαντες τας θεσπιας εφυλαττον. επει δε το εαρ επεστη, παλιν εφαινον φρουραν οι εφοροι εις τας θηβας, και του αγησιλαου, ηιπερ το προσθεν, εδεοντο ηγεισθαι. ο δ' υπερ της εμβολης ταυτα γιγνωσκων, πριν και τα διαβατηρια θυεσθαι, πεμψας προς τον εν θεσπιαις πολεμαρχον εκελευε προκαταλαβειν το υπερ της κατα τον κιθαιρωνα οδου ακρον και φυλαττειν, εως αν αυτος ελθηι. επει δε τουτο υπερβαλων εν ταις πλαταιαις εγενετο, παλιν προσεποιησατο εις τας θεσπιας πρωτον ιεναι, και πεμπων αγοραν τε εκελευε παρασκευαζειν και τας πρεσβειας εκει περιμενειν: ωστε οι θηβαιοι ισχυρως την προς θεσπιων εμβολην εφυλαττον. ο δε αγησιλαος τηι υστεραιαι αμα τηι ημεραι θυσαμενος επορευετο την επ' ερυθρας: και ως στρατευματι δυοιν ημεραιν οδον εν μιαι καθανυσας εφθασεν υπερβας το κατα σκωλον σταυρωμα, πριν ελθειν τους θηβαιους απο της φυλακης, καθ' ην το προσθεν εισηλθε. τουτο δε ποιησας τα προς εω της των θηβαιων πολεως εδηιου μεχρι της ταναγραιων: ετι γαρ τοτε και την ταναγραν οι περι υπατοδωρον, φιλοι οντες των λακεδαιμονιων, ειχον. και εκ τουτου δη απηιει εν αριστεραι εχων το τειχος. οι δε θηβαιοι υπελθοντες αντεταξαντο επι γραος στηθει, οπισθεν εχοντες την τε ταφρον και το σταυρωμα, νομιζοντες καλον ειναι ενταυθα διακινδυνευειν: και γαρ στενον ην ταυτηι επιεικως και δυσβατον το χωριον. ο δ' αγησιλαος ιδων ταυτα προς εκεινους μεν ουκ ηγεν, επισιμωσας δε προς την πολιν ηιει. οι δ' αυ θηβαιοι δεισαντες περι της πολεως, οτι ερημη ην, απολιποντες ενθα παρατεταγμενοι ησαν δρομωι εθεον εις την πολιν την επι ποτνιας οδον: ην γαρ αυτη ασφαλεστερα. και μεντοι εδοκει καλον γενεσθαι το ενθυμημα του αγησιλαου, οτι πορρω απαγαγων απο των πολεμιων αποχωρειν δρομωι αυτους εποιησεν: ομως μεντοι επι παραθεοντας αυτους των πολεμαρχων τινες επεδραμον συν ταις μοραις. οι μεντοι θηβαιοι απο των λοφων τα δορατα εξηκοντιζον, ωστε και απεθανεν αλυπητος, εις των πολεμαρχων, ακοντισθεις δορατι: ομως δε και απο τουτου του λοφου ετραπησαν οι θηβαιοι: ωστε αναβαντες οι σκιριται και των ιππεων τινες επαιον τους τελευταιους των θηβαιων παρελαυνοντας <εις> την πολιν. ως μεντοι εγγυς του τειχους εγενοντο, υποστρεφουσιν οι θηβαιοι: οι δε σκιριται ιδοντες αυτους θαττον η βαδην απηλθον. και απεθανε μεν ουδεις αυτων: ομως δε οι θηβαιοι τροπαιον [τε] εστησαντο, οτι απεχωρησαν οι αναβαντες. ο μεντοι αγησιλαος, επει ωρα ην, απελθων εστρατοπεδευσατο ενθαπερ τους πολεμιους ειδε παρατεταγμενους: τηι δ' υστεραιαι απηγαγε την επι θεσπιας. θρασεως δε παρακολουθουντων των πελταστων, οι ησαν μισθοφοροι τοις θηβαιοις, και τον χαβριαν ανακαλουντων, οτι ουκ ηκολουθει, υποστραφεντες οι των ολυνθιων ιππεις, ηδη γαρ κατα τους ορκους συνεστρατευοντο, εδιωξαν τε αυτους προς ορθιον, καθαπερ ηκολουθουν, και απεκτειναν αυτων μαλα πολλους: ταχυ γαρ προς αναντες ευηλατον αλισκονται πεζοι υφ' ιππεων. επει δ' εγενετο ο αγησιλαος εν ταις θεσπιαις, ευρων στασιαζοντας τους πολιτας, και βουλομενων των φασκοντων λακωνιζειν αποκτειναι τους εναντιους, ων και μενων ην, τουτο μεν ουν ουκ επετρεψε: διαλλαξας δε αυτους και ορκους ομοσαι αλληλοις αναγκασας, ουτως απηλθε παλιν δια του κιθαιρωνος την επι μεγαρα. και εκειθεν τους μεν συμμαχους αφηκε, το δε πολιτικον στρατευμα οικαδε απηγαγε. μαλα δε πιεζομενοι οι θηβαιοι σπανει σιτου δια το δυοιν ετοιν μη ειληφεναι καρπον εκ της γης, πεμπουσιν επι δυοιν τριηροιν ανδρας εις παγασας επι σιτον δεκα ταλαντα δοντες. αλκετας δε ο λακεδαιμονιος φυλαττων ωρεον, εν ωι εκεινοι τον σιτον συνεωνουντο, επληρωσατο τρεις τριηρεις, επιμεληθεις οπως μη εξαγγελθειη. επει δε απηγετο ο σιτος, λαμβανει ο αλκετας τον τε σιτον και τας τριηρεις, και τους ανδρας εζωγρησεν ουκ ελαττους η τριακοσιους. τουτους δε ειρξεν εν τηι ακροπολει, ουπερ αυτος εσκηνου. ακολουθουντος δε τινος των ωρειτων παιδος, ως εφασαν, μαλα καλου τε καγαθου, καταβαινων εκ της ακροπολεως περι τουτον ην. καταγνοντες δε οι αιχμαλωτοι την αμελειαν, καταλαμβανουσι την ακροπολιν, και η πολις αφισταται: ωστ' ευπορως ηδη οι θηβαιοι σιτον παρεκομιζοντο. υποφαινοντος δε παλιν του ηρος ο μεν αγησιλαος κλινοπετης ην. οτε γαρ απηγε το στρατευμα εκ των θηβων, εν τοις μεγαροις αναβαινοντος αυτου εκ του αφροδισιου εις το αρχειον ρηγνυται οποια δη φλεψ, και ερρυη το εκ του σωματος αιμα εις το υγιες σκελος. γενομενης δε της κνημης υπερογκου και οδυνων αφορητων, συρακοσιος τις ιατρος σχαζει την παρα τωι σφυρωι φλεβα αυτου. ως δε απαξ ηρξατο, ερρει αυτωι νυκτα τε και ημεραν το αιμα, και παντα ποιουντες ουκ εδυναντο σχειν το ρευμα πριν ελιποψυχησε: τοτε μεντοι επαυσατο. και ουτως εκεινος μεν αποκομισθεις εις λακεδαιμονα ηρρωστει το τε λοιπον θερος και δια χειμωνος. οι δε λακεδαιμονιοι, επει εαρ υπεφαινε, παλιν φρουραν τε εφαινον και κλεομβροτον ηγεισθαι εκελευον. επει δ' εχων το στρατευμα προς τωι κιθαιρωνι εγενετο, προηισαν αυτωι οι πελτασται ως προκαταληψομενοι τα υπερ της οδου. θηβαιων δε και αθηναιων προκατεχοντες τινες το ακρον τεως μεν ειων αυτους αναβαινειν: επει δ' επ' αυτοις ησαν, εξανασταντες εδιωκον και απεκτειναν περι τετταρακοντα. τουτου δε γενομενου ο κλεομβροτος αδυνατον νομισας το υπερβηναι εις την των θηβαιων, απηγε τε και διηκε το στρατευμα. συλλεγεντων δε των συμμαχων εις λακεδαιμονα, λογοι εγιγνοντο απο των συμμαχων οτι δια μαλακιαν κατατριβησοιντο υπο του πολεμου. εξειναι γαρ σφισι ναυς πληρωσαντας πολυ πλειους των αθηναιων ελειν λιμωι την πολιν αυτων: εξειναι δ' εν ταις αυταις ταυταις ναυσι και εις θηβας στρατευμα διαβιβαζειν, ει μεν βουλοιντο, επι φωκεων, ει δε βουλοιντο, επι κρευσιος. ταυτα δε λογισαμενοι εξηκοντα μεν τριηρεις επληρωσαν, πολλις δ' αυτων ναυαρχος εγενετο. και μεντοι ουκ εψευσθησαν οι ταυτα γνοντες, αλλ' οι αθηναιοι επολιορκουντο: τα γαρ σιταγωγα αυτοις πλοια επι μεν τον γεραστον αφικετο, εκειθεν δ' ουκετι ηθελε παραπλειν, του ναυτικου οντος του λακεδαιμονιων περι τε αιγιναν και κεω και ανδρον. γνοντες δ' οι αθηναιοι την αναγκην, ενεβησαν αυτοι εις τας ναυς, και ναυμαχησαντες προς τον πολλιν χαβριου ηγουμενου νικωσι τηι ναυμαχιαι. και ο μεν σιτος τοις αθηναιοις ουτω παρεκομισθη. παρασκευαζομενων δε των λακεδαιμονιων στρατευμα διαβιβαζειν επι τους βοιωτους, εδεηθησαν οι θηβαιοι των αθηναιων περι πελοποννησον στρατευμα πεμψαι, νομισαντες ει τουτο γενοιτο, ου δυνατον εσεσθαι τοις λακεδαιμονιοις αμα μεν την εαυτων χωραν φυλαττειν, αμα δε τας περι εκεινα τα χωρια συμμαχιδας πολεις, αμα δε στρατευμα διαβιβαζειν ικανον προς εαυτους. και οι αθηναιοι μεντοι οργιζομενοι τοις λακεδαιμονιοις δια το σφοδρια εργον, προθυμως εξεπεμψαν περι την πελοποννησον ναυς τε εξηκοντα πληρωσαντες και στρατηγον αυτων τιμοθεον ελομενοι. ατε δε εις τας θηβας ουκ εμβεβληκοτων των πολεμιων ουτ' εν ωι κλεομβροτος ηγε την στρατιαν ετει ουτ' εν ωι τιμοθεος περιεπλευσε, θρασεως δη εστρατευοντο οι θηβαιοι επι τας περιοικιδας πολεις και παλιν αυτας ανελαμβανον. ο μεντοι τιμοθεος περιπλευσας κερκυραν μεν ευθυς υφ' εαυτωι εποιησατο: ου μεντοι ηνδραποδισατο ουδε ανδρας εφυγαδευσεν ουδε νομους μετεστησεν: εξ ων τας περι εκεινα πολεις πασας ευμενεστερας εσχεν. αντεπληρωσαν δε και οι λακεδαιμονιοι ναυτικον, και νικολοχον ναυαρχον, μαλα θρασυν ανδρα, εξεπεμψαν: ος επειδη ειδε τας μετα τιμοθεου ναυς, ουκ εμελλησε, καιπερ εξ νεων αυτωι απουσων των αμβρακιωτιδων, αλλα πεντε και πεντηκοντα εχων ναυς εξηκοντα ουσαις ταις μετα τιμοθεου εναυμαχησε. και τοτε μεν ηττηθη, και τροπαιον ο τιμοθεος εστησεν εν αλυζειαι. ο δε ανειλκυσμενων των τιμοθεου νεων και επισκευαζομενων, επει παρεγενοντο αυτωι αι αμβρακιωτιδες εξ τριηρεις, επι την αλυζειαν επλευσεν, ενθα ην ο τιμοθεος. ως δε ουκ αντανηγε, τροπαιον αυ κακεινος εστησατο εν ταις εγγυτατω νησοις. ο δε τιμοθεος επει ας τε ειχεν επεσκευασε και εκ κερκυρας αλλας προσεπληρωσατο, γενομενων αυτωι των πασων πλεον εβδομηκοντα, πολυ δη υπερειχε ναυτικωι: χρηματα μεντοι μετεπεμπετο αθηνηθεν: πολλων γαρ εδειτο, ατε πολλας ναυς εχων.[6] {Work} {ελληνικων Ϛ} οι μεν ουν αθηναιοι και λακεδαιμονιοι περι ταυτα ησαν. οι δε θηβαιοι επει κατεστρεψαντο τας εν τηι βοιωτιαι πολεις, εστρατευον και εις την φωκιδα. ως δ' αυ και οι φωκεις επρεσβευον εις την λακεδαιμονα και ελεγον οτι ει μη βοηθησοιεν, ου δυνησοιντο μη πειθεσθαι τοις θηβαιοις, εκ τουτου οι λακεδαιμονιοι διαβιβαζουσι κατα θαλατταν εις φωκεας κλεομβροτον τε τον βασιλεα και μετ' αυτου τετταρας μορας και των συμμαχων το μερος. σχεδον δε περι τουτον τον χρονον και εκ θετταλιας αφικνειται προς το κοινον των λακεδαιμονιων πολυδαμας φαρσαλιος. ουτος δε και εν τηι αλληι θετταλιαι μαλα ηυδοκιμει, και εν αυτηι τηι πολει ουτως εδοκει καλος τε καγαθος ειναι ωστε και στασιασαντες οι φαρσαλιοι παρακατεθεντο αυτωι την ακροπολιν, και τας προσοδους επετρεψαν λαμβανοντι, οσα εγεγραπτο εν τοις νομοις, εις τε τα ιερα αναλισκειν και εις την αλλην διοικησιν. κακεινος μεντοι απο τουτων των χρηματων την τε ακραν φυλαττων διεσωιζεν αυτοις και ταλλα διοικων απελογιζετο κατ' ενιαυτον. και οποτε μεν ενδεησειε, παρ' εαυτου προσετιθει, οποτε δε περιγενοιτο της προσοδου, απελαμβανεν. ην δε και αλλως φιλοξενος τε και μεγαλοπρεπης τον θετταλικον τροπον. ουτος ουν επει αφικετο εις την λακεδαιμονα, ειπε τοιαδε. εγω, ω ανδρες λακεδαιμονιοι, προξενος υμων ων και ευεργετης εκ παντων ων μεμνημεθα προγονων, αξιω, εαν τε τι απορω, προς υμας ιεναι, εαν τε τι χαλεπον υμιν εν τηι θετταλιαι συνιστηται, σημαινειν. ακουετε μεν ουν ευ οιδ' οτι και υμεις ιασονος ονομα: ο γαρ ανηρ και δυναμιν εχει μεγαλην και ονομαστος εστιν. ουτος δε σπονδας ποιησαμενος συνεγενετο μοι, και ειπε ταδε: οτι μεν, ω πολυδαμα, και ακουσαν την υμετεραν πολιν [φαρσαλον] δυναιμην αν παραστησασθαι εξεστι σοι εκ τωνδε λογιζεσθαι. εγω γαρ, εφη, εχω μεν θετταλιας τας πλειστας και μεγιστας πολεις συμμαχους: κατεστρεψαμην δ' αυτας υμων συν αυταις τα εναντια εμοι στρατευομενων. και μην οισθα γε οτι ξενους εχω μισθοφορους εις εξακισχιλιους, οις, ως εγω οιμαι, ουδεμια πολις δυναιτ' αν ραιδιως μαχεσθαι. αριθμος μεν γαρ, εφη, και αλλοθεν ουκ αν ελαττων εξελθοι: αλλα τα μεν εκ των πολεων στρατευματα τους μεν προεληλυθοτας ηδη ταις ηλικιαις εχει, τους δ' ουπω ακμαζοντας: σωμασκουσι γε μην μαλα ολιγοι τινες εν εκαστηι πολει: παρ' εμοι δε ουδεις μισθοφορει, οστις μη ικανος εστιν εμοι ισα πονειν. αυτος δ' εστι, λεγειν γαρ χρη προς υμας ταληθη, και το σωμα μαλα ευρωστος και αλλως φιλοπονος. και τοινυν των παρ' αυτωι πειραν λαμβανει καθ' εκαστην ημεραν: ηγειται γαρ συν τοις οπλοις και εν τοις γυμνασιοις και οταν πηι στρατευηται. και ους μεν αν μαλακους των ξενων αισθανηται, εκβαλλει, ους δ' αν οραι φιλοπονως και φιλοκινδυνως εχοντας προς τους πολεμους, τιμαι τους μεν διμοιριαις, τους δε τριμοιριαις, τους δε και τετραμοιριαις, και αλλοις δωροις, και νοσων γε θεραπειαις και περι ταφας κοσμωι: ωστε παντες ισασιν οι παρ' εκεινωι ξενοι οτι η πολεμικη αυτοις αρετη εντιμοτατον τε βιον και αφθονωτατον παρεχεται. επεδεικνυε δε μοι ειδοτι οτι και υπηκοοι ηδη αυτωι ειεν μαρακοι και δολοπες και αλκετας ο εν τηι ηπειρωι υπαρχος: ωστε, εφη, τι αν εγω φοβουμενος ου ραιδιως αν υμας οιοιμην καταστρεψασθαι; ταχα ουν υπολαβοι αν τις εμου απειρος: τι ουν μελλεις και ουκ ηδη στρατευεις επι τους φαρσαλιους; οτι νη δια τωι παντι κρειττον μοι δοκει ειναι εκοντας υμας μαλλον η ακοντας προσαγαγεσθαι. βιασθεντες μεν γαρ υμεις τ' αν βουλευοισθε ο τι δυναισθε κακον εμοι, εγω τ' αν υμας ως ασθενεστατους βουλοιμην ειναι: ει δε πεισθεντες μετ' εμου γενοισθε, δηλον οτι αυξοιμεν αν ο τι δυναιμεθα αλληλους. γιγνωσκω μεν ουν, ω πολυδαμα, οτι η ση πατρις εις σε αποβλεπει: εαν δε μοι φιλικως αυτην εχειν παρασκευασηις, υπισχνουμαι σοι, εφη, εγω μεγιστον σε των εν τηι ελλαδι μετ' εμε καταστησειν. οιων δε πραγματων τα δευτερα σοι διδωμι ακουε, και μηδεν πιστευε μοι ο τι αν μη λογιζομενωι σοι αληθες φαινηται. ουκουν τουτο μεν ευδηλον ημιν, οτι φαρσαλου προσγενομενης και των εξ υμων ηρτημενων πολεων ευπετως αν εγω ταγος θετταλων απαντων κατασταιην: ως γε μην, οταν ταγευηται θετταλια, εις εξακισχιλιους μεν οι ιππευοντες γιγνονται, οπλιται δε πλειους η μυριοι καθιστανται. ων εγω και τα σωματα και την μεγαλοψυχιαν ορων οιμαι αν αυτων ει καλως τις επιμελοιτο, ουκ ειναι εθνος οποιωι αν αξιωσαιεν υπηκοοι ειναι θετταλοι. πλατυτατης γε μην γης ουσης θετταλιας, παντα τα κυκλωι εθνη υπηκοα μεν εστιν, οταν ταγος ενθαδε καταστηι: σχεδον δε παντες οι ταυτηι ακοντισται εισιν: ωστε και πελταστικωι εικος υπερεχειν την ημετεραν δυναμιν. και μην βοιωτοι γε και οι αλλοι παντες οσοι λακεδαιμονιοις πολεμουντες υπαρχουσι μοι συμμαχοι: και ακολουθειν τοινυν αξιουσιν εμοι, αν μονον απο λακεδαιμονιων ελευθερω αυτους. και αθηναιοι δε ευ οιδ' οτι παντα ποιησαιεν αν ωστε συμμαχοι ημιν γενεσθαι: αλλ' εγω ουκ αν μοι δοκω προς αυτους φιλιαν ποιησασθαι. νομιζω γαρ ετι ραιον την κατα θαλατταν η την κατα γην αρχην παραλαβειν αν. ει δε εικοτα λογιζομαι, σκοπει, εφη, και ταυτα. εχοντες μεν γε μακεδονιαν, ενθεν και αθηναιοι τα ξυλα αγονται, πολυ δηπου πλειους εκεινων ικανοι εσομεθα ναυς ποιησασθαι. ανδρων γε μην ταυτας πληρουν ποτερον αθηναιους η ημας εικος μαλλον δυνασθαι, τοσουτους και τοιουτους εχοντας πενεστας; τους γε μην ναυτας τρεφειν ποτερον ημας ικανωτερους εικος ειναι τους δι' αφθονιαν και αλλοσε σιτον εκπεμποντας η αθηναιους τους μηδ' αυτοις ικανον εχοντας, αν μη πριωνται; και χρημασι γε εικος δηπου ημας αφθονωτεροις χρησθαι μη εις νησυδρια αποβλεποντας, αλλ' ηπειρωτικα εθνη καρπουμενους. παντα γαρ δηπου τα κυκλωι φορον φερει, οταν ταγευηται τα κατα θετταλιαν. οισθα δε δηπου οτι και βασιλευς ο περσων ου νησους αλλ' ηπειρον καρπουμενος πλουσιωτατος ανθρωπων εστιν: ον εγω υπηκοον ποιησασθαι ετι ευκατεργαστοτερον ηγουμαι ειναι η την ελλαδα. οιδα γαρ παντας τους εκει ανθρωπους πλην ενος μαλλον δουλειαν η αλκην μεμελετηκοτας, οιδα δε υφ' οιας δυναμεως και της μετα κυρου αναβασης και της μετ' αγησιλαου εις παν αφικετο βασιλευς. επει δε ταυτ' ειποντος αυτου εγω απεκριναμην οτι τα μεν αλλα αξιοσκεπτα λεγει, το δε λακεδαιμονιοις οντας φιλους αποστηναι προς τους εναντιους, μηδεν εχοντας εγκαλειν, τουτ', εφην, απορον μοι δοκει ειναι: ο δ' επαινεσας με και ειπων οτι μαλλον εκτεον μου ειη, οτι τοιουτος ειην, αφηκε μοι ελθοντι προς υμας λεγειν ταληθη, οτι διανοοιτο στρατευειν επι φαρσαλιους, ει μη πεισοιμεθα. αιτειν ουν εκελευε βοηθειαν παρ' υμων. και εαν μεν σοι, εφη, διδωσιν ωστε σε πειθειν ικανην πεμπειν συμμαχιαν ως εμοι πολεμειν, αγ', εφη, και τουτωι χρωμεθα ο τι αν αποβαινηι εκ του πολεμου: αν δε σοι μη δοκωσιν ικανως βοηθειν, ουκ ηδη ανεγκλητος αν δικαιως ειης ει τηι πατριδι η σε τιμαι και συ πραττοις τα κρατιστα; περι τουτων δη εγω ηκω προς υμας και λεγω παντα οσα εκει αυτος τε ορω και εκεινου ακηκοα. και νομιζω ουτως εχειν, ω ανδρες λακεδαιμονιοι, ως ει μεν πεμψετε εκεισε δυναμιν μη εμοι μονον αλλα και τοις αλλοις θετταλοις ικανην †δοκειν ειναι† προς ιασονα πολεμειν, αποστησονται αυτου αι πολεις: πασαι γαρ φοβουνται οποι ποτε προβησεται η του ανδρος δυναμις: ει δε νεοδαμωδεις και ανδρα ιδιωτην οιεσθε αρκεσειν, συμβουλευω ησυχιαν εχειν. ευ γαρ ιστε, προς τε μεγαλην εσται ρωμην ο πολεμος, και προς ανδρα ος φρονιμος μεν ουτω στρατηγος εστιν ως οσα τε λανθανειν και οσα φθανειν και οσα βιαζεσθαι επιχειρει ου μαλα αφαμαρτανει. ικανος γαρ εστι και νυκτι οσαπερ ημεραι χρησθαι, και οταν σπευδηι, αριστον και δειπνον ποιησαμενος αμα πονεισθαι. οιεται δε και αναπαυεσθαι χρηναι, οταν αφικηται ενθ' αν ωρμημενος ηι και διαπραξηται α δει: και τους μεθ' αυτου δε ταυτα ειθικεν. επισταται δε και οταν επιπονησαντες αγαθον τι πραξωσιν οι στρατιωται, εκπλησαι τας γνωμας αυτων: ωστε και τουτο μεμαθηκασι παντες οι μετ' αυτου, οτι εκ των πονων και τα μαλακα γιγνεται. και μην εγκρατεστατος γ' εστιν ων εγω οιδα των περι το σωμα ηδονων: ωστε ουδε δια ταυτα ασχολιαν εχει το μη [εις το] πραττειν αει το δεομενον. υμεις ουν σκεψαμενοι ειπατε προς εμε, ωσπερ υμιν προσηκει, οποια δυνησεσθε τε και μελλετε ποιησειν. ο μεν ταυτ' ειπεν. οι δε λακεδαιμονιοι τοτε μεν ανεβαλοντο την αποκρισιν: τηι δ' υστεραιαι και τηι τριτηι λογισαμενοι τας τε εξω μορας οσαι αυτοις ειεν και τας περι λακεδαιμονα προς τας [εξω] των αθηναιων τριηρεις και τον προς τους ομορους πολεμον, απεκριναντο οτι εν τωι παροντι ουκ αν δυναιντο ικανην αυτωι εκπεμψαι επικουριαν, αλλ' απιοντα συντιθεσθαι αυτον εκελευον οπηι δυναιτο αριστα τα τε εαυτου και τα της πολεως. κακεινος μεντοι επαινεσας την απλοτητα της πολεως απηλθε. και την μεν ακροπολιν των φαρσαλιων εδειτο του ιασονος μη αναγκασαι αυτον παραδουναι, οπως τοις παρακαταθεμενοις διασωιζηι: τους δε εαυτου παιδας εδωκεν ομηρους, υποσχομενος αυτωι την τε πολιν πεισας εκουσαν συμμαχον ποιησειν και ταγον συγκαταστησειν αυτον. ως δε τα πιστα εδοσαν αλληλοις, ευθυς μεν οι φαρσαλιοι ειρηνην ηγον, ταχυ δε ο ιασων ομολογουμενως ταγος των θετταλων καθειστηκει. επει γε μην εταγευσε, διεταξεν ιππικον τε οσον εκαστη πολις δυνατη ην παρεχειν και οπλιτικον. και εγενοντο αυτωι ιππεις μεν συν τοις συμμαχοις πλειους η οκτακισχιλιοι, οπλιται δε ελογισθησαν ουκ ελαττους δισμυριων, πελταστικον γε μην ικανον προς παντας ανθρωπους αντιταχθηναι: εργον γαρ εκεινων γε και τας πολεις αριθμησαι. προειπε δε τοις περιοικοις πασι και τον φορον ωσπερ επι σκοπα τεταγμενος ην φερειν. και ταυτα μεν ουτως επεραινετο: εγω δε παλιν επανειμι, οθεν εις τας περι ιασονος πραξεις εξεβην. οι μεν γαρ λακεδαιμονιοι και οι συμμαχοι συνελεγοντο εις τους φωκεας, οι δε θηβαιοι αναχωρησαντες εις την εαυτων εφυλαττον τας εισβολας. οι δ' αθηναιοι, αυξανομενους μεν ορωντες δια σφας τους θηβαιους, χρηματα τε ου συμβαλλομενους εις το ναυτικον, αυτοι δε αποκναιομενοι και χρηματων εισφοραις και ληιστειαις εξ αιγινης και φυλακαις της χωρας, επεθυμησαν παυσασθαι του πολεμου, και πεμψαντες πρεσβεις εις λακεδαιμονα ειρηνην εποιησαντο. ευθυς δ' εκειθεν δυο των πρεσβεων πλευσαντες κατα δογμα της πολεως ειπον τωι τιμοθεωι αποπλειν οικαδε ως ειρηνης ουσης: ο δ' αμα αποπλεων τους των ζακυνθιων φυγαδας απεβιβασεν εις την χωραν αυτων. επει δε οι εκ της πολεως ζακυνθιοι πεμψαντες προς τους λακεδαιμονιους ελεγον οια πεπονθοτες ειεν υπο του τιμοθεου, ευθυς οι λακεδαιμονιοι αδικειν τε ηγουντο τους αθηναιους και ναυτικον παλιν κατεσκευαζον και συνεταττοντο εις εξηκοντα ναυς απ' αυτης τε της λακεδαιμονος και κορινθου και λευκαδος και αμβρακιας και ηλιδος και ζακυνθου και αχαιας και επιδαυρου και τροιζηνος και ερμιονος και αλιων. επιστησαντες δε ναυαρχον μνασιππον εκελευον των τε αλλων επιμελεισθαι των κατ' εκεινην την θαλατταν και στρατευειν επι κερκυραν. επεμψαν δε και προς διονυσιον διδασκοντες ως και εκεινωι χρησιμον ειη την κερκυραν μη υπ' αθηναιοις ειναι. και ο μεν δη μνασιππος, επει συνελεγη αυτωι το ναυτικον, επλευσεν εις την κερκυραν: ειχε δε και μισθοφορους συν τοις εκ λακεδαιμονος μετ' αυτου στρατευομενοις ουκ ελαττους χιλιων και πεντακοσιων. επει δε απεβη, εκρατει τε της γης και εδηιου εξειργασμενην μεν παγκαλως και πεφυτευμενην την χωραν, μεγαλοπρεπεις δε οικησεις και οινωνας κατεσκευασμενους επι των αγρων: ωστ' εφασαν τους στρατιωτας εις τουτο τρυφης ελθειν ωστ' ουκ εθελειν πινειν, ει μη ανθοσμιας ειη. και ανδραποδα δε και βοσκηματα παμπολλα ηλισκετο εκ των αγρων. επειτα δε κατεστρατοπεδευσατο τωι μεν πεζωι επι λοφωι απεχοντι της πολεως ως πεντε σταδια, προ της χωρας οντι, οπως αποτεμνοιτο εντευθεν, ει τις επι την χωραν των κερκυραιων εξιοι: το δε ναυτικον εις ταπι θατερα της πολεως κατεστρατοπεδευσεν, ενθεν ωιετ' αν τα προσπλεοντα και προαισθανεσθαι και διακωλυειν. προς δε τουτοις και επι τωι λιμενι, οποτε μη χειμων κωλυοι, εφωρμει. επολιορκει μεν δη ουτω την πολιν. επει δε οι κερκυραιοι εκ μεν της γης ουδεν ελαμβανον δια το κρατεισθαι κατα γην, κατα θαλατταν δε ουδεν εισηγετο αυτοις δια το ναυκρατεισθαι, εν πολληι αποριαι ησαν: και πεμποντες προς τους αθηναιους βοηθειν τε εδεοντο και εδιδασκον ως μεγα μεν αγαθον αποβαλοιεν αν, ει κερκυρας στερηθειεν, τοις δε πολεμιοις μεγαλην αν ισχυν προσβαλοιεν: εξ ουδεμιας γαρ πολεως πλην γε αθηνων ουτε ναυς ουτε χρηματα πλειω αν γενεσθαι. ετι δε κεισθαι την κερκυραν εν καλωι μεν του κορινθιακου κολπου και των πολεων αι επι τουτον καθηκουσιν, εν καλωι δε του την λακωνικην χωραν βλαπτειν, εν καλλιστωι δε της τε αντιπερας ηπειρου και του εις πελοποννησον απο σικελιας παραπλου. ακουσαντες δε ταυτα οι αθηναιοι ενομισαν ισχυρως επιμελητεον ειναι, και στρατηγον πεμπουσι κτησικλεα εις εξακοσιους εχοντα πελταστας, αλκετου δε εδεηθησαν συνδιαβιβασαι τουτους. και ουτοι μεν νυκτος διακομισθεντες που της χωρας εισηλθον εις την πολιν. εψηφισαντο δε και εξηκοντα ναυς πληρουν, τιμοθεον δ' αυτων στρατηγον εχειροτονησαν. ο δ' ου δυναμενος αυτοθεν τας ναυς πληρωσαι, επι νησων πλευσας εκειθεν επειρατο συμπληρουν, ου φαυλον ηγουμενος ειναι επι συγκεκροτημενας ναυς εικηι περιπλευσαι. οι δ' αθηναιοι νομιζοντες αυτον αναλουν τον της ωρας εις τον περιπλουν χρονον, συγγνωμην ουκ εσχον αυτωι, αλλα παυσαντες αυτον της στρατηγιας ιφικρατην ανθαιρουνται. ο δ' επει κατεστη στρατηγος, μαλα οξεως τας ναυς επληρουτο και τους τριηραρχους ηναγκαζε. προσελαβε δε παρα των αθηναιων και ει που τις ναυς περι την αττικην επλει και την παραλον και την σαλαμινιαν, λεγων ως εαν τακει καλως γενηται, πολλας αυτοις ναυς αποπεμψοι. και εγενοντο αυτωι αι απασαι περι εβδομηκοντα. εν δε τουτωι τωι χρονωι οι κερκυραιοι ουτω σφοδρα επεινων ωστε δια το πληθος των αυτομολουντων εκηρυξεν ο μνασιππος πεπρασθαι οστις αυτομολοιη. επει δε ουδεν ηττον ηυτομολουν, τελευτων και μαστιγων απεπεμπεν. οι μεντοι ενδοθεν τους γε δουλους ουκ εδεχοντο παλιν εις το τειχος, αλλα πολλοι εξω απεθνηισκον. ο δ' αυ μνασιππος ορων ταυτα, ενομιζε τε οσον ουκ ηδη εχειν την πολιν και περι τους μισθοφορους εκαινουργει, και τους μεν τινας αυτων απομισθους επεποιηκει, τοις δε <μεν>ουσι και δυοιν ηδη μηνοιν ωφειλε τον μισθον, ουκ απορων, ως ελεγετο, χρηματων: και γαρ των πολεων αι πολλαι αυτωι αργυριον αντι των ανδρων επεμπον, ατε και διαποντιου της στρατειας ουσης. κατιδοντες δε απο των πυργων οι εκ της πολεως τας τε φυλακας χειρον η προσθεν φυλαττομενας εσπαρμενους τε κατα την χωραν τους ανθρωπους, επεκδραμοντες τους μεν τινας αυτων ελαβον, τους δε κατεκοψαν. αισθομενος δε ο μνασιππος, αυτος τε εξωπλιζετο και οσους ειχεν οπλιτας απασιν εβοηθει, και τους λοχαγους και τους ταξιαρχους εξαγειν εκελευε τους μισθοφορους. αποκριναμενων δε τινων λοχαγων οτι ου ραιδιον ειη μη διδοντας ταπιτηδεια πειθομενους παρεχειν, τον μεν τινα βακτηριαι, τον δε τωι στυρακι επαταξεν. ουτω μεν δη αθυμως εχοντες και μισουντες αυτον συνεξηλθον παντες: οπερ ηκιστα εις μαχην συμφερει. ο δ' επει παρεταξατο, αυτος μεν τους κατα τας πυλας των πολεμιων τρεψαμενος επεδιωκεν. οι δ' επει εγγυς του τειχους εγενοντο, ανεστρεφοντο τε και απο των μνηματων εβαλλον και ηκοντιζον: αλλοι δ' εκδραμοντες καθ' ετερας πυλας επιτιθενται αθροοι τοις εσχατοις: οι δ' επ' οκτω τεταγμενοι, ασθενες νομισαντες το ακρον της φαλαγγος εχειν, αναστρε φειν επειρωντο. ως δ' ηρξαντο επαναχωρειν, οι μεν πολεμιοι ως φευγουσιν επεθεντο, οι δ' ουκετι επανεστρεψαν: και οι εχομενοι δ' αυτων εις φυγην ωρμων. ο δε μνασιππος τοις μεν πιεζομενοις ουκ εδυνατο βοηθειν δια τους εκ του καταντικρυ προσκειμενους, αει δ' ελειπετο συν ελαττοσι. τελος δε οι πολεμιοι αθροοι γενομενοι παντες επετιθεντο τοις περι τον μνασιππον, ηδη μαλα ολιγοις ουσι. και οι πολιται ορωντες το γιγνομενον επεξηισαν. επει δ' εκεινον απεκτειναν, εδιωκον ηδη απαντες. εκινδυνευσαν δ' αν και το στρατοπεδον ελειν συν τωι χαρακωματι, ει μη οι διωκοντες τον αγοραιον τε οχλον ιδοντες και τον των θεραποντων και τον των ανδραποδων, οιηθεντες οφελος τι αυτων ειναι, απεστρεφοντο. και τοτε μεν τροπαιον τε ιστασαν οι κερκυραιοι τους τε νεκρους υποσπονδους απεδιδοσαν. εκ δε τουτου οι μεν εν τηι πολει ερρωμενεστεροι εγεγενηντο, οι δ' εξω εν πασηι δη αθυμιαι ησαν. και γαρ ελεγετο οτι ιφικρατης τε οσον ουκ ηδη παρειη, και οι κερκυραιοι δε τωι οντι ναυς επληρουν. υπερμενης δε, ος ετυγχανεν επιστολιαφορος τωι μνασιππωι ων, το τε ναυτικον παν οσον ην εκει συνεπληρωσε, και περιπλευσας προς το χαρακωμα τα πλοια παντα γεμισας των τε ανδραποδων και των χρηματων απεστελλεν: αυτος δε συν τε τοις επιβαταις και τοις περισωθεισι των στρατιωτων διεφυλαττε το χαρακωμα: τελος δε και ουτοι μαλα τεταραγμενοι αναβαντες επι τας τριηρεις απεπλεον, πολυν μεν σιτον, πολυν δε οινον, πολλα δε ανδραποδα και ασθενουντας στρατιωτας καταλιποντες: δεινως γαρ επεφοβηντο μη καταληφθειεν υπο των αθηναιων εν τηι νησωι. και εκεινοι μεν εις λευκαδα απεσωθησαν. ο δε ιφικρατης επει ηρξατο του περιπλου, αμα μεν επλει, αμα δε παντα οσα εις ναυμαχιαν παρεσκευαζετο: ευθυς μεν γαρ τα μεγαλα ιστια αυτου κατελιπεν, ως επι ναυμαχιαν πλεων: και τοις ακατιοις δε, και ει φορον πνευμα ειη, ολιγα εχρητο: τηι δε κωπηι τον πλουν ποιουμενος αμεινον τε τα σωματα εχειν τους ανδρας και αμεινον τας ναυς πλειν εποιει. πολλακις δε και οπηι μελλοι αριστοποιεισθαι το στρατευμα η δειπνοποιεισθαι, επανηγαγεν αν το κερας απο της γης κατα ταυτα τα χωρια: επει δ' επιστρεψας αν και αντιπρωιρους καταστησας τας τριηρεις απο σημειου αφιει ανθαμιλλασθαι εις την γην, μεγα δη νικητηριον ην το πρωτους και υδωρ λαβειν και ει του αλλου εδεοντο, και πρωτους αριστησαι: τοις δ' υστατοις αφικομενοις μεγαλη ζημια ην το τε ελαττουσθαι πασι τουτοις και οτι αναγεσθαι αμα εδει, επει σημηνειε: συνεβαινε γαρ τοις μεν πρωτοις αφικνουμενοις καθ' ησυχιαν απαντα ποιειν, τοις δε τελευταιοις δια σπουδης. φυλακας γε μην, ει τυχοι εν τηι πολεμιαι αριστοποιουμενος, τας μεν εν τηι γηι, ωσπερ προσηκει, καθιστη, εν δε ταις ναυσιν αιρομενος αυ τους ιστους απο τουτων εσκοπειτο. πολυ ουν επι πλεον ουτοι καθεωρων η οι εκ του ομαλου, αφ' υψηλοτερου καθορωντες. οπου δε δειπνοποιοιτο και καθευδοι, εν μεν τωι στρατοπεδωι νυκτωρ πυρ ουκ εκαε, προ δε του στρατευματος φως εποιει, ινα μηδεις λαθηι προσιων. πολλακις δε, ει ευδια ειη, ευθυς δειπνησας ανηγετο: και ει μεν αυρα φεροι, θεοντες αμα ανεπαυοντο: ει δε ελαυνειν δεοι, κατα μερος τους ναυτας ανεπαυεν. εν δε τοις μεθ' ημεραν πλοις απο σημειων τοτε μεν επι κερως ηγε, τοτε δ' επι φαλαγγος: ωστε αμα μεν επλεον, αμα δε παντα οσα εις ναυμαχιαν και ησκηκοτες και επισταμενοι εις την <υπο> των πολεμιων, ως ωιοντο, κατεχομενην θαλατταν αφικνουντο. και τα μεν πολλα εν τηι πολεμιαι και ηριστων και εδειπνουν: δια δε το ταναγκαια μονον πραττειν και τας βοηθειας εφθανεν αναγομενος και ταχυ επεραινε. περι δε τον μνασιππου θανατον ετυγχανεν ων της λακωνικης περι τας σφαγιας. εις την ηλειαν δε αφικομενος και παραπλευσας το του αλφειου στομα υπο τον ιχθυν καλουμενον ωρμισατο. τηι δ' υστεραιαι εντευθεν ανηγετο επι της κεφαλληνιας, ουτω και τεταγμενος και τον πλουν ποιουμενος ως, ει δεοι, παντα οσα χρη παρεσκευασμενος ναυμαχοιη. και γαρ τα περι του μνασιππου αυτοπτου μεν ουδενος ηκηκοει, υπωπτευε δε μη απατης ενεκα λεγοιτο, και εφυλαττετο: επει μεντοι αφικετο εις την κεφαλληνιαν, ενταυθα δη σαφως επυθετο, και ανεπαυε το στρατευμα. οιδα μεν ουν οτι ταυτα παντα, οταν οιωνται ναυμαχησειν ανθρωποι, και ασκειται και μελεταται: αλλα τουτο επαινω, οτι επει αφικεσθαι ταχυ εδει ενθα τοις πολεμιοις ναυμαχησειν ωιετο, ηυρετο †οπως μητε δια τον πλουν ανεπιστημονας ειναι των εις ναυμαχιαν μητε δια το ταυτα μελεταν βραδυτερον τι αφικεσθαι. καταστρεψαμενος δε τας εν τηι κεφαλληνιαι πολεις επλευσεν εις κερκυραν. εκει δε πρωτον μεν ακουσας οτι προσπλεοιεν δεκα τριηρεις παρα διονυσιου, βοηθησουσαι τοις λακεδαιμονιοις, αυτος ελθων και σκεψαμενος της χωρας οθεν τους τε προσπλεοντας δυνατον ην οραν και τους σημαινοντας εις την πολιν καταφανεις ειναι, ενταυθα κατεστησε τους σκοπους. κακεινοις μεν συνεθετο προσπλεοντων τε και ορμουντων ως δεοι σημαινειν: αυτος δε των τριηραρχων προσεταξεν εικοσιν, ους δεησοι, επει κηρυξειεν, ακολουθειν: ει δε τις μη ακολουθησοι, προειπε μη μεμψεσθαι την δικην. επει δ' εσημανθησαν προσπλεουσαι και εκηρυχθη, αξια εγενετο θεας η σπουδη: ουδεις γαρ οστις ου δρομωι των μελλοντων πλειν εισεβη εις τας ναυς. πλευσας δε ενθα ησαν αι πολεμιαι τριηρεις, καταλαμβανει απο μεν των αλλων τριηρων εις την γην τους ανδρας εκβεβηκοτας, μελανιππος μεντοι ο ροδιος τοις τε αλλοις συνεβουλευε μη μενειν ενταυθα και αυτος πληρωσαμενος την ναυν εξεπλει. εκεινος μεν ουν καιπερ απαντων ταις ιφικρατους ναυσιν ομως απεφυγεν: αι δε απο συρακουσων νηες απασαι εαλωσαν αυτοις ανδρασιν. ο μεντοι ιφικρατης τας μεν τριηρεις ακρωτηριασαμενος ελκων κατηγαγετο εις τον των κερκυραιων λιμενα, των δε ανδρων συνεβη εκαστωι τακτον αργυριον αποτεισαι, πλην κρινιππου του αρχοντος: τουτον δ' εφυλαττεν, ως η πραξομενος παμπολλα χρηματα η ως πωλησων. κακεινος μεν υπο λυπης αυθαιρετωι θανατωι αποθνηισκει, τους δ' αλλους ο ιφικρατης αφηκε, κερκυραιους εγγυητας δεξαμενος των χρηματων. και τους μεν ναυτας γεωργουντας τοις κερκυραιοις το πλειστον διετρεφε, τους δε πελταστας και τους απο των νεων οπλιτας εχων διεβαινεν εις την ακαρνανιαν: και εκει ταις μεν φιλιαις πολεσιν επεκουρει, ει τις τι δεοιτο, θυριευσι δε, μαλα και ανδρασιν αλκιμοις και χωριον καρτερον εχουσιν, επολεμει. και το απο κερκυρας ναυτικον προσλαβων, σχεδον περι ενενηκοντα ναυς, πρωτον μεν εις κεφαλληνιαν πλευσας χρηματα επραξατο, τα μεν παρ' εκοντων, τα δε παρ' ακοντων: επειτα δε παρεσκευαζετο την τε των λακεδαιμονιων χωραν κακως ποιειν και των αλλων των κατ' εκεινα πολεων πολεμιων ουσων τας μεν εθελουσας προσλαμβανειν, τοις δε μη πειθομενοις πολεμειν. εγω μεν δη ταυτην την στρατηγιαν των ιφικρατους ουχ ηκιστα επαινω, επειτα και το προσελεσθαι κελευσαι εαυτωι καλλιστρατον τε τον δημηγορον, ου μαλα επιτηδειον οντα, και χαβριαν, μαλα στρατηγον νομιζομενον. ειτε γαρ φρονιμους αυτους ηγουμενος ειναι συμβουλους λαβειν εβουλετο, σωφρον μοι δοκει διαπραξασθαι, ειτε αντιπαλους νομιζων, ουτω θρασεως μητε καταραιθυμων μητε καταμελων μηδεν φαινεσθαι, μεγαλοφρονουντος εφ' εαυτωι τουτο μοι δοκει ανδρος ειναι. κακεινος μεν δη ταυτ' επραττεν. οι δε αθηναιοι, εκπεπτωκοτας μεν ορωντες εκ της βοιωτιας πλαταιας, φιλους οντας, και καταπεφευγοτας προς αυτους, ικετευοντας δε θεσπιας μη σφας περιιδειν απολιδας γενομενους, ουκετι επηινουν τους θηβαιους, αλλα πολεμειν μεν αυτοις τα μεν ηισχυνοντο, τα δε ασυμφορως εχειν ελογιζοντο: κοινωνειν γε μην αυτοις ων επραττον ουκετι ηθελον, επει εωρων στρατευοντας τε αυτους επι φιλους αρχαιους τηι πολει φωκεας, και πολεις πιστας τ' εν τωι προς τον βαρβαρον πολεμωι και φιλας εαυτοις αφανιζοντας. εκ τουτων δε ψηφισαμενος ο δημος ειρηνην ποιεισθαι, πρωτον μεν εις θηβας πρεσβεις επεμψε παρακαλουντας ακολουθειν, ει βουλοιντο, εις λακεδαιμονα περι ειρηνης: επειτα δε εξεπεμψαν και αυτοι πρεσβεις. ην δε των αιρεθεντων καλλιας ιππονικου, αυτοκλης στρομβιχιδου, δημοστρατος αριστοφωντος, αριστοκλης, κηφισοδοτος, μελανωπος, λυκαιθος. [επει δε προσηλθον επι τους εκκλητους τε των λακεδαιμονιων και τους συμμαχους:] <και> καλλιστρατος δε ο δημηγορος παρην: υποσχομενος γαρ ιφικρατει, ει αυτον αφειη, η χρηματα πεμψειν τωι ναυτικωι η ειρηνην ποιησειν, ουτως αθηνησι τε ην και επραττε περι ειρηνης: επει δε κατεστησαν επι τους εκκλητους τε των λακεδαιμονιων και τους συμμαχους, πρωτος ελεξεν αυτων καλλιας ο δαιδουχος. ην δ' ουτος οιος μηδεν ηττον ηδεσθαι υφ' αυτου η υπ' αλλων επαινουμενος: και τοτε δη ηρξατο ωδε πως. ω ανδρες λακεδαιμονιοι, την μεν προξενιαν υμων ουκ εγω μονος, αλλα και πατρος πατηρ πατρωιαν εχων παρεδιδου τωι γενει. βουλομαι δε και τουτο υμιν δηλωσαι, ως εχουσα η πολις διατελει προς ημας. εκεινη γαρ, οταν μεν πολεμος ηι, στρατηγους ημας αιρειται, οταν δε ησυχιας επιθυμησηι, ειρηνοποιους ημας εκπεμπει. καγω προσθεν δις ηδη ηλθον περι πολεμου καταλυσεως, και εν αμφοτεραις ταις πρεσβειαις διεπραξαμην και υμιν και ημιν ειρηνην: νυν δε τριτον ηκω, και ηγουμαι πολυ δικαιοτατα νυν αν διαλλαγης τυχειν. ορω γαρ ουκ αλλα μεν υμιν, αλλα δε ημιν δοκουντα, αλλ' υμας τε αχθομενους και ημας τηι πλαταιων και θεσπιων αναιρεσει. πως ουν ουκ εικος τα αυτα γιγνωσκοντας φιλους μαλλον αλληλοις η πολεμιους ειναι; και σωφρονων μεν δηπου εστι μηδε ει μικρα τα διαφεροντα ειη πολεμον αναιρεισθαι: ει δε δη και ομογνωμονοιμεν, ουκ αν πανυ των θαυμαστων ειη μη ειρηνην ποιεισθαι; δικαιον μεν ουν ην μηδε οπλα επιφερειν αλληλοις ημας, επει λεγεται μεν τριπτολεμος ο ημετερος προγονος τα δημητρος και κορης αρρητα ιερα πρωτοις ξενοις δειξαι ηρακλει τε τωι υμετερωι αρχηγετηι και διοσκουροιν τοιν υμετεροιν πολιταιν, και του δημητρος δε καρπου εις πρωτην την πελοποννησον σπερμα δωρησασθαι. πως ουν δικαιον η υμας, παρ' ων ελαβετε σπερματα, τον τουτων ποτε καρπον ελθειν δηιωσοντας, ημας τε, οις εδωκαμεν, μη ουχι βουλεσθαι ως πλειστην τουτοις αφθονιαν τροφης γενεσθαι; ει δε αρα εκ θεων πεπρωμενον εστι πολεμους εν ανθρωποις γιγνεσθαι, ημας δε χρη αρχεσθαι μεν αυτου ως σχολαιτατα, οταν δε γενηται, καταλυεσθαι ηι δυνατον ταχιστα. μετα τουτον αυτοκλης, μαλα δοκων επιστρεφης ειναι ρητωρ, ωδε ηγορευεν: ανδρες λακεδαιμονιοι, οτι μεν α μελλω λεγειν ου προς χαριν υμιν ρηθησεται ουκ αγνοω: αλλα δοκει μοι, οιτινες βουλονται, ην αν ποιησωνται φιλιαν, ταυτην ως πλειστον χρονον διαμενειν, διδακτεον ειναι αλληλους τα αιτια των πολεμων. υμεις δε αει μεν φατε: αυτονομους τας πολεις χρη ειναι, αυτοι δ' εστε μαλιστα εμποδων τηι αυτονομιαι. συντιθεσθε μεν γαρ προς τας συμμαχιδας πολεις τουτο πρωτον, ακολουθειν οποι αν υμεις ηγησθε. καιτοι τι τουτο αυτονομιαι προσηκει; ποιεισθε δε πολεμιους ουκ ανακοινουμενοι τοις συμμαχοις, και επι τουτους ηγεισθε: ωστε πολλακις επι τους ευμενεστατους αναγκαζονται στρατευειν οι λεγομενοι αυτονομοι ειναι. ετι δε το παντων εναντιωτατον αυτονομιαι, καθιστατε ενθα μεν δεκαρχιας, ενθα δε τριακονταρχιας: και τουτων των αρχοντων επιμελεισθε ουχ οπως νομιμως αρχωσιν, αλλ' οπως δυνωνται βιαι κατεχειν τας πολεις. ωστ' εοικατε τυραννισι μαλλον η πολιτειαις ηδομενοι. και οτε μεν βασιλευς προσεταττεν αυτονομους τας πολεις ειναι, μαλα γιγνωσκοντες εφαινεσθε οτι ει μη εασοιεν οι θηβαιοι εκαστην των πολεων αρχειν τε εαυτης και οις αν βουληται νομοις χρησθαι, ου ποιησουσι κατα τα βασιλεως γραμματα: επει δε παρελαβετε την καδμειαν, ουδ' αυτοις θηβαιοις επετρεπετε αυτονομους ειναι. δει δε τους μελλοντας φιλους εσεσθαι ου παρα των αλλων μεν αξιουν των δικαιων τυγχανειν, αυτους δε οπως αν πλειστα δυνωνται πλεονεκτουντας φαινεσθαι. ταυτα ειπων σιωπην μεν παρα παντων εποιησεν, ηδομενους δε τους αχθομενους τοις λακεδαιμονιοις εποιησε. μετα τουτον καλλιστρατος ελεξεν: αλλ' οπως μεν, ω ανδρες λακεδαιμονιοι, ουκ εγγεγενηται αμαρτηματα και αφ' ημων και αφ' υμων εγω μεν ουκ αν εχειν μοι δοκω ειπειν: ου μεντοι ουτω γιγνωσκω ως τοις αμαρτανουσιν ουδεποτε ετι χρηστεον: ορω γαρ των ανθρωπων ουδενα αναμαρτητον διατελουντα. δοκουσι δε μοι και ευπορωτεροι ενιοτε γιγνεσθαι ανθρωποι αμαρτανοντες, αλλως τε και εαν κολασθωσιν υπο των αμαρτηματων, ως ημεις. και υμιν δε εγωγε ορω δια τα αγνωμονως πραχθεντα εστιν οτε πολλα αντιτυπα γιγνομενα: ων ην και η καταληφθεισα εν θηβαις καδμεια: νυν γουν, †ως εσπουδασατε αυτονομους τας πολεις γενεσθαι, πασαι παλιν, επει ηδικηθησαν οι θηβαιοι, επ' εκεινοις γεγενηνται. ωστε πεπαιδευμενους ημας ως το πλεονεκτειν ακερδες εστι νυν ελπιζω παλιν μετριους εν τηι προς αλληλους φιλιαι εσεσθαι. α δε βουλομενοι τινες αποτρεπειν την ειρηνην διαβαλλουσιν, ως ημεις ου φιλιας δεομενοι, αλλα φοβουμενοι μη ανταλκιδας ελθηι εχων παρα βασιλεως χρηματα, δια τουθ' ηκομεν, ενθυμηθητε ως φλυαρουσι. βασιλευς μεν γαρ δηπου εγραψε πασας τας εν τηι ελλαδι πολεις αυτονομους ειναι: ημεις δε ταυτα εκεινωι λεγοντες τε και πραττοντες τι αν φοβοιμεθα βασιλεα; η τουτο οιεται τις, ως εκεινος βουλεται χρηματα αναλωσας αλλους μεγαλους ποιησαι μαλλον η ανευ δαπανης α εγνω αριστα ειναι, ταυτα εαυτωι πεπραχθαι; ειεν. τι μην ηκομεν; οτι μεν ουν ουκ απορουντες, γνοιητε αν, ει μεν βουλεσθε, προς τα κατα θαλατταν ιδοντες, ει δε βουλεσθε, προς τα κατα γην εν τωι παροντι. †τι μην εστιν; ευδηλον οτι ει των συμμαχων τινες ουκ αρεστα πραττουσιν ημιν η υμιν αρεστα.† ισως δε και βουλοιμεθ' αν ων ενεκα περιεσωσατε ημας α ορθως εγνωμεν υμιν επιδειξαι. ινα δε και του συμφορου ετι επιμνησθω, εισι μεν δηπου πασων των πολεων αι μεν τα υμετερα, αι δε τα ημετερα φρονουσαι, και εν εκαστηι πολει οι μεν λακωνιζουσιν, οι δε αττικιζουσιν. ει ουν ημεις φιλοι γενοιμεθα, ποθεν αν εικοτως χαλεπον τι προσδοκησαιμεν; και γαρ δη κατα γην μεν τις αν υμων φιλων οντων ικανος γενοιτο ημας λυπησαι; κατα θαλατταν γε μην τις αν υμας βλαψαι τι ημων υμιν επιτηδειων οντων; αλλα μεντοι οτι μεν πολεμοι αει ποτε γιγνονται και οτι καταλυονται παντες επισταμεθα, και οτι ημεις, αν μη νυν, αλλ' αυθις ποτε ειρηνης επιθυμησομεν. τι ουν δει εκεινον τον χρονον αναμενειν, εως αν υπο πληθους κακων απειπωμεν, μαλλον η ουχ ως ταχιστα πριν τι ανηκεστον γενεσθαι την ειρηνην ποιησασθαι; αλλα μην ουδ' εκεινους εγωγε επαινω οιτινες αγωνισται γενομενοι και νενικηκοτες ηδη πολλακις και δοξαν εχοντες ουτω φιλονεικουσιν ωστε ου προτερον παυονται, πριν αν ηττηθεντες την ασκησιν καταλυσωσιν, ουδε γε των κυβευτων οιτινες αυ εαν εν τι επιτυχωσι, περι διπλασιων κυβευουσιν: ορω γαρ και των τοιουτων τους πλειους απορους πανταπασι γιγνομενους. α χρη και ημας ορωντας εις μεν τοιουτον αγωνα μηδεποτε καταστηναι, ωστ' η παντα λαβειν η παντ' αποβαλειν, εως δε και ερρωμεθα και ευτυχουμεν, φιλους αλληλοις γενεσθαι. ουτω γαρ ημεις τ' αν δι' υμας και υμεις δι' ημας ετι μειζους η τον παρελθοντα χρονον εν τηι ελλαδι αναστρεφοιμεθα. δοξαντων δε τουτων καλως ειπειν, εψηφισαντο και οι λακεδαιμονιοι δεχεσθαι την ειρηνην, εφ' ωι τους τε αρμοστας εκ των πολεων εξαγειν, τα τε στρατοπεδα διαλυειν και τα ναυτικα και τα πεζικα, τας τε πολεις αυτονομους εαν. ει δε τις παρα ταυτα ποιοιη, τον μεν βουλομενον βοηθειν ταις αδικουμεναις πολεσι, τωι δε μη βουλομενωι μη ειναι ενορκον συμμαχειν τοις αδικουμενοις. επι τουτοις ωμοσαν λακεδαιμονιοι μεν υπερ αυτων και των συμμαχων, αθηναιοι δε και οι συμμαχοι κατα πολεις εκαστοι. απογραψαμενοι δ' εν ταις ομωμοκυιαις πολεσι και οι θηβαιοι, προσελθοντες παλιν τηι υστεραιαι οι πρεσβεις αυτων εκελευον μεταγραφειν αντι θηβαιων βοιωτους ομωμοκοτας. ο δε αγησιλαος απεκρινατο οτι μεταγραψει μεν ουδεν ων το πρωτον ωμοσαν τε και απεγραψαντο: ει μεντοι μη βουλοιντο εν ταις σπονδαις ειναι, εξαλειφειν αν εφη, ει κελευοιεν. ουτω δη ειρηνην των αλλων πεποιημενων, προς δε θηβαιους μονους αντιλογιας ουσης, οι μεν αθηναιοι ουτως ειχον την γνωμην ως νυν θηβαιους το λεγομενον δη δεκατευθηναι ελπις ειη, αυτοι δε οι θηβαιοι παντελως αθυμως εχοντες απηλθον. εκ δε τουτου οι μεν αθηναιοι τας τε φρουρας εκ των πολεων απηγον και ιφικρατην και τας ναυς μετεπεμποντο, και οσα υστερον ελαβε μετα τους ορκους τους εν λακεδαιμονι γενομενους, παντα ηναγκασαν αποδουναι. λακεδαιμονιοι μεντοι εκ μεν των αλλων πολεων τους τε αρμοστας και τους φρουρους απηγαγον, κλεομβροτον δε εχοντα το εν φωκευσι στρατευμα και επερωτωντα τα οικοι τελη τι χρη ποιειν, προθοου λεξαντος οτι αυτωι δοκοιη διαλυσαντας το στρατευμα κατα τους ορκους και περιαγγειλαντας ταις πολεσι συμβαλεσθαι εις τον ναον του απολλωνος οποσον βουλοιτο εκαστη πολις, επειτα ει μη τις εωιη αυτονομους τας πολεις ειναι, τοτε παλιν παρακαλεσαντας, οσοι τηι αυτονομιαι βουλοιντο βοηθειν, αγειν επι τους εναντιουμενους: ουτω γαρ αν εφη οιεσθαι τους τε θεους ευμενεστατους ειναι και τας πολεις ηκιστ' αν αχθεσθαι: η δ' εκκλησια ακουσασα ταυτα εκεινον μεν φλυαρειν ηγησατο: ηδη γαρ, ως εοικε, το δαιμονιον ηγεν: επεστειλαν δε τωι κλεομβροτωι μη διαλυειν το στρατευμα, αλλ' ευθυς αγειν επι τους θηβαιους, ει μη αυτονομους αφιοιεν τας πολεις. [ο δε κλεομβροτος, επειδη επυθετο την ειρηνην γεγενημενην, πεμψας προς τους εφορους ηρωτα τι χρη ποιειν: οι δ' εκελευσαν αυτον στρατευειν επι τους θηβαιους, ει μη αφιοιεν τας βοιωτιας πολεις αυτονομους.] επει ουν ηισθετο ουχ οπως τας πολεις αφιεντας, αλλ' ουδε το στρατευμα διαλυοντας, [ως αντεταττοντο προς αυτους], ουτω δη αγει την στρατιαν εις την βοιωτιαν. και ηι μεν οι θηβαιοι εμβαλειν αυτον εκ των φωκεων προσεδοκων και επι στενωι τινι εφυλαττον ουκ εμβαλλει: δια θισβων δε ορεινην και απροσδοκητον πορευθεις αφικνειται εις κρευσιν, και το τειχος αιρει, και τριηρεις των θηβαιων δωδεκα λαμβανει. ταυτα δε ποιησας και αναβας απο της θαλαττης, εστρατοπεδευσατο εν λευκτροις της θεσπικης. οι δε θηβαιοι εστρατοπεδευσαντο επι τωι απαντικρυ λοφωι ου πολυ διαλειποντες, ουδενας εχοντες συμμαχους αλλ' η τους βοιωτους. ενθα δη τωι κλεομβροτωι οι μεν φιλοι προσιοντες ελεγον: ω κλεομβροτε, ει αφησεις τους θηβαιους ανευ μαχης, κινδυνευσεις υπο της πολεως τα εσχατα παθειν. αναμνησθησονται γαρ σου και οτε εις κυνος κεφαλας αφικομενος ουδεν της χωρας των θηβαιων εδηιωσας, και οτε υστερον στρατευων απεκρουσθης της εμβολης, αγησιλαου αει εμβαλλοντος δια του κιθαιρωνος. ειπερ ουν η σαυτου κηδηι η της πατριδος επιθυμεις, ακτεον επι τους ανδρας. οι μεν φιλοι τοιαυτα ελεγον: οι δ' εναντιοι: νυν δη, εφασαν, δηλωσει ο ανηρ ει τωι οντι κηδεται των θηβαιων, ωσπερ λεγεται. ο μεν δη κλεομβροτος ταυτα ακουων παρωξυνετο προς το μαχην συναπτειν. των δ' αυ θηβαιων οι προεστωτες ελογιζοντο ως ει μη μαχοιντο, αποστησοιντο μεν αι περιοικιδες αυτων πολεις, αυτοι δε πολιορκησοιντο: ει δε μη εξοι ο δημος ο θηβαιων ταπιτηδεια, οτι κινδυνευσοι και η πολις αυτοις εναντια γενεσθαι. ατε δε και πεφευγοτες προσθεν πολλοι αυτων ελογιζοντο κρειττον ειναι μαχομενους αποθνηι σκειν η παλιν φευγειν. προς δε τουτοις παρεθαρρυνε μεν τι αυτους και ο χρησμος ο λεγομενος ως δεοι ενταυθα λακεδαιμονιους ηττηθηναι ενθα το των παρθενων ην μνημα, αι λεγονται δια το βιασθηναι υπο λακεδαιμονιων τινων αποκτειναι εαυτας. και εκοσμησαν δη τουτο το μνημα οι θηβαιοι προ της μαχης. απηγγελλετο δε και εκ της πολεως αυτοις ως οι τε νεωι παντες αυτοματοι ανεωιγοντο, αι τε ιερειαι λεγοιεν ως νικην οι θεοι φαινοιεν. εκ δε του ηρακλειου και τα οπλα εφασαν αφανη ειναι, ως του ηρακλεους εις την μαχην εξωρμημενου. οι μεν δη τινες λεγουσιν ως ταυτα παντα τεχνασματα ην των προεστηκοτων. εις δ' ουν την μαχην τοις μεν λακεδαιμονιοις παντα εναντια εγιγνετο, τοις δε παντα και υπο της τυχης κατωρθουτο. ην μεν γαρ μετ' αριστον τωι κλεομβροτωι η τελευταια βουλη περι της μαχης: εν δε τηι μεσημβριαι υποπινοντων και τον οινον παροξυναι τι αυτους ελεγον. επει δε ωπλιζοντο εκατεροι και προδηλον ηδη ην οτι μαχη εσοιτο, πρωτον μεν απιεναι ωρμημενων εκ του βοιωτιου στρατευματος των την αγοραν παρεσκευακοτων και σκευοφορων τινων και των ου βουλομενων μαχεσθαι, περιιοντες κυκλωι οι τε μετα του ιερωνος μισθοφοροι και οι των φωκεων πελτασται και των ιππεων ηρακλεωται και φλειασιοι επιθεμενοι τοις απιουσιν επεστρεψαν τε αυτους και κατεδιωξαν προς το στρατοπεδον το των βοιωτων: ωστε πολυ μεν εποιησαν μειζον τε και αθροωτερον η προσθεν το των βοιωτων στρατευμα. επειτα δε, ατε και πεδιου οντος του μεταξυ, προεταξαντο μεν της εαυτων φαλαγγος οι λακεδαιμονιοι τους ιππεας, αντεταξαντο δ' αυτοις και οι θηβαιοι τους εαυτων. ην δε το μεν των θηβαιων ιππικον μεμελετηκος δια τε τον προς ορχομενιους πολεμον και δια τον προς θεσπιας, τοις δε λακεδαιμονιοις κατ' εκεινον τον χρονον πονηροτατον ην το ιππικον. ετρεφον μεν γαρ τους ιππους οι πλουσιωτατοι: επει δε φρουρα φανθειη, τοτε ηκεν ο συντεταγμενος: λαβων δ' αν τον ιππον και οπλα οποια δοθειη αυτωι εκ του παραχρημα αν εστρατευετο: των δ' αυ στρατιωτων οι τοις σωμασιν αδυνατωτατοι και ηκιστα φιλοτιμοι επι των ιππων ησαν. τοιουτον μεν ουν το ιππικον εκατερων ην. της δε φαλαγγος τους μεν λακεδαιμονιους εφασαν εις τρεις την ενωμοτιαν αγειν: τουτο δε συμβαινειν αυτοις ου πλεον η εις δωδεκα το βαθος. οι δε θηβαιοι ουκ ελαττον η επι πεντηκοντα ασπιδων συνεστραμμενοι ησαν, λογιζομενοι ως ει νικησειαν το περι τον βασιλεα, το αλλο παν ευχειρωτον εσοιτο. επει δε ηρξατο αγειν ο κλεομβροτος προς τους πολεμιους, πρωτον μεν πριν και αισθεσθαι το μετ' αυτου στρατευμα οτι ηγοιτο, και δη και οι ιππεις συνεβεβληκεσαν και ταχυ ηττηντο οι των λακεδαιμονιων: φευγοντες δε ενεπεπτωκεσαν τοις εαυτων οπλιταις, ετι δε ενεβαλλον οι των θηβαιων λοχοι. ομως δε ως οι μεν περι τον κλεομβροτον το πρωτον εκρατουν τηι μαχηι σαφει τουτωι τεκμηριωι γνοιη τις αν: ου γαρ αν εδυναντο αυτον ανελεσθαι και ζωντα απενεγκειν, ει μη οι προ αυτου μαχομενοι επεκρατουν εν εκεινωι τωι χρονωι. επει μεντοι απεθανε δεινων τε ο πολεμαρχος και σφοδριας των περι δαμοσιαν και κλεωνυμος ο υιος αυτου, και οι †μεν ιπποι και οι συμφορεις του πολεμαρχου καλουμενοι οι τε αλλοι υπο του οχλου ωθουμενοι ανεχωρουν, οι δε του ευωνυμου οντες των λακεδαιμονιων ως εωρων το δεξιον ωθουμενον, ενεκλιναν: ομως δε πολλων τεθνεωτων και ηττημενοι επει διεβησαν την ταφρον η προ του στρατοπεδου ετυχεν ουσα αυτοις, εθεντο τα οπλα κατα χωραν ενθεν ωρμηντο. ην μεντοι ου πανυ εν επιπεδωι, αλλα προς ορθιωι μαλλον τι το στρατοπεδον. εκ δε τουτου ησαν μεν τινες των λακεδαιμονιων οι αφορητον την συμφοραν ηγουμενοι το τε τροπαιον εφασαν χρηναι κωλυειν ισταναι τους πολεμιους, τους τε νεκρους μη υποσπονδους, αλλα δια μαχης πειρασθαι αναιρεισθαι. οι δε πολεμαρχοι, ορωντες μεν των συμπαντων λακεδαιμονιων τεθνεωτας εγγυς χιλιους, ορωντες δ' αυτων σπαρτιατων, οντων των εκει ως επτακοσιων, τεθνηκοτας περι τετρακοσιους, αισθανομενοι δε τους συμμαχους παντας μεν αθυμως εχοντας προς το μαχεσθαι, εστι δε ους αυτων ουδε αχθομενους τωι γεγενημενωι, συλλεξαντες τους επικαιριωτατους εβουλευοντο τι χρη ποιειν. επει δε πασιν εδοκει υποσπονδους τους νεκρους αναιρεισθαι, ουτω δη επεμψαν κηρυκα περι σπονδων. οι μεντοι θηβαιοι μετα ταυτα και τροπαιον εστησαντο και τους νεκρους υποσπονδους απεδοσαν. γενομενων δε τουτων, ο μεν εις την λακεδαιμονα αγγελων το παθος αφικνειται γυμνοπαιδιων τε ουσης της τελευταιας και του ανδρικου χορου ενδον οντος: οι δε εφοροι επει ηκουσαν το παθος, ελυπουντο μεν, ωσπερ, οιμαι, αναγκη: τον μεντοι χορον ουκ εξηγαγον, αλλα διαγωνισασθαι ειων. και τα μεν ονοματα προς τους οικειους εκαστου των τεθνεωτων απεδοσαν: προειπαν δε ταις γυναιξι μη ποιειν κραυγην, αλλα σιγηι το παθος φερειν. τηι δ' υστεραιαι ην οραν, ων μεν ετεθνασαν οι προσηκοντες, λιπαρους και φαιδρους εν τωι φανερωι αναστρεφομενους, ων δε ζωντες ηγγελμενοι ησαν, ολιγους αν ειδες, τουτους δε σκυθρωπους και ταπεινους περιιοντας. εκ δε τουτου φρουραν μεν εφαινον οι εφοροι ταιν υπολοιποιν μοραιν μεχρι των τετταρακοντα αφ' ηβης: εξεπεμπον δε και απο των εξω μορων μεχρι της αυτης ηλικιας: το γαρ προσθεν εις τους φωκεας μεχρι των πεντε και τριακοντα αφ' ηβης εστρατευοντο: και τους επ' αρχαις δε τοτε καταλειφθεντας ακολουθειν εκελευον. ο μεν ουν αγησιλαος εκ της ασθενειας ουπω ισχυεν: η δε πολις αρχιδαμον τον υιον εκελευεν αυτου ηγεισθαι. προθυμως δ' αυτωι συνεστρατευοντο τεγεαται: ετι γαρ εζων οι περι στασιππον, λακωνιζοντες και ουκ ελαχιστον δυναμενοι εν τηι πολει. ερρωμενως δε και οι μαντινεις εκ των κωμων συνεστρατευοντο: αριστοκρατουμενοι γαρ ετυγχανον. και κορινθιοι δε και σικυωνιοι και φλειασιοι και αχαιοι μαλα προθυμως ηκολουθουν, και αλλαι δε πολεις εξεπεμπον στρατιωτας. επληρουν δε και τριηρεις αυτοι τε οι λακεδαιμονιοι και κορινθιοι, και εδεοντο και σικυωνιων συμπληρουν, εφ' ων διενοουντο το στρατευμα διαβιβαζειν. και ο μεν δη αρχιδαμος εθυετο επι τηι διαβασει. οι δε θηβαιοι ευθυς μεν μετα την μαχην επεμψαν εις αθηνας αγγελον εστεφανωμενον, και αμα μεν της νικης το μεγεθος εφραζον, αμα δε βοηθειν εκελευον, λεγοντες ως νυν εξειη λακεδαιμονιους παντων ων επεποιηκεσαν αυτους τιμωρησασθαι. των δε αθηναιων η βουλη ετυγχανεν εν ακροπολει καθημενη. επει δ' ηκουσαν το γεγενημενον, οτι μεν σφοδρα ηνιαθησαν πασι δηλον εγενετο: ουτε γαρ επι ξενια τον κηρυκα εκαλεσαν, περι τε της βοηθειας ουδεν απεκριναντο. και αθηνηθεν μεν ουτως απηλθεν ο κηρυξ. προς μεντοι ιασονα, συμμαχον οντα, επεμπον σπουδηι οι θηβαιοι, κελευοντες βοηθειν, διαλογιζομενοι πηι το μελλον αποβησοιτο. ο δ' ευθυς τριηρεις μεν επληρου, ως βοηθησων κατα θαλατταν, συλλαβων δε το τε ξενικον και τους περι αυτον ιππεας, καιπερ ακηρυκτωι πολεμωι των φωκεων χρωμενων, πεζηι διεπορευθη εις την βοιωτιαν, εν πολλαις των πολεων προτερον οφθεις η αγγελθεις οτι πορευοιτο. πριν γουν συλ λεγεσθαι τι πανταχοθεν εφθανε πορρω γιγνομενος, δηλον ποιων οτι πολλαχου το ταχος μαλλον της βιας διαπραττεται τα δεοντα. επει δε αφικετο εις την βοιωτιαν, λεγοντων των θηβαιων ως καιρος ειη επιτιθεσθαι τοις λακεδαιμονιοις, ανωθεν μεν εκεινον συν τωι ξενικωι, σφας δε αντιπροσωπους, απετρεπεν αυτους ο ιασων, διδασκων ως καλου εργου γεγενημενου ουκ αξιον αυτοις ειη διακινδυνευσαι, ωστε η ετι μειζω καταπραξαι η στερηθηναι και της γεγενημενης νικης. ουχ ορατε, εφη, οτι και υμεις, επει εν αναγκηι εγενεσθε, εκρατησατε; οιεσθαι ουν χρη και λακεδαιμονιους αν, ει αναγκαζοιντο †εκγενεσθαι του ζην, απονοηθεντας διαμαχεσθαι. και ο θεος δε, ως εοικε, πολλακις χαιρει τους μεν μικρους μεγαλους ποιων, τους δε μεγαλους μικρους. τους μεν ουν θηβαιους τοιαυτα λεγων απετρεπε του διακινδυνευειν: τους δ' αυ λακεδαιμονιους εδιδασκεν οιον μεν ειη ηττημενον στρατευμα, οιον δε νενικηκος. ει δ' επιλαθεσθαι, εφη, βουλεσθε το γεγενημενον παθος, συμβουλευω αναπνευσαντας και αναπαυσαμενους και μειζους γεγενημενους τοις αηττητοις ουτως εις μαχην ιεναι. νυν δε, εφη, ευ ιστε οτι και των συμμαχων υμιν εισιν οι διαλεγονται περι φιλιας τοις πολεμιοις: αλλα εκ παντος τροπου πειρασθε σπονδας λαβειν. ταυτα δ', εφη, εγω προθυμουμαι, σωσαι υμας βουλομενος δια τε την του πατρος φιλιαν προς υμας και δια το προξενειν υμων. ελεγε μεν ουν τοιαυτα, επραττε δ' ισως οπως διαφοροι και ουτοι αλληλοις οντες αμφοτεροι εκεινου δεοιντο. οι μεντοι λακεδαιμονιοι, ακουσαντες αυτου, πραττειν περι των σπονδων εκελευον: επει δ' απηγγελθη οτι ειησαν αι σπονδαι, παρηγγειλαν οι πολεμαρχοι δειπνησαντας συνεσκευασθαι παντας, ως της νυκτος πορευσομενους, οπως αμα τηι ημεραι προς τον κιθαιρωνα αναβαινοιεν. επει δ' εδειπνησαν, πριν καθευδειν παραγγειλαντες ακολουθειν, ηγουντο ευθυς αφ' εσπερας την δια κρευσιος, τωι λαθειν πιστευοντες μαλλον η ταις σπονδαις. μαλα δε χαλεπως πορευομενοι, οια δη εν νυκτι τε και εν φοβωι απιοντες και χαλεπην οδον, εις αιγοσθενα της μεγαρικης αφικνουνται. εκει δε περιτυγχανουσι τωι μετα αρχιδαμου στρατευματι. ενθα δη αναμεινας, εως και οι συμμαχοι παντες παρεγενοντο, απηγε παν ομου το στρατευμα μεχρι κορινθου: εκειθεν δε τους μεν συμμαχους αφηκε, τους δε πολιτας οικαδε απηγαγεν. ο μεντοι ιασων απιων δια της φωκιδος υαμπολιτων μεν το τε προαστιον ειλε και την χωραν επορθησε και απεκτεινε πολλους: την δ' αλλην φωκιδα διηλθεν απραγμονως. αφικομενος δε εις ηρακλειαν κατεβαλε το ηρακλεωτων τειχος, δηλον οτι ου τουτο φοβουμενος, μη τινες αναπεπταμενης ταυτης της παροδου πορευσοιντο επι την εκεινου δυναμιν, αλλα μαλλον ενθυμουμενος μη τινες την ηρακλειαν επι στενωι ουσαν καταλαβοντες ειργοιεν αυτον, ει ποι βουλοιτο της ελλαδος πορευεσθαι. επει δε απηλθε παλιν εις την θετταλιαν, μεγας μεν ην και δια το τωι νομωι θετταλων ταγος καθεσταναι και δια το μισθοφορους πολλους τρεφειν περι αυτον και πεζους και ιππεας, και τουτους εκπεπονημενους ως αν κρατιστοι ειεν: ετι δε μειζων και δια το συμμαχους πολλους τους μεν ηδη ειναι αυτωι, τους δε και ετι βουλεσθαι γιγνεσθαι. μεγιστος δ' ην των καθ' αυτον τωι μηδ' υφ' ενος ευκαταφρονητος ειναι. επιοντων δε πυθιων παρηγγειλε μεν ταις πολεσι βους και οις και αιγας και υς παρασκευαζεσθαι ως εις την θυσιαν: και εφασαν πανυ μετριως εκαστηι πολει επαγγελλομενωι γενεσθαι βους μεν ουκ ελαττους χιλιων, τα δε αλλα βοσκηματα πλειω η μυρια. εκηρυξε δε και νικητηριον χρυσουν στεφανον εσεσθαι, ητις των πολεων βουν ηγεμονα καλλιστον τωι θεωι θρεψειε. παρηγγειλε δε και ως στρατευσομενοις εις τον περι τα πυθια χρονον θετταλοις παρασκευαζεσθαι: διενοειτο γαρ, ως εφασαν, και την πανηγυριν τωι θεωι και τους αγωνας αυτος διατιθεναι. περι μεντοι των ιερων χρηματων οπως μεν διενοειτο ετι και νυν αδηλον: λεγεται δε επερομενων των δελφων τι χρη ποιειν, εαν λαμβανηι των του θεου χρηματων, αποκρινασθαι τον θεον οτι αυτωι μελησει. ο δ' ουν ανηρ τηλικουτος ων και τοσαυτα και τοιαυτα διανοουμενος, εξετασιν πεποιηκως και δοκιμασιαν του φεραιων ιππικου, και ηδη καθημενος και αποκρινομενος, ει τις δεομενος του προσιοι, υπο νεανισκων επτα προσελθοντων ως διαφερομενων τι αλληλοις αποσφαττεται και κατακοπτεται. βοηθησαντων δε ερρωμενως των παραγενομενων δορυφορων εις μεν ετι τυπτων τον ιασονα λογχηι πληγεις αποθνηισκει: ετερος δε αναβαινων εφ' ιππον εγκαταληφθεις και πολλα τραυματα λαβων απεθανεν: οι δ' αλλοι αναπηδησαντες επι τους παρεσκευασμενους ιππους απεφυγον: οποι δε αφικοιντο των ελληνιδων πολεων, εν ταις πλεισταις ετιμωντο. ωι και δηλον εγενετο οτι ισχυρως εδεισαν οι ελληνες αυτον μη τυραννος γενοιτο. αποθανοντος μεντοι εκεινου πολυδωρος αδελφος αυτου και πολυφρων ταγοι κατεστησαν. και ο μεν πολυδωρος, πορευομενων αμφοτερων εις λαρισαν, νυκτωρ καθευδων αποθνηισκει υπο πολυφρονος του αδελφου, ως εδοκει: ο γαρ θανατος αυτου εξαπιναιος τε και ουκ εχων φανεραν προφασιν εγενετο. ο δ' αυ πολυφρων ηρξε μεν ενιαυτον, κατεσκευασατο δε την ταγειαν τυραννιδι ομοιαν. εν τε γαρ φαρσαλωι τον πολυδαμαντα και αλλους των πολιτων οκτω τους κρατιστους απεκτεινεν, εκ τε λαρισης πολλους φυγαδας εποιησε. ταυτα δε ποιων και ουτος αποθνηισκει υπ' αλεξ ανδρου, ως τιμωρουντος τωι πολυδωρωι και την τυραννιδα καταλυοντος. επει δ' αυτος παρελαβε την αρχην, χαλεπος μεν θετταλοις ταγος εγενετο, χαλεπος δε θηβαιοις και αθηναιοις πολεμιος, αδικος δε ληιστης και κατα γην και κατα θαλατταν. τοιουτος δ' ων και αυτος αυ αποθνηισκει, αυτοχειριαι μεν υπο των της γυναικος αδελφων, βουληι δε υπ' αυτης εκεινης. τοις τε γαρ αδελφοις εξηγγειλεν ως ο αλεξανδρος επιβουλευοι αυτοις και εκρυψεν αυτους ενδον οντας ολην την ημεραν, και δεξαμενη μεθυοντα τον αλεξανδρον επει κατεκοιμισεν, ο μεν λυχνος εκαετο, το δε ξιφος αυτου εξηνεγκεν. ως δ' ηισθετο οκνουντας εισιεναι επι τον αλεξανδρον τους αδελφους, ειπεν ως ει μη ηδη πραξοιεν, εξεγερει αυτον. ως δ' εισηλθον, επισπασασα την θυραν ειχετο του ροπτρου, εως απεθανεν ο ανηρ. η δε εχθρα λεγεται αυτηι προς τον ανδρα γενεσθαι υπο μεν τινων ως επει εδησε τα εαυτου παιδικα ο αλεξανδρος, νεανισκον οντα καλον, δεηθεισης αυτης λυσαι εξαγαγων αυτον απεσφαξεν: οι δε τινες ως επει παιδες αυτωι ουκ εγιγνοντο εκ ταυτης, οτι πεμπων εις θηβας εμνηστευε την ιασονος γυναικα [ανα]λαβειν. τα μεν ουν αιτια της επιβουλης υπο της γυναικος ουτω λεγεται: των δε ταυτα πραξαντων αχρι ου οδε ο λογος εγραφετο τισιφονος πρεσβυτατος ων των αδελφων την αρχην ειχε. και τα μεν θετταλικα, οσα περι ιασονα επραχθη και μετα τον εκεινου θανατον μεχρι της τισιφονου αρχης, δεδηλωται: νυν δ' επανειμι ενθεν επι ταυτα εξεβην. επει γαρ αρχιδαμος εκ της επι λευκτρα βοηθειας απηγαγε το στρατευμα, ενθυμηθεντες οι αθηναιοι οτι οι πελοποννησιοι ετι οιονται χρηναι ακολουθειν και ουπω διακεοιντο οι λακεδαι μονιοι ωσπερ τους αθηναιους διεθεσαν, μεταπεμπονται τας πολεις οσαι βουλοιντο της ειρηνης μετεχειν ην βασιλευς κατεπεμψεν. επει δε συνηλθον, δογμα εποιησαντο μετα των κοινωνειν βουλομενων ομοσαι τονδε τον ορκον. εμμενω ταις σπονδαις ας βασιλευς κατεπεμψε και τοις ψηφισμασι τοις αθηναιων και των συμμαχων. εαν δε τις στρατευηι επι τινα πολιν των ομοσασων τονδε τον ορκον, βοηθησω παντι σθενει. οι μεν ουν αλλοι παντες εχαιρον τωι ορκωι: ηλειοι δε αντελεγον ως ου δεοι αυτονομους ποιειν ουτε μαργανεας ουτε σκιλλουντιους ουτε τριφυλιους: σφετερας γαρ ειναι ταυτας τας πολεις. οι δ' αθηναιοι και οι αλλοι ψηφισαμενοι, ωσπερ βασιλευς εγραψεν, αυτονομους ειναι ομοιως και μικρας και μεγαλας πολεις, εξεπεμψαν τους ορκωτας, και εκελευσαν τα μεγιστα τελη εν εκαστηι πολει ορκωσαι. και ωμοσαν παντες πλην ηλειων. εξ ων δη και οι μαντινεις, ως ηδη αυτονομοι πανταπασιν οντες, συνηλθον τε παντες και εψηφισαντο μιαν πολιν την μαντινειαν ποιειν και τειχιζειν την πολιν. οι δ' αυ λακεδαιμονιοι ηγουντο, ει τουτο ανευ της σφετερας γνωμης εσοιτο, χαλεπον εσεσθαι. πεμπουσιν ουν αγησιλαον πρεσβευτην προς τους μαντινεας, οτι εδοκει πατρικος φιλος αυτοις ειναι. επει δε αφικετο προς αυτους, τον μεν δημον των μαντινεων οι αρχοντες ουκ ηθελον συλλεξαι αυτωι, προς δε σφας εκελευον λεγειν οτου δεοιτο. ο δε υπισχνειτο αυτοις, εαν νυν επισχωσι της τειχισεως, ποιησειν ωστε μετα της λακεδαιμονος γνωμης και μη δαπανηρας τειχισθηναι το τειχος. επει δε απεκριναντο οτι αδυνατον ειη επισχειν, δογματος γεγενημενου πασηι τηι πολει ηδη τειχιζειν, εκ τουτου ο μεν αγησιλαος απηιει οργιζομενος: στρατευειν γε μεντοι επ' αυτους ου δυνατον εδοκει ειναι, επ' αυτονομιαι της ειρηνης γεγενημενης. τοις δε μαντινευσιν επεμπον μεν και των αρκαδικων πολεων τινες συντειχιουντας, οι δε ηλειοι και αργυριου τρια ταλαντα συνεβαλοντο αυτοις εις την περι το τειχος δαπανην. και οι μεν μαντινεις περι ταυτ' ησαν. των δε τεγεατων οι μεν περι τον καλλιβιον και προξενον ενηγον επι το συνιεναι τε παν το αρκαδικον, και ο τι νικωιη εν τωι κοινωι, τουτο κυριον ειναι και των πολεων: οι δε περι τον στασιππον επραττον εαν τε κατα χωραν την πολιν και τοις πατριοις νομοις χρησθαι. ηττωμενοι δε οι περι τον προξενον και καλλιβιον εν τοις θεαροις, νομισαντες, ει συνελθοι ο δημος, πολυ αν τωι πληθει κρατησαι, εκφερονται τα οπλα. ιδοντες δε τουτο οι περι τον στασιππον, και αυτοι ανθωπλισαντο, και αριθμωι μεν ουκ ελαττους εγενοντο: επει μεντοι εις μαχην ωρμησαν, τον μεν προξενον και αλλους ολιγους μετ' αυτου αποκτεινουσι, τους δ' αλλους τρεψαμενοι ουκ εδιωκον: και γαρ τοιουτος ο στασιππος ην οιος μη βουλεσθαι πολλους αποκτεινυναι των πολιτων. οι δε περι τον καλλιβιον ανακεχωρηκοτες υπο το προς μαντινειας τειχος και τας πυλας, επει ουκετι αυτοις οι εναντιοι επεχειρουν, ησυχιαν ειχον ηθροισμενοι. και παλαι μεν επεπομφεσαν επι τους μαντινεας βοηθειν κελευοντες: προς δε τους περι στασιππον διελεγοντο περι συναλλαγων. επει δε καταφανεις ησαν οι μαντινεις προσιοντες, οι μεν αυτων αναπηδωντες επι το τειχος εκελευον βοηθειν την ταχιστην, και βοωντες σπευδειν διεκελευοντο: αλλοι δε ανοιγουσι τας πυλας αυτοις. οι δε περι τον στασιππον ως ηισθοντο το γιγνομενον, εκπιπτουσι κατα τας επι το παλλαντιον φερουσας πυλας, και φθανουσι πριν καταληφθηναι υπο των διωκοντων εις τον της αρτεμιδος νεων καταφυγοντες, και εγκλεισαμενοι ησυχιαν ειχον. οι δε μεταδιωξαντες εχθροι αυτων αναβαντες επι τον νεων και την οροφην διελοντες επαιον ταις κεραμισιν. οι δε επει εγνωσαν την αναγκην, παυεσθαι τε εκελευον και εξιεναι εφασαν. οι δ' εναντιοι ως υποχειριους ελαβον αυτους, δησαντες και αναβαλοντες επι την αρμαμαξαν απηγαγον εις τεγεαν. εκει δε μετα των μαντινεων καταγνοντες απεκτειναν. τουτων δε γιγνομενων εφυγον εις λακεδαιμονα των περι στασιππον τεγεατων περι οκτακοσιους. μετα δε ταυτα τοις λακεδαιμονιοις εδοκει βοηθητεον ειναι κατα τους ορκους τοις τεθνεωσι τε των τεγεατων και εκπεπτωκοσι: και ουτω στρατευουσιν επι τους μαντινεας, ως παρα τους ορκους συν οπλοις εληλυθοτων αυτων επι τους τεγεατας. και φρουραν μεν οι εφοροι εφαινον, αγησιλαον δ' εκελευεν η πολις ηγεισθαι. οι μεν ουν αλλοι αρκαδες εις ασεαν συνελεγοντο. ορχομενιων δε ουκ εθελοντων κοινωνειν του αρκαδικου δια την προς μαντινεας εχθραν, αλλα και δεδεγμενων εις την πολιν το εν κορινθωι συνειλεγμενον ξενικον, ου πολυτροπος ηρχεν, εμενον οικοι οι μαντινεις τουτων επιμελομενοι. ηραεις δε και λεπρεαται συνεστρατευοντο τοις λακεδαιμονιοις επι τους μαντινεας. ο δε αγησιλαος, επει εγενετο αυτωι τα διαβατηρια, ευθυς εχωρει επι την αρκαδιαν. και καταλαβων πολιν ομορον ουσαν ευταιαν, και ευρων εκει τους μεν πρεσβυτερους και τας γυναικας και τους παιδας οικουντας εν ταις οικιαις, τους δ' εν τηι στρατευσιμωι ηλικιαι οιχομενους εις το αρκαδικον, ομως ουκ ηδικησε την πολιν, αλλ' εια τε αυτους οικειν, και ωνουμενοι ελαμβανον οσων δεοιντο: ει δε τι και ηρπασθη, οτε εισηιει εις την πολιν, εξευρων απεδωκε. και επωικοδομει δε το τειχος αυτων οσα εδειτο, εωσπερ αυτου διετριβεν αναμενων τους μετα πολυτροπου μισθοφορους. εν δε τουτωι οι μαντινεις στρατευουσιν επι τους ορχομενιους. και απο μεν του τειχους μαλα χαλεπως απηλθον, και απεθανον τινες αυτων: επει δε αποχωρουντες εν τηι ελυμιαι εγενοντο, και οι μεν ορχομενιοι οπλιται ουκετι ηκολουθουν, οι δε περι τον πολυτροπον επεκειντο και μαλα θρασεως, ενταυθα γνοντες οι μαντινεις ως ει μη αποκρουσονται αυτους, οτι πολλοι σφων κατακοντισθησονται, υποστρεψαντες ομοσε εχωρησαν τοις επικειμενοις. και ο μεν πολυτροπος μαχομενος αυτου αποθνηισκει: των δε αλλων φευγοντων παμπολλοι αν απεθανον, ει μη οι φλειασιοι ιππεις παραγενομενοι και εις το οπισθεν περιελασαντες των μαντινεων επεσχον αυτους της διωξεως. και οι μεν μαντινεις ταυτα πραξαντες οικαδε απηλθον. ο δε αγησιλαος ακουσας ταυτα, και νομισας ουκ αν ετι συμμειξαι αυτωι τους εκ του ορχομενου μισθοφορους, ουτω προηιει. και τηι μεν πρωτηι εν τηι τεγεατιδι χωραι εδειπνοποιησατο, τηι δ' υστεραιαι διαβαινει εις την μαντινικην, και εστρατοπεδευσατο υπο τοις προς εσπεραν ορεσι της μαντινειας: και εκει αμα εδηιου την χωραν και επορθει τους αγρους. των δε αρκαδων οι συλλεγεντες εν τηι ασεαι νυκτος παρηλθον εις την τεγεαν. τηι δ' υστεραιαι ο μεν αγησιλαος απεχων μαντινειας οσον εικοσι σταδιους εστρατοπεδευσατο: οι δ' εκ της τεγεας αρκαδες, εχομενοι των μεταξυ μαντινειας και τεγεας ορων, παρησαν μαλα πολλοι οπλιται, συμμειξαι βουλομενοι τοις μαντινευσι: και γαρ οι αργειοι ου πανδημει ηκολουθουν αυτοις: και ησαν μεν τινες οι τον αγησιλαον επειθον χωρις τουτοις επιθεσθαι: ο δε φοβουμενος μη εν οσωι προς εκεινους πορευοιτο, εκ της πολεως οι μαντινεις εξελθοντες κατα κερας τε και εκ του οπισθεν επιπεσοιεν αυτωι, εγνω κρατιστον ειναι εασαι συνελθειν αυτους, και ει βουλοιντο μαχεσθαι, εκ του δικαιου και φανερου την μαχην ποιεισθαι. και οι μεν δη αρκαδες ομου ηδη εγεγενηντο. οι δ' εκ του ορχομενου πελτασται και οι των φλειασιων ιππεις μετ' αυτων της νυκτος διεξελθοντες παρα την μαντινειαν θυομενωι τωι αγησιλαωι προ του στρατοπεδου επιφαινονται αμα τηι ημεραι, και εποιησαν τους μεν αλλους εις τας ταξεις δραμειν, αγησιλαον δ' επαναχωρησαι προς τα οπλα. επει δ' εκεινοι μεν εγνωσθησαν φιλοι οντες, αγησιλαος δε εκεκαλλιερητο, εξ αριστου προηγε το στρατευμα. εσπερας δ' επιγιγνομενης ελαθε στρατοπεδευσαμενος εις τον οπισθεν κολπον της μαντινικης, μαλα συνεγγυς και κυκλωι ορη εχοντα. τηι δ' υστεραιαι αμα τηι ημεραι εθυετο μεν προ του στρατευματος: ιδων δε συλλεγομενους εκ της των μαντινεων πολεως επι τοις ορεσι τοις υπερ της ουρας του εαυτων στρατευματος, εγνω εξακτεον ειναι την ταχιστην εκ του κολπου. ει μεν ουν αυτος αφηγοιτο, εφοβειτο μη τηι ουραι επιθοιντο οι πολεμιοι: ησυχιαν δε εχων και τα οπλα προς τους πολεμιους φαινων, αναστρεψαντας εκελευε τους απ' ουρας εις δορυ οπισθεν της φαλαγγος ηγεισθαι προς αυτον: και ουτως αμα εκ τε του στενου εξηγε και ισχυροτεραν αει την φαλαγγα εποιειτο. επειδη δε εδεδιπλωτο η φαλαγξ, ουτως εχοντι τωι οπλιτικωι προελθων εις το πεδιον εξετεινε παλιν επ' εννεα η δεκα το στρατευμα ασπιδων. οι μεντοι μαντινεις ουκετι εξηισαν: και γαρ οι ηλειοι συστρατευομενοι αυτοις επειθον μη ποιεισθαι μαχην, πριν οι θηβαιοι παραγενοιντο: ευ δε ειδεναι εφασαν οτι παρεσοιντο: και γαρ δεκα ταλαντα δεδανεισθαι αυτους παρα σφων εις την βοηθειαν. οι μεν δη αρκαδες ταυτα ακουσαντες ησυχιαν ειχον εν τηι μαντινειαι: ο δ' αγησιλαος και μαλα βουλομενος απαγειν το στρατευμα, και γαρ ην μεσος χειμων, ομως εκει κατεμεινε τρεις ημερας, ου πολυ απεχων της μαντινεων πολεως, οπως μη δοκοιη φοβουμενος σπευδειν την αφοδον. τηι δε τεταρτηι πρωι αριστοποιησαμενος απηγεν ως στρατοπεδευσομενος ενθαπερ το πρωτον απο της ευταιας εξωρμητο. επει δε ουδεις εφαινετο των αρκαδων, ηγε την ταχιστην εις την ευταιαν, καιπερ μαλα οψιζων, βουλομενος απαγαγειν τους οπλιτας πριν και τα πυρα των πολεμιων ιδειν, ινα μη τις ειποι ως φευγων απαγαγοι. εκ γαρ της προσθεν αθυμιας εδοκει τι ανειληφεναι την πολιν, οτι και ενεβεβληκει εις την αρκαδιαν και δηιουντι την χωραν ουδεις ηθεληκει μαχεσθαι. επει δ' εν τηι λακωνικηι εγενετο, τους μεν σπαρτιατας απελυσεν οικαδε, τους δε περιοικους αφηκεν επι τας εαυτων πολεις. οι δε αρκαδες, επει ο αγησιλαος απεληλυθει και ηισθοντο διαλελυμενον αυτωι το στρατευμα, αυτοι δε ηθροισμενοι ετυγχανον, στρατευουσιν επι τους ηραιας, οτι τε ουκ ηθελον του αρκαδικου μετεχειν και οτι συνεισεβεβληκεσαν εις την αρκαδιαν μετα των λακεδαιμονιων. εμβαλοντες δ' ενεπιμπρων τε τας οικιας και εκοπτον τα δενδρα. επει δε οι θηβαιοι βεβοηθηκοτες παρειναι ελεγοντο εις την μαντινειαν, ουτως απαλλαττονται εκ της ηραιας και συμμιγνυουσι τοις θηβαιοις. ως δε ομου εγενοντο, οι μεν θηβαιοι καλως σφισιν ωιοντο εχειν, επει εβεβοηθηκεσαν μεν, πολεμιον δε ουδενα ετι εωρων εν τηι χωραι, και απιεναι παρεσκευαζοντο: οι δε αρκαδες και αργειοι και ηλειοι επειθον αυτους ηγεισθαι ως ταχιστα εις την λακωνικην, επιδεικνυοντες μεν το εαυτων πληθος, υπερεπαινουντες δε το των θηβαιων στρατευμα. και γαρ οι μεν βοιωτοι εγυμναζοντο παντες περι τα οπλα, αγαλλομενοι τηι εν λευκτροις νικηι: ηκολουθουν δ' αυτοις και φωκεις υπηκοοι γεγενημενοι και ευβοεις απο πασων των πολεων και λοκροι αμφοτεροι και ακαρνανες και ηρακλεωται και μηλιεις: ηκολουθουν δ' αυτοις και εκ θετταλιας ιππεις τε και πελτασται. ταυτα δη συνιδομενοι και την εν λακεδαιμονι ερημιαν λεγοντες ικετευον μηδαμως αποτρεπεσθαι, πριν εμβαλειν εις την των λακεδαιμονιων χωραν. οι δε θηβαιοι ηκουον μεν ταυτα, αντελογιζοντο δε οτι δυσεμβολωτατη μεν η λακωνικη ελεγετο ειναι, φρουρας δε καθεσταναι ενομιζον επι τοις ευπροσοδωτατοις. και γαρ ην ισχολαος μεν εν οιωι της σκιριτιδος, εχων νεοδαμωδεις τε φρουρους και των τεγεατων φυγαδων τους νεωτατους περι τετρακοσιους: ην δε και επι λευκτρωι υπερ της μαλεατιδος αλλη φρουρα. ελογιζοντο δε και τουτο οι θηβαιοι, ως και συνελθουσαν αν ταχεως την των λακεδαιμονιων δυναμιν και μαχεσθαι αν αυτους ουδαμου αμεινον η εν τηι εαυτων. α δη παντα λογιζομενοι ου πανυ προπετεις ησαν εις το ιεναι εις την λακεδαιμονα. επει μεντοι ηκον εκ τε καρυων λεγοντες την ερημιαν και υπισχνουμενοι αυτοι ηγησεσθαι, και κελευοντες, αν τι εξαπατωντες φαινωνται, αποσφαττειν σφας, παρησαν δε τινες και των περιοικων επικαλουμενοι και φασκοντες αποστησεσθαι, ει μονον φανειησαν εις την χωραν, ελεγον δε ως και νυν καλουμενοι οι περιοικοι υπο των σπαρτιατων ουκ εθελοιεν βοηθειν: παντα ουν ταυτα ακουοντες και παρα παντων οι θηβαιοι επεισθησαν, και αυτοι μεν κατα καρυας ενεβαλον, οι δε αρκαδες κατα οιον της σκιριτιδος. και ει μεν επι τα δυσβατα προελθων ο ισχολαος υφιστατο, ουδενα αν ταυτηι γ' εφασαν αναβηναι: νυν δε βουλομενος τοις οιαταις συμμαχοις χρησθαι, εμεινεν εν τηι κωμηι: οι δε ανεβησαν παμπληθεις αρκαδες. ενταυθα δη αντιπροσωποι μεν μαχομενοι οι περι τον ισχολαον επεκρατουν: επει δε και οπισθεν και εκ πλαγιου και απο των οικιων αναβαινοντες επαιον και εβαλλον αυτους, ενταυθα ο τε ισχολαος αποθνηισκει και οι αλλοι παντες, ει μη τις αμφιγνοηθεις διεφυγε. διαπραξαμενοι δε ταυτα οι αρκαδες επορευοντο προς τους θηβαιους επι τας καρυας. οι δε θηβαιοι επει ηισθοντο τα πεπραγμενα υπο των αρκαδων, πολυ δη θρασυτερον κατεβαινον. και την μεν σελλασιαν ευθυς εκαον και επορθουν: επει δε εν τωι πεδιωι εγενοντο εν τωι τεμενει του απολλωνος, ενταυθα εστρατοπεδευσαντο: τηι δ' υστεραιαι επορευοντο. και δια μεν της γεφυρας ουδ' επεχειρουν διαβαινειν επι την πολιν: και γαρ εν τωι της αλεας ιερωι εφαινοντο εναντιοι οι οπλιται: εν δεξιαι δ' εχοντες τον ευρωταν παρηισαν καοντες και πορθουντες πολλων καγαθων μεστας οικιας. των δ' εκ της πολεως αι μεν γυναικες ουδε τον καπνον ορωσαι ηνειχοντο, ατε ουδεποτε ιδουσαι πολεμιους: οι δε σπαρτιαται ατειχιστον εχοντες την πολιν, αλλος αλληι διαταχθεις, μαλα ολιγοι και οντες και φαινομενοι εφυλαττον. εδοξε δε τοις τελεσι και προειπειν τοις ειλωσιν, ει τις βουλοιτο οπλα λαμβανειν και εις ταξιν τιθεσθαι, τα πιστα λαμβανειν ως ελευθερους εσομενους οσοι συμπολεμησαιεν. και το μεν πρωτον εφασαν απογραψασθαι πλεον η εξακισχιλιους, ωστε φοβον αυ ουτοι παρειχον συντεταγμενοι και λιαν εδοκουν πολλοι ειναι: επει μεντοι εμενον μεν οι εξ ορχομενου μισθοφοροι, εβοηθησαν δε τοις λακεδαιμονιοις φλειασιοι τε και κορινθιοι και επιδαυριοι και πελληνεις και αλλαι δε τινες των πολεων, ηδη και τους απογεγραμμενους ηττον ωρρωδουν. ως δε προιον το στρατευμα εγενετο κατ' αμυκλας, ταυτηι διεβαινον τον ευρωταν. και οι μεν θηβαιοι, οπου στρατοπεδευοιντο, ευθυς ων εκοπτον δενδρων κατεβαλλον προ των ταξεων ως εδυναντο πλειστα, και ουτως εφυλαττοντο: οι δε αρκαδες τουτων τε ουδεν εποιουν, κατα λειποντες δε τα οπλα εις αρπαγην επι τας οικιας ετρεποντο. εκ τουτου δη ημεραι τριτηι η τεταρτηι προηλθον οι ιππεις εις τον ιπποδρομον εις γαιαοχου κατα ταξεις, οι τε θηβαιοι παντες και οι ηλειοι και οσοι φωκεων η θετταλων η λοκρων ιππεις παρησαν. οι δε των λακεδαιμονιων ιππεις, μαλα ολιγοι φαινομενοι, αντιτεταγμενοι αυτοις ησαν. ενεδραν δε ποιησαντες οπλιτων των νεωτερων οσον τριακοσιων εν τηι των τυνδαριδων, αμα ουτοι μεν εξεθεον, οι δ' ιππεις ηλαυνον. οι δε πολεμιοι ουκ εδεξαντο, αλλ' ενεκλιναν. ιδοντες δε ταυτα πολλοι και των πεζων εις φυγην ωρμησαν. επει μεντοι οι τε διωκοντες επαυσαντο και το των θηβαιων στρατευμα εμενε, παλιν δη κατεστρατοπεδευσαντο. και το μεν μη προς την πολιν προσβαλειν αν ετι αυτους ηδη τι εδοκει θαρραλεωτερον ειναι: εκειθεν μεντοι απαραν το στρατευμα επορευετο την εφ' ελος και γυθειον. και τας μεν ατειχιστους των πολεων ενεπιμπρασαν, γυθειωι δε, ενθα τα νεωρια τοις λακεδαιμονιοις ην, και προσεβαλλον τρεις ημερας. ησαν δε τινες των περιοικων οι και επεθεντο και συνεστρατευοντο τοις μετα θηβαιων. ακουοντες δε ταυτα οι αθηναιοι εν φροντιδι ησαν οτι χρη ποιειν περι λακεδαιμονιων, και εκκλησιαν εποιησαν κατα δογμα βουλης. ετυχον δε παροντες πρεσβεις λακεδαιμονιων τε και των ετι υπολοιπων συμμαχων αυτοις. οθεν δη οι λακεδαιμονιοι αρακος και ωκυλλος και φαραξ και ετυμοκλης και ολονθευς σχεδον παντες παραπλησια ελεγον. ανεμιμνηισκον τε γαρ τους αθηναιους ως αει ποτε αλληλοις εν τοις μεγιστοις καιροις παρισταντο επ' αγαθοις: αυτοι τε γαρ εφασαν τους τυραννους συνεκβαλειν αθηνηθεν, και αθηναιους, οτε αυτοι επολιορκουντο υπο μεσσηνιων, προθυμως βοηθειν. ελεγον δε και ος' αγαθα ειη, οτε κοινως αμφο τεροι επραττον, υπομιμνηισκοντες μεν ως τον βαρβαρον κοινηι απεμαχεσαντο, αναμιμνηισκοντες δε ως αθηναιοι τε υπο των ελληνων ηιρεθησαν ηγεμονες του ναυτικου και των κοινων χρηματων φυλακες, των λακεδαιμονιων ταυτα συμβουλομενων, αυτοι τε κατα γην ομολογουμενως υφ' απαντων των ελληνων ηγεμονες προκριθειησαν, συμβουλομενων αυ ταυτα των αθηναιων. εις δε αυτων και ωδε πως ειπεν: εαν δε υμεις και ημεις, ω ανδρες, ομονοησωμεν, νυν ελπις το παλαι λεγομενον δεκατευθηναι θηβαιους. οι μεντοι αθηναιοι ου πανυ εδεξαντο, αλλα θρους τις τοιουτος διηλθεν ως νυν ταυτα λεγοιεν, οτε δε ευ επραττον, επεκειντο ημιν. μεγιστον δε των λεχθεντων παρα λακεδαιμονιων εδοκει ειναι οτι ηνικα κατεπολεμησαν αυτους, θηβαιων βουλομενων αναστατους ποιησαι τας αθηνας, †σφισιν εμποδων γενοιντο. ο δε πλειστος ην λογος ως κατα τους ορκους βοηθειν δεοι: ου γαρ αδικησαντων σφων επιστρατευοιεν οι αρκαδες και οι μετ' αυτων τοις λακεδαιμονιοις, αλλα βοηθησαντων τοις τεγεαταις, οτι οι μαντινεις παρα τους ορκους επεστρατευσαν αυτοις. διεθει ουν και κατα τουτους τους λογους θορυβος εν τηι εκκλησιαι: οι μεν γαρ δικαιως τους μαντινεας εφασαν βοηθησαι τοις περι προξενον αποθανουσιν υπο των περι τον στασιππον, οι δε αδικειν, οτι οπλα επηνεγκαν τεγεαταις. τουτων δε διοριζομενων υπ' αυτης της εκκλησιας, ανεστη κλειτελης κορινθιος και ειπε ταδε: αλλα ταυτα μεν, ω ανδρες αθηναιοι, ισως αντιλεγεται, τινες ησαν οι αρξαντες αδικειν: ημων δε, επει ειρηνη εγενετο, εχει τις κατηγορησαι η ως επι πολιν τινα εστρατευσαμεν η ως χρηματα τινων ελαβομεν η ως γην αλλοτριαν εδηιωσαμεν; αλλ' ομως οι θηβαιοι εις την χωραν ημων ελθοντες και δενδρα εκκεκο φασι και οικιας κατακεκαυκασι και χρηματα και προβατα διηρπακασι. πως ουν, εαν μη βοηθητε ουτω περιφανως ημιν αδικουμενοις, ου παρα τους ορκους ποιησετε; και ταυτα ων αυτοι επεμεληθητε ορκων οπως πασιν υμιν παντες ημεις ομοσαιμεν; ενταυθα μεντοι οι αθηναιοι επεθορυβησαν ως ορθως τε και δικαια ειρηκοτος του κλειτελους. επι δε τουτωι ανεστη προκλης φλειασιος και ειπεν: οτι μεν, ω ανδρες αθηναιοι, ει εκποδων γενοιντο λακεδαιμονιοι, επι πρωτους αν υμας στρατευσαιεν οι θηβαιοι, πασιν οιμαι τουτο δηλον ειναι: των γαρ αλλων μονους αν υμας οιονται εμποδων γενεσθαι του αρξαι αυτους των ελληνων. ει δ' ουτως εχει, εγω μεν ουδεν μαλλον λακεδαιμονιοις αν υμας ηγουμαι στρατευσαντας βοηθησαι η και υμιν αυτοις. το γαρ δυσμενεις οντας υμιν θηβαιους και ομορους οικουντας ηγεμονας γενεσθαι των ελληνων πολυ οιμαι χαλεπωτερον αν υμιν φανηναι η οποτε πορρω τους αντιπαλους ειχετε. συμφορωτερον γε μενταν υμιν αυτοις βοηθησαιτε εν ωι ετι εισιν οι συμμαχοιεν αν η ει απολομενων αυτων μονοι αναγκαζοισθε διαμαχεσθαι προς τους θηβαιους. ει δε τινες φοβουνται μη εαν νυν αναφυγωσιν οι λακεδαιμονιοι, ετι ποτε πραγματα παρεχωσιν υμιν, ενθυμηθητε οτι ουχ ους αν ευ αλλ' ους αν κακως τις ποιηι φοβεισθαι δει μη ποτε μεγα δυνασθωσιν. ενθυμεισθαι δε και ταδε χρη, οτι κτασθαι μεν τι αγαθον και ιδιωταις και πολεσι προσηκει, οταν ερρωμενεστατοι ωσιν, ινα εχωσιν, εαν ποτ' αδυνατοι γενωνται, επικουριαν των προπεπονημενων. υμιν δε νυν εκ θεων τινος καιρος παραγεγενηται, εαν δεομενοις βοηθησητε λακεδαιμονιοις, κτησασθαι τουτους εις τον απαντα χρονον φιλους απροφασιστους. και γαρ δη ουκ επ' ολιγων μοι δοκουσι μαρτυρων νυν αν ευ παθειν υφ' υμων: αλλ' εισονται μεν ταυτα θεοι οι παντα ορωντες και νυν και εις αει, συνεπιστανται δε τα γιγνομενα οι τε συμμαχοι και οι πολεμιοι, προς δε τουτοις και απαντες ελληνες τε και βαρβαροι: ουδενι γαρ τουτων αμελες. ωστε ει κακοι φανειησαν περι υμας, τις αν ποτε ετι προθυμος εις αυτους γενοιτο; ελπιζειν δε χρη ως ανδρας αγαθους μαλλον η κακους αυτους γενησεσθαι: ει γαρ τινες αλλοι, και ουτοι δοκουσι διατετελεκεναι επαινου μεν ορεγομενοι, αισχρων δε εργων απεχομενοι. προς δε τουτοις ενθυμηθητε και ταδε. ει ποτε παλιν ελθοι τηι ελλαδι κινδυνος υπο βαρβαρων, τισιν αν μαλλον πιστευσαιτε η λακεδαιμονιοις; τινας δε αν παραστατας ηδιον τουτων ποιησαισθε, ων γε και οι ταχθεντες εν θερμοπυλαις απαντες ειλοντο μαχομενοι αποθανειν μαλλον η ζωντες επεισφρεσθαι τον βαρβαρον τηι ελλαδι; πως ουν ου δικαιον ων τε ενεκα εγενοντο ανδρες αγαθοι μεθ' υμων και ων ελπις και αυθις γενεσθαι πασαν προθυμιαν εις αυτους και υμας και ημας παρεχεσθαι; αξιον δε και των παροντων συμμαχων αυτοις ενεκα προθυμιαν ενδειξασθαι. ευ γαρ ιστε οτι οιπερ τουτοις πιστοι διαμενουσιν εν ταις συμφοραις, ουτοι και υμιν αισχυνοιντ' αν μη αποδιδοντες χαριτας. ει δε μικραι δοκουμεν πολεις ειναι αι του κινδυνου μετεχειν αυτοις εθελουσαι, ενθυμηθητε οτι εαν η υμετερα πολις προσγενηται, ουκετι μικραι πολεις εσομεθα αι βοηθουσαι αυτοις. εγω δε, ω ανδρες αθηναιοι, προσθεν μεν ακουων εζηλουν τηνδε την πολιν οτι παντας και τους αδικουμενους και τους φοβουμενους ενθαδε καταφευγοντας επικουριας ηκουον τυγχανειν: νυν δ' ουκετ' ακουω, αλλ' αυτος ηδη παρων ορω λακεδαιμονιους τε τους ονομαστοτατους και μετ' αυτων τους πιστοτατους φιλους αυτων προς υμας τε ηκοντας και δεομενους αυ υμων επικουρησαι. ορω δε και θηβαιους, οι τοτε ουκ επεισαν λακεδαιμονιους εξανδραποδισασθαι υμας, νυν δεομενους υμων [μη] περιιδειν απολομενους τους σωσαντας υμας. των μεν ουν υμετερων προγονων καλον λεγεται, οτε τους αργειων τελευτησαντας επι τηι καδμειαι ουκ ειασαν αταφους γενεσθαι: υμιν δε πολυ καλλιον αν γενοιτο, ει τους ετι ζωντας λακεδαιμονιων μητε υβρισθηναι μητε απολεσθαι εασαιτε. καλου γε μην κακεινου οντος, οτε σχοντες την ευρυσθεως υβριν διεσωσατε τους ηρακλεους παιδας, πως ου και εκεινου τοδε καλλιον, ει μη μονον τους αρχηγετας, αλλα και ολην την πολιν περισωσαιτε; παντων δε καλλιστον, ει ψηφωι ακινδυνωι σωσαντων υμας τοτε των λακεδαιμονιων, νυν υμεις συν οπλοις τε και δια κινδυνων επικουρησετε αυτοις. οποτε δε και ημεις αγαλλομεθα οι συναγορευοντες βοηθησαι ανδρασιν αγαθοις, η που υμιν γε τοις εργωι δυναμενοις βοηθησαι γενναια αν ταυτα φανειη, ει πολλακις και φιλοι και πολεμιοι γενομενοι λακεδαιμονιοις μη ων εβλαβητε μαλλον η ων ευ επαθετε μνησθειητε και χαριν αποδοιητε αυτοις μη υπερ υμων αυτων μονον, αλλα και υπερ πασης της ελλαδος, οτι ανδρες αγαθοι υπερ αυτης εγενοντο. μετα ταυτα εβουλευοντο οι αθηναιοι, και των μεν αντιλεγοντων ουκ ηνειχοντο ακουοντες, εψηφισαντο δε βοηθειν πανδημει, και ιφικρατην στρατηγον ειλοντο. επει δε τα ιερα εγενετο και παρηγγειλεν εν ακαδημειαι δειπνοποιεισθαι, πολλους εφασαν προτερους αυτου ιφικρατους εξελθειν. εκ δε τουτου ηγειτο μεν ο ιφικρατης, οι δ' ηκολουθουν, νομιζοντες επι καλον τι εργον ηγησεσθαι. επει δε αφικομενος εις κορινθον διετριβε τινας ημερας, ευθυς μεν επι ταυτηι τηι διατριβηι πρωτον εψεγον αυτον: ως δ' εξηγαγε ποτε, προθυμως μεν ηκολουθουν οποι ηγοιτο, προθυμως δ', ει προς τειχος προσαγοι, προσεβαλλον. των δ' εν τηι λακεδαιμονι πολεμιων αρκαδες μεν και αργειοι και ηλειοι πολλοι απεληλυθεσαν, ατε ομοροι οικουντες, οι μεν αγοντες οι δε φεροντες ο τι ηρπακεσαν. οι δε θηβαιοι και οι αλλοι τα μεν και δια τουτο απιεναι εβουλοντο εκ της χωρας, οτι εωρων ελαττονα την στρατιαν καθ' ημεραν γιγνομενην, τα δε, οτι σπανιωτερα τα επιτηδεια ην: τα μεν γαρ ανηλωτο, τα δε διηρπαστο, τα δε εξεκεχυτο, τα δε κατεκεκαυτο: προς δ' ετι και χειμων ην, ωστ' ηδη παντες απιεναι εβουλοντο. ως δ' εκεινοι απεχωρουν εκ της λακεδαιμονος, ουτω δη και ο ιφικρατης τους αθηναιους απηγεν εκ της αρκαδιας εις κορινθον. ει μεν ουν αλλο τι καλως εστρατηγησεν, ου ψεγω: εκεινα μεντοι α εν τωι χρονωι εκεινωι επραξε, παντα ευρισκω τα μεν ματην, τα δε και ασυμφορως πεπραγμενα αυτωι. επιχειρησας μεν γαρ φυλαττειν επι τωι ονειωι, οπως μη δυναιντο οι βοιωτοι απελθειν οικαδε, παρελιπεν αφυλακτον την καλλιστην παρα κεγχρειας παροδον. μαθειν δε βουλομενος ει παρεληλυθοτες ειεν οι θηβαιοι το ονειον επεμψε σκοπους τους τε αθηναιων ιππεας και τους κορινθιων απαντας. καιτοι ιδειν μεν ουδεν ηττον ολιγοι των πολλων ικανοι: ει δε δεοι αποχωρειν, πολυ ραιον τοις ολιγοις η τοις πολλοις και οδου ευπορου τυχειν και καθ' ησυχιαν αποχωρησαι. το δε πολλους τε προσαγειν και ηττονας των εναντιων πως ου πολλη αφροσυνη; και γαρ δη ατε επι πολυ παραταξαμενοι χωριον οι ιππεις δια το πολλοι ειναι, επει εδει αποχωρειν, πολλων και χαλεπων χωριων επελαβοντο: ωστε ουκ ελαττους απωλοντο εικοσιν ιππεων. και τοτε μεν οι θηβαιοι οπως εβουλοντο απηλθον.[7] {Work} {ελληνικων ζ} τωι δ' υστερωι ετει λακεδαιμονιων και των συμμαχων πρεσβεις ηλθον αυτοκρατορες αθηναζε, βουλευσομενοι καθ' ο τι η συμμαχια λακεδαιμονιοις και αθηναιοις εσοιτο. λεγοντων δε πολλων μεν ξενων, πολλων δε αθηναιων, ως δεοι επι τοις ισοις και ομοιοις την συμμαχιαν ειναι, προκλης φλειασιος ειπε τονδε τον λογον. επειπερ, ω ανδρες αθηναιοι, αγαθον υμιν εδοξεν ειναι λακεδαιμονιους φιλους ποιεισθαι, δοκει μοι χρηναι τουτο σκοπειν, οπως η φιλια οτι πλειστον χρονον συμμενει. εαν ουν ηι εκατεροις μαλιστα συνοισει, ταυτηι και τας συνθηκας ποιησωμεθα, ουτω κατα γε το εικος μαλιστα συμμενοιμεν αν. τα μεν ουν αλλα σχεδον τι συνωμολογηται, περι δε της ηγεμονιας νυν η σκεψις. τηι μεν ουν βουληι προβεβουλευται υμετεραν μεν ειναι την κατα θαλατταν, λακεδαιμονιων δε την κατα γην: εμοι δε και αυτωι δοκει ταυτα ουκ ανθρωπινηι μαλλον η θειαι φυσει τε και τυχηι διωρισθαι. πρωτον μεν γαρ τοπον εχετε καλλιστα πεφυκοτα προς τουτο: πλεισται γαρ πολεις των δεομενων της θαλαττης περι την υμετεραν πολιν οικουσι, και αυται πασαι ασθενεστεραι της υμετερας. προς τουτοις δε λιμενας εχετε, ων ανευ ουχ οιον τε ναυτικηι δυναμει χρησθαι. ετι δε τριηρεις κεκτησθε πολλας, και πατριον υμιν εστι ναυτικον επικτασθαι. αλλα μην τας γε τεχνας τας περι ταυτα πασας οικειας εχετε. και μην εμπειριαι γε πολυ προεχετε των αλλων περι τα ναυτικα: ο γαρ βιος τοις πλειστοις υμων απο της θαλαττης: ωστε των ιδιων επιμελομενοι αμα και των κατα θαλατταν αγωνων εμπειροι γιγνεσθε. ετι δε και τοδε: ουδαμοθεν αν τριηρεις πλειους αθροαι εκπλευσειαν η παρ' υμων. εστι δε τουτο ουκ ελαχιστον προς ηγεμονιαν: προς γαρ το πρωτον ισχυρον γενομενον ηδιστα παντες συλλεγονται. ετι δε και απο των θεων δεδοται υμιν ευτυχειν εν τουτωι: πλειστους γαρ και μεγιστους αγωνας ηγωνισμενοι κατα θαλατταν ελαχιστα μεν αποτετυχηκατε, πλειστα δε κατωρθωκατε. εικος ουν και τους συμμαχους μεθ' υμων αν ηδιστα τουτου του κινδυνου μετεχειν. ως δε δη και αναγκαια και προσηκουσα υμιν αυτη η επιμελεια εκ τωνδε ενθυμηθητε. λακεδαιμονιοι υμιν επολεμουν ποτε πολλα ετη, και κρατουντες της χωρας ουδεν προυκοπτον εις το απολεσαι υμας. επει δ' ο θεος εδωκε ποτε αυτοις κατα θαλατταν επικρατησαι, ευθυς υπ' εκεινοις παντελως εγενεσθε. ουκουν ευδηλον εν τουτοις εστιν οτι εκ της θαλαττης απασα υμιν ηρτηται σωτηρια. ουτως ουν πεφυκοτων πως αν εχοι καλως υμιν λακεδαιμονιοις επιτρεψαι κατα θαλατταν ηγεισθαι, οι πρωτον μεν και αυτοι ομολογουσιν απειροτεροι υμων τουτου του εργου ειναι, επειτα δ' ου περι των ισων ο κινδυνος εστιν εν τοις κατα θαλατταν αγωσιν, αλλ' εκεινοις μεν περι των εν ταις τριηρεσι μονον ανθρωπων, υμιν δε και περι παιδων και γυναικων και ολης της πολεως; τα μεν δη υμετερα ουτως εχει: τα δε δη των λακεδαιμονιων επισκεψασθε. πρωτον μεν γαρ οικουσιν εν μεσογαιαι: ωστε της γης κρατουντες και ει θαλαττης ειργοιντο, δυναιντ' αν καλως διαζην. εγνωκοτες ουν και ουτοι ταυτα ευθυς εκ παιδων προς τον κατα γην πολεμον την ασκησιν ποιουνται. και το πλειστου δε αξιον, το πειθεσθαι τοις αρχουσιν, ουτοι μεν κρατιστοι κατα γην, υμεις δε κατα θαλατταν. επειτα δε ωσπερ υμεις ναυτικωι, ουτως αυ εκεινοι κατα γην πλειστοι και ταχιστ' αν εξελθοιεν: ωστε προς τουτους αυ εικος τους συμμαχους ευθαρσεστατους προσιεναι. ετι δε και ο θεος αυτοις δεδωκεν, ωσπερ υμιν κατα θαλατταν ευτυχειν, ουτως εκεινοις κατα γην: πλειστους γαρ αυ ουτοι αγωνας εν τηι γηι ηγωνισμενοι ελαχιστα μεν εσφαλμενοι εισι, πλειστα δε κατωρθωκοτες. ως δε και αναγκαια ουδεν ηττον τουτοις η κατα γην επιμελεια η υμιν η κατα θαλατταν εκ των εργων εξεστι γιγνωσκειν. υμεις γαρ τουτοις πολλα ετη πολεμουντες και πολλακις καταναυμαχουντες ουδεν προυργου εποιειτε προς το τουτους καταπολεμησαι. επει δε απαξ ηττηθησαν εν τηι γηι, ευθυς και περι παιδων και περι γυναικων και περι ολης της πολεως κινδυνος αυτοις εγενετο. πως ουν ου τουτοις αυ δεινον αλλοις μεν επιτρεπειν κατα γην ηγεισθαι, αυτους δε αριστα των κατα γην επιμελεισθαι; εγω μεν ουν, ωσπερ τηι βουληι προβεβουλευται, ταυτα ειρηκα τε και συμφορωτατα ηγουμαι αμφοιν ειναι: υμεις δε ευτυχοιτε τα κρατιστα πασιν ημιν βουλευσαμενοι. ο μεν ταυτ' ειπεν. οι δ' αθηναιοι τε και οι των λακεδαιμονιων παροντες επηινεσαν αμφοτεροι ισχυρως τον λογον αυτου. κηφισοδοτος δε παρελθων: ανδρες αθηναιοι, εφη, ουκ αισθανεσθε εξαπατωμενοι; αλλ' εαν ακουσητε μου, εγω υμιν αυτικα μαλα επιδειξω. ηδη γαρ ηγησεσθε κατα θαλατταν: λακεδαιμονιοι δε υμιν εαν συμμαχωσι, δηλον οτι πεμψουσι τους μεν τριηραρχους λακεδαιμονιους και ισως τους επιβατας, οι δε ναυται δηλον οτι εσονται η ειλωτες η μισθοφοροι. ουκουν υμεις μεν τουτων ηγησεσθε. οι δε λακεδαιμονιοι οταν παραγγειλωσιν υμιν κατα γην στρατειαν, δηλον οτι πεμψετε τους οπλιτας και τους ιππεας. ουκουν ουτως εκεινοι μεν υμων αυτων γιγνονται ηγεμονες, υμεις δε των εκεινων δουλων και ελαχιστου αξιων. αποκριναι δε μοι, εφη, ω λακεδαιμονιε τιμοκρατες, ουκ αρτι ελεγες ως επι τοις ισοις και ομοιοις ηκοις την συμμαχιαν ποιουμενος; ειπον ταυτα. εστιν ουν, εφη ο κηφισοδοτος, ισαιτερον η εν μερει μεν εκατερους ηγεισθαι του ναυτικου, εν μερει δε του πεζου, και υμας τε, ει τι αγαθον εστιν εν τηι κατα θαλατταν αρχηι, τουτων μετεχειν, και ημας εν τηι κατα γην; ακουσαντες ταυτα οι αθηναιοι μετεπεισθησαν, και εψηφισαντο κατα πενθημερον εκατερους ηγεισθαι. στρατευομενων δ' αμφοτερων αυτων και των συμμαχων εις κορινθον εδοξε κοινηι φυλαττειν το ονειον. και επει επορευοντο οι θηβαιοι και οι συμμαχοι, παραταξαμενοι εφυλαττον αλλος αλλοθεν του ονειου, λακεδαιμονιοι δε και πελληνεις κατα το επιμαχωτατον. οι δε θηβαιοι και οι συμμαχοι επει απειχον των φυλαττοντων τριακοντα σταδια, κατεστρατοπεδευσαντο εν τωι πεδιωι. συντεκμηραμενοι δε ηνικ' αν ωιοντο ορμηθεντες καθανυσαι αμα κνεφαι, προς την των λακεδαιμονιων φυλακην επορευοντο. και μεντοι ουκ εψευσθησαν της ωρας, αλλ' επιπιπτουσι τοις λακεδαιμονιοις και τοις πελληνευσιν ηνικα αι μεν νυκτεριναι φυλακαι ηδη εληγον, εκ δε των στιβαδων ανισταντο οποι εδειτο εκαστος. ενταυθα οι θηβαιοι προσπεσοντες επαιον παρεσκευασμενοι απαρασκευαστους και συντεταγμενοι ασυντακτους. ως δε οι σωθεντες εκ του πραγματος απεφυγον επι τον εγγυτατα λοφον, εξον τωι λακεδαιμονιων πολεμαρχωι λαβοντι οποσους μεν εβουλετο των συμμαχων οπλιτας, οποσους δε πελταστας, κατεχειν το χωριον, και γαρ τα επιτηδεια εξην ασφαλως εκ κεγχρειων κομιζεσθαι, ουκ εποιησε ταυτα, αλλα μαλα απορουντων των θηβαιων πως χρη εκ του προς σικυωνα βλεποντος καταβηναι η παλιν απελθειν, σπονδας ποιησαμενος, ως τοις πλειστοις εδοκει, προς θηβαιων μαλλον η προς εαυτων, ουτως απηλθε και τους μεθ' αυτου απηγαγεν. οι δε θηβαιοι ασφαλως καταβαντες και συμμειξαντες τοις εαυτων συμμαχοις, αρκασι τε και αργειοις και ηλειοις, ευθυς μεν προσεβαλον προς σικυωνα και πελληνην: στρατευσαμενοι δε εις επιδαυρον εδηιωσαν αυτων πασαν την χωραν. αναχωρουντες δε εκειθεν μαλα παντων υπεροπτικως των εναντιων, ως εγενοντο εγγυς του κορινθιων αστεως, δρομωι εφεροντο προς τας πυλας τας επι φλειουντα ιοντι, ως ει ανεωιγμεναι τυχοιεν, εισπεσουμενοι. εκβοηθησαντες δε τινες ψιλοι εκ της πολεως απαντωσι των θηβαιων τοις επιλεκτοις ουδε τετταρα πλεθρα απεχουσι του τειχους: και αναβαντες επι τα μνηματα και τα υπερεχοντα χωρια, βαλλοντες και ακοντιζοντες αποκτεινουσι των πρωτων και μαλα συχνους, και τρεψαμενοι εδιωκον ως τρια η τετταρα σταδια. τουτου δε γενομενου οι κορινθιοι τους νεκρους προς το τειχος ελκυσαντες και υποσπονδους αποδοντες τροπαιον εστησαν. και ταυτηι μεν ανεψυχθησαν οι των λακεδαιμονιων συμμαχοι. αμα τε δη πεπραγμενων τουτων καταπλει λακεδαιμονιοις η παρα διονυσιου βοηθεια, τριηρεις πλεον η εικοσιν: ηγον δε κελτους τε και ιβηρας και ιππεας ως πεντηκοντα. τηι δ' υστεραιαι οι θηβαιοι τε και οι αλλοι αυτων συμμαχοι διαταξαμενοι και εμπλησαντες το πεδιον μεχρι της θαλαττης και μεχρι των εχομενων της πολεως γηλοφων εφθειρον ει τι χρησιμον ην εν τωι πεδιωι. και οι μεν των αθηναιων και οι των κορινθιων ιππεις ου μαλα επλησιαζον τωι στρατευματι, ορωντες ισχυρα και πολλα ταντιπαλα: οι δε παρα του διονυσιου ιππεις, οσοιπερ ησαν, ουτοι διεσκεδασμενοι αλλος αλληι παραθεοντες ηκοντιζον τε προσελαυνοντες, και επει ωρμων επ' αυτους, ανεχωρουν, και παλιν αναστρεφοντες ηκοντιζον. και ταυτα αμα ποιουντες κατεβαινον απο των ιππων και ανεπαυοντο. ει δε καταβεβηκοσιν επελαυνοιεν τινες, ευπετως αναπηδωντες ανεχωρουν. ει δ' αυ τινες διωξειαν αυτους πολυ απο του στρατευματος, τουτους, οποτε αποχωροιεν, επικειμενοι και ακοντιζοντες δεινα ειργαζοντο, και παν το στρατευμα ηναγκαζον εαυτων ενεκα και προιεναι και αναχωρειν. μετα ταυτα μεντοι οι θηβαιοι μειναντες ου πολλας ημερας απηλθον οικαδε, και οι αλλοι δε εκαστος οικαδε. εκ δε τουτου εμβαλλουσιν οι παρα διονυσιου εις σικυωνα, και μαχηι μεν νικωσι τους σικυωνιους εν τωι πεδιωι, και απεκτειναν περι εβδομηκοντα: δερας δε τειχος κατα κρατος αιρουσι. και η μεν παρα διονυσιου πρωτη βοηθεια ταυτα πραξασα απεπλευσεν εις συρακουσας. θηβαιοι δε και παντες οι αποσταντες απο λακεδαιμονιων μεχρι μεν τουτου του χρονου ομοθυμαδον και επραττον και εστρατευοντο ηγουμενων θηβαιων. εγγενομενος δε τις λυκομηδης μαντινευς, γενει τε ουδενος ενδεης χρημασι τε προηκων και αλλως φιλοτιμος, ουτος ενεπλησε φρονηματος τους αρκαδας, λεγων ως μονοις μεν αυτοις πατρις πελοποννησος ειη, μονοι γαρ αυτοχθονες εν αυτηι οικοιεν, πλειστον δε των ελληνικων φυλων το αρκαδικον ειη και σωματα εγκρατεστατα εχοι. και αλκιμωτατους δε αυτους απεδεικνυε, τεκμηρια παρεχομενος ως επικουρων οποτε δεηθειεν τινες, ουδενας ηιρουντο αντ' αρκαδων. ετι δε ουτε λακεδαιμονιους πωποτε ανευ σφων εμβαλειν εις τας αθηνας ουτε νυν θηβαιους ελθειν ανευ αρκαδων εις λακεδαιμονα. εαν ουν σωφρονητε, του ακολουθειν οποι αν τις παρακαληι φεισεσθε: ως προτερον τε λακεδαιμονιοις ακολουθουντες εκεινους ηυξησατε, νυν δε αν θηβαιοις εικηι ακολουθητε και μη κατα μερος ηγεισθαι αξιωτε, ισως ταχα τουτους αλλους λακεδαιμονιους ευρησετε. οι μεν δη αρκαδες ταυτα ακουσαντες ανεφυσωντο τε και υπερεφιλουν τον λυκομηδην και μονον ανδρα ηγουντο: ωστε αρχοντας εταττον ουστινας εκεινος κελευοι. και εκ των συμβαινοντων δε εργων εμεγαλυνοντο οι αρκαδες: εμβαλοντων μεν γαρ εις επιδαυρον των αργειων, και αποκλεισθεντων της εξοδου υπο τε των μετα χαβριου ξενων και αθηναιων και κορινθιων, βοηθησαντες μαλα πολιορκουμενους εξελυσαντο τους αργειους, ου μονον τοις ανδρασιν, αλλα και τοις χωριοις πολεμιοις χρωμενοι: στρατευσαμενοι δε και εις ασινην της λακαινης ενικησαν τε την των λακεδαιμονιων φρουραν και τον γερανορα τον σπαρτιατην πολεμαρχον γεγενημενον απεκτειναν και το προαστιον των ασιναιων επορθησαν. οπου δε βουληθειεν εξελθειν, ου νυξ, ου χειμων, ου μηκος οδου, ουκ ορη δυσβατα απεκωλυεν αυτους: ωστε εν γε εκεινωι τωι χρονωι πολυ ωιοντο κρατιστοι ειναι. οι μεν δη θηβαιοι δια ταυτα υποφθονως και ουκετι φιλικως ειχον προς τους αρκαδας. οι γε μην ηλειοι επει απαιτουντες τας πολεις τους αρκαδας ας υπο λακεδαιμονιων αφηιρεθησαν εγνωσαν αυτους τους μεν εαυτων λογους εν ουδενι λογωι ποιουμενους, τους δε τριφυλιους και τους αλλους τους απο σφων αποσταντας περι παντος ποιουμενους, οτι αρκαδες εφασαν ειναι, εκ τουτων αυ και οι ηλειοι δυσμενως ειχον προς αυτους. ουτω δ' εκαστων μεγα εφ' εαυτοις φρονουντων των συμμαχων, ερχεται φιλισκος αβυδηνος παρ' αριοβαρζανους χρηματα εχων πολλα. και πρωτα μεν εις δελφους συνηγαγε περι ειρηνης θηβαιους και τους συμμαχους και τους λακεδαιμονιους. εκει δε ελθοντες τωι μεν θεωι ουδεν ανεκοινωσαντο οπως αν η ειρηνη γενοιτο, αυτοι δε εβουλευοντο. επει δε ου συνεχωρουν οι θηβαιοι μεσσηνην υπο λακεδαιμονιοις ειναι, ξενικον πολυ συνελεγεν ο φιλισκος, οπως πολεμοιη μετα λακεδαιμονιων. τουτων δε πραττομενων αφικνειται και η παρα διονυσιου δευτερα βοηθεια. λεγοντων δε αθηναιων μεν ως χρεων ειη αυτους ιεναι εις θετταλιαν ταναντια θηβαιοις, λακεδαιμονιων δε ως εις την λακωνικην, ταυτα εν τοις συμμαχοις ενικησεν. επει δε περιεπλευσαν οι παρα διονυσιου εις λακεδαιμονα, λαβων αυτους αρχιδαμος μετα των πολιτικων εστρατευετο. και καρυας μεν εξαιρει κατα κρατος, και οσους ζωντας ελαβεν, απεσφαξεν: εκειθεν δ' ευθυς στρατευσαμενος εις παρρασιους της αρκαδιας μετ' αυτων εδηιου την χωραν. επει δ' εβοηθησαν οι αρκαδες και οι αργειοι, επαναχωρησας εστρατοπεδευσατο εν τοις υπερ μηλεας γηλοφοις. ενταυθα δ' οντος αυτου κισσιδας ο αρχων της παρα διονυσιου βοηθειας ελεγεν οτι εξηκοι αυτωι ο χρονος ος ειρημενος ην παραμενειν. και αμα ταυτ' ελεγε και απηιει την επι σπαρτης. επει δε αποπορευομενον υπετεμνοντο αυτον οι μεσσηνιοι επι στενον της οδου, ενταυθα δη επεμπεν επι τον αρχιδαμον και βοηθειν εκελευε: κακεινος μεντοι εβοηθει. ως δε εγενοντο εν τηι επ' ευτρησιους εκτροπηι, οι μεν αρκαδες και αργειοι προσεβαινον εις την λακαιναν, και ουτοι ως αποκλεισοντες αυτον της επ' οικον οδου. ο δε, ουπερ εστι χωριον επιπεδον εν ταις συμβολαις της τε επ' ευτρησιων και της επι μηλεας οδου, ενταυθα εκβας παρεταξατο ως μαχουμενος. εφασαν δ' αυτον και προ των λοχων παριοντα τοιαδε παρακελευσασθαι: ανδρες πολιται, νυν αγαθοι γενομενοι αναβλεψωμεν ορθοις ομμασιν: αποδωμεν τοις επιγιγνομενοις την πατριδα οιανπερ παρα των πατερων παρελαβομεν: παυσωμεθα αισχυνομενοι και παιδας και γυναικας και πρεσβυτερους και ξενους, εν οις προσθεν γε παντων των ελληνων περιβλεπτοτατοι ημεν. τουτων δε ρηθεντων εξ αιθριας αστραπας τε και βροντας λεγουσιν αισιους αυτωι φανηναι: συνεβη δε και προς τωι δεξιωι κερατι τεμενος τε και αγαλμα ηρακλεους [ου δη και απογονος λεγεται] ειναι. τοιγαρουν εκ τουτων παντων ουτω πολυ μενος και θαρρος τοις στρατιωταις φασιν εμπεσειν ωστ' εργον ειναι τοις ηγεμοσιν ανειργειν τους στρατιωτας ωθουμενους εις το προσθεν. επει μεντοι ηγειτο ο αρχιδαμος, ολιγοι μεν των πολεμιων δεξαμενοι εις δορυ αυτους απεθανον: οι δ' αλλοι φευγοντες επιπτον, πολλοι μεν υπο ιππεων, πολλοι δε υπο των κελτων. ως δε ληξασης της μαχης τροπαιον εστησατο, ευθυς επεμψεν οικαδε αγγελουντα δημοτελη τον κηρυκα της τε νικης το μεγεθος <και> οτι λακεδαιμονιων μεν ουδε εις τεθναιη, των δε πολεμιων παμπληθεις. τους μεντοι εν σπαρτηι εφασαν ακουσαντας αρξαμενους απο αγησιλαου και των γεροντων και των εφορων παντας κλαιειν: ουτω κοινον τι αρα χαραι και λυπηι δακρυα εστιν. επι μεντοι τηι των αρκαδων τυχηι ου πολυ τι ηττον λακεδαιμονιων ησθησαν θηβαιοι τε και ηλειοι: ουτως ηδη ηχθοντο επι τωι φρονηματι αυτων. συνεχως δε βουλευομενοι θηβαιοι οπως αν την ηγεμονιαν λαβοιεν της ελλαδος, ενομισαν, ει πεμψειαν προς τον περσων βασιλεα, πλεονεκτησαι αν τι εν εκεινωι. και εκ τουτου παρακαλεσαντες ηδη τους συμμαχους επι προφασει οτι και ευθυκλης ο λακεδαιμονιος ειη παρα βασιλει, αναβαινουσι θηβαιων μεν πελοπιδας, αρκαδων δε αντιοχος ο παγκρατιαστης, ηλειων δε αρχιδαμος: ηκολουθει δε και αργειος. και οι αθηναιοι ακουσαντες ταυτα ανεπεμψαν τιμαγοραν τε και λεοντα. επει δε εκει εγενοντο, πολυ επλεονεκτει ο πελοπιδας παρα τωι περσηι. ειχε γαρ λεγειν και οτι μονοι των ελληνων βασιλει συνεμαχοντο εν πλαταιαις, και οτι υστερον ουδεπωποτε στρατευσαιντο επι βασιλεα, και ως λακεδαιμονιοι δια τουτο πολεμησειαν αυτοις, οτι ουκ εθελησαιεν μετ' αγησιλαου ελθειν επ' αυτον ουδε θυσαι εασαιεν αυτον εν αυλιδι τηι αρτεμιδι, ενθαπερ οτε αγαμεμνων εις την ασιαν εξεπλει θυσας ειλε τροιαν. μεγα δε συνεβαλλετο τωι πελοπιδαι εις το τιμασθαι και οτι ενενικηκεσαν οι θηβαιοι μαχηι εν λευκτροις και οτι πεπορθηκοτες την χωραν των λακεδαιμονιων εφαινοντο. ελεγε δε ο πελοπιδας οτι οι αργειοι και οι αρκαδες μαχηι ηττημενοι ειεν υπο λακεδαιμονιων, επει αυτοι ου παρεγενοντο. συνεμαρτυρει δ' αυτωι ταυτα παντα ως αληθη λεγοι ο αθηναιος τιμαγορας, και ετιματο δευτερος μετα τον πελοπιδαν. εκ δε τουτου ερωτωμενος υπο βασιλεως ο πελοπιδας τι βουλοιτο εαυτωι γραφηναι ειπεν οτι μεσσηνην τε αυτονομον ειναι απο λακεδαιμονιων και αθηναιους ανελκειν τας ναυς: ει δε ταυτα μη πειθοιντο, στρατευειν επ' αυτους: ει τις δε πολις μη εθελοι ακολουθειν, επι ταυτην πρωτον ιεναι. γραφεντων δε τουτων και αναγνωσθεντων τοις πρεσβεσιν, ειπεν ο λεων ακουοντος του βασιλεως: νη δια, ω αθηναιοι, ωρα γε υμιν, ως εοικεν, αλλον τινα φιλον αντι βασιλεως ζητειν. επει δε απηγγειλεν ο γραμματευς α ειπεν ο αθηναιος, παλιν εξηνεγκε προσγεγραμμενα: ει δε τι δικαιοτερον τουτων γιγνωσκουσιν οι αθηναιοι, ιοντας προς βασιλεα διδασκειν. επει δε αφικοντο οι πρεσβεις οικαδε εκαστοι, τον μεν τιμαγοραν απεκτειναν οι αθηναιοι, κατηγορουντος του λεοντος ως ουτε συσκηνουν εαυτωι εθελοι μετα τε πελοπιδου παντα βουλευοιτο. των δε αλλων πρεσβεων ο μεν ηλειος αρχιδαμος, οτι προυτιμησε την ηλιν προ των αρκαδων, επηινει τα του βασιλεως, ο δε αντιοχος, οτι ηλαττουτο το αρκαδικον, ουτε τα δωρα εδεξατο απηγγειλε τε προς τους μυριους ως βασιλευς αρτοκοπους μεν και οψοποιους και οινοχοους και θυρωρους πεμπληθεις εχοι, ανδρας δε οι μαχοιντ' αν ελλησι πανυ ζητων ουκ [αν] εφη δυνασθαι ιδειν. προς δε τουτοις και το των χρηματων πληθος αλαζονειαν οι γε δοκειν εφη ειναι, επει και την υμνουμενην αν χρυσην πλατανον ουχ ικανην εφη ειναι τεττιγι σκιαν παρεχειν. ως δε οι θηβαιοι συνεκαλεσαν απο των πολεων απασων ακουσομενους της παρα βασιλεως επιστολης, και ο περσης ο φερων τα γραμματα δειξας την βασιλεως σφραγιδα ανεγνω τα γεγραμμενα, οι μεν θηβαιοι ομνυναι ταυτα εκελευον βασιλει και εαυτοις τους βουλομενους φιλους ειναι, οι δε απο των πολεων απεκριναντο οτι ουκ ομουμενοι αλλ' ακουσομενοι πεμφθειησαν: ει δε τι ορκων δεοιντο, προς τας πολεις πεμπειν εκελευον. ο μεντοι αρκας λυκομηδης και τουτο ελεγεν, οτι ουδε τον συλλογον εν θηβαις δεοι ειναι, αλλ' ενθα αν ηι ο πολεμος. χαλεπαινοντων δ' αυτωι των θηβαιων και λεγοντων ως διαφθειροι το συμμαχικον, ουδ' εις το συνεδριον ηθελε καθιζειν, αλλ' απιων ωιχετο, και μετ' αυτου παντες οι εξ αρκαδιας πρεσβεις. ως δ' εν θηβαις ουκ ηθελησαν οι συνελθοντες ομοσαι, επεμπον οι θηβαιοι πρεσβεις επι τας πολεις, ομνυναι κελευοντες ποιησειν κατα τα βασιλεως γραμματα, νομιζοντες οκνησειν μιαν εκαστην των πολεων απεχθανεσθαι αμα εαυτοις τε και βασιλει. επει μεντοι εις κορινθον πρωτον αυτων αφικομενων υπεστησαν οι κορινθιοι, και απεκριναντο οτι ουδεν δεοιντο προς βασιλεα κοινων ορκων, επηκολουθησαν και αλλαι πολεις κατα ταυτα αποκρινομεναι. και αυτη μεν η πελοπιδου και των θηβαιων της αρχης περιβολη ουτω διελυθη. αυθις δ' επαμεινωνδας, βουληθεις τους αχαιους προσαγαγεσθαι, οπως μαλλον σφισι και οι αρκαδες και οι αλλοι συμμαχοι προσεχοιεν τον νουν, εγνω εκστρατευτεον ειναι επι την αχαιαν. πεισιαν ουν τον αργειον στρατηγουντα εν τωι αργει πειθει προκαταλαβειν το ονειον. και ο πεισιας μεντοι καταμαθων αμελουμενην την του ονειου φυλακην υπο τε ναυκλεους, ος ηρχε του ξενικου των λακεδαιμονιων, και υπο τιμομαχου του αθηναιου, καταλαμβανει νυκτωρ μετα δισχιλιων οπλιτων τον υπερ κεγχρειων λοφον, εχων επτα ημερων τα επιτηδεια. εν δε ταυταις ταις ημεραις ελθοντες οι θηβαιοι υπερβαινουσι το ονειον, και στρατευουσι παντες οι συμμαχοι επ' αχαιαν, ηγουμενου επαμεινωνδου. προσπεσοντων δ' αυτωι των βελτιστων εκ της αχαιας, ενδυναστευει ο επαμεινωνδας ωστε μη φυγαδευσαι τους κρατιστους μηδε πολιτειαν μεταστησαι, αλλα πιστα λαβων παρα των αχαιων η μην συμμαχους εσεσθαι και ακολουθησειν οποι αν θηβαιοι ηγωνται, ουτως απηλθεν οικαδε. κατηγορουντων δε αυτου των τε αρκαδων και των αντιστασιωτων ως λακεδαιμονιοις κατεσκευακως την αχαιαν απελθοι, εδοξε θηβαιοις πεμψαι αρμοστας εις τας αχαιδας πολεις. οι δ' ελθοντες τους μεν βελτιστους συν τωι πληθει εξεβαλον, δημοκρατιας δε εν τηι αχαιαι κατεστησαν. οι μεντοι εκπεσοντες συσταντες ταχυ, επι μιαν εκαστην των πολεων πορευομενοι, οντες ουκ ολιγοι, κατηλθον τε και κατεσχον τας πολεις. επει δε κατελθοντες ουκετι εμεσευον, αλλα προθυμως συνεμαχουν τοις λακεδαιμονιοις, επιεζοντο οι αρκαδες ενθεν μεν υπο λακεδαιμονιων, ενθεν δε υπο αχαιων. εν δε τωι σικυωνι το μεν μεχρι τουτου κατα τους αρχαιους νομους η πολιτεια ην. εκ δε τουτου βουλομενος ο ευφρων, ωσπερ παρα τοις λακεδαιμονιοις μεγιστος ην των πολιτων, ουτω και παρα τοις εναντιοις αυτων πρωτευειν, λεγει προς τους αργειους και προς τους αρκαδας ως ει μεν οι πλουσιωτατοι εγκρατεις εσοιντο του σικυωνος, σαφως, οταν τυχηι, παλιν λακωνιει η πολις: εαν δε δημοκρατια γενηται, ευ ιστε, εφη, οτι διαμενει υμιν η πολις. εαν ουν μοι παραγενησθε, εγω εσομαι ο συγκαλων τον δημον, και αμα εγω υμιν ταυτην πιστιν εμαυτου δωσω και την πολιν βεβαιον εν τηι συμμαχιαι παρεξω. ταυτα δ', εφη, εγω πραττω ευ ιστε οτι παλαι μεν χαλεπως φερων, ωσπερ υμεις, το φρονημα των λακεδαιμονιων, ασμενος δ' αν την δουλειαν αποφυγων. οι ουν αρκαδες και οι αργειοι ηδεως ταυτ' ακουσαντες παρεγενοντο αυτωι. ο δ' ευθυς εν τηι αγοραι παροντων των αργειων και των αρκαδων συνεκαλει τον δημον, ως της πολιτειας εσομενης επι τοις ισοις και ομοιοις. επει δε συνηλθον, στρατηγους εκελευσεν ελεσθαι ουστινας αυτοις δοκοιη: οι δ' αιρουνται αυτον τε τον ευφρονα και ιπποδαμον και κλεανδρον και ακρισιον και λυσανδρον. ως δε ταυτα επεπρακτο, και επι το ξενικον καθιστησιν αδεαν τον αυτου υιον, λυσιμενην τον προσθεν αρχοντα αποστησας. και ευθυς μεν τουτων των ξενων ο ευφρων πιστους τινας ευ ποιων εποιησατο, και αλλους προσελαμβανεν, ουτε των δημοσιων ουτε των ιερων χρηματων φειδομενος. και οσους δ' εξεβαλεν επι λακωνισμωι, και τοις τουτων χρημασιν εχρητο. και των συναρχοντων δε τους μεν δολωι απεκτεινε, τους δ' εξεβαλεν: ωστε παντα υφ' εαυτωι εποιησατο και σαφως τυραννος ην. οπως δε ταυτα επιτρεποιεν αυτωι οι συμμαχοι, τα μεν τι και χρημασι διεπραττετο, τα δε και, ει που στρατευοιντο, προθυμως εχων το ξενικον συνηκολουθει. ουτω δε τουτων προκεχωρηκοτων, και των τε αργειων επιτετειχικοτων [εν] τωι φλειουντι το υπερ του ηραιου τρικαρανον, και των σικυωνιων επι τοις οριοις αυτων τειχιζοντων την θυαμιαν, μαλα επιεζοντο οι φλειασιοι και εσπανιζον των επιτηδειων: ομως δε διεκαρτερουν εν τηι συμμαχιαι. αλλα γαρ των μεν μεγαλων πολεων, ει τι καλον επραξαν, απαντες οι συγγραφεις μεμνηνται: εμοι δε δοκει, και ει τις μικρα πολις ουσα πολλα και καλα εργα διαπεπρακται, ετι μαλλον αξιον ειναι αποφαινειν. φλειασιοι τοινυν φιλοι μεν εγενοντο λακεδαιμονιοις, οτ' εκεινοι μεγιστοι ησαν: σφαλεντων δ' αυτων εν τηι εν λευκτροις μαχηι, και αποσταντων μεν πολλων περιοικων, αποσταντων δε παντων των ειλωτων, ετι δε των συμμαχων πλην πανυ ολιγων, επιστρατευοντων δ' αυτοις ως ειπειν παντων των ελληνων, πιστοι διεμειναν, και εχοντες πολεμιους τους δυνατωτατους των εν πελοποννησωι αρκαδας και αργειους ομως εβοηθησαν αυτοις, και διαβαινειν τελευταιοι λαχοντες εις πρασιας των συμβοηθησαντων, ησαν δ' ουτοι κορινθιοι, επιδαυριοι, τροιζηνιοι, ερμιονεις, αλιεις, σικυωνιοι και πελληνεις: ου γαρ πω τοτε αφεστασαν_αλλ' ουδ' επει ο ξεναγος τους προδιαβεβωτας λαβων απολιπων αυτους ωιχετο, ουδ' ως απεστραφησαν, αλλ' ηγεμονα μισθωσαμενοι εκ πρασιων, οντων των πολεμιων περι αμυκλας, οπως εδυναντο διαδυντες εις σπαρτην αφικοντο. και μην οι λακεδαιμονιοι αλλως τε ετιμων αυτους και βουν ξενια επεμψαν. επει δ' αναχωρησαντων των πολεμιων εκ της λακεδαιμονος οι αργειοι οργιζομενοι τηι των φλειασιων περι τους λακεδαιμονιους προθυμιαι ενεβαλον πανδημει εις τον φλειουντα και την χωραν αυτων εδηιουν, ουδ' ως υφιεντο, αλλα και επει απεχωρουν φθειραντες οσα εδυναντο, επεξελθοντες οι των φλειασιων ιππεις επηκολουθουν αυτοις, και οπισθοφυλακουντων τοις αργειοις των ιππεων απαντων και λοχων των μετ' αυτους τεταγμενων, επιθεμενοι τουτοις εξηκοντα οντες ετρεψαντο παντας τους οπισθοφυλακας: και απεκτειναν μεν ολιγους αυτων, τροπαιον μεντοι εστησαντο ορωντων των αργειων ουδεν διαφερον η ει παντας απεκτονεσαν αυτους. αυθις δε λακεδαιμονιοι μεν και οι συμμαχοι εφρουρουν το ονειον, θηβαιοι δε προσηισαν ως υπερβησομενοι. πορευομενων δε δια νεμεας των αρκαδων και ηλειων, οπως συμμειξαιεν τοις θηβαιοις, προσηνεγκαν μεν λογον των φλειασιων φυγαδες ως ει εθελησειαν επιφανηναι μονον σφισι, λαβοιεν αν φλειουντα: επει δε ταυτα συνωμολογηθη, της νυκτος υπεκαθιζοντο υπ' αυτωι τωι τειχει κλιμακας εχοντες οι τε φυγαδες και αλλοι μετ' αυτων ως εξακοσιοι. επει δε οι μεν σκοποι εσημαινον απο του τρικαρανου ως πολεμιων επιοντων, η δε πολις προς τουτους τον νουν ειχεν, εν δη τουτωι οι προδιδοντες εσημαινον τοις υποκαθημενοις αναβαινειν. οι δ' αναβαντες και λαβοντες των φρουρων τα οπλα ερημα, εδιωκον τους ημεροφυλακας οντας δεκα: αφ' εκαστης δε της πεμπαδος εις ημεροφυλαξ κατελειπετο: και ενα μεν ετι καθευδοντα απεκτειναν, αλλον δε καταφυγοντα προς το ηραιον. φυγηι δ' εξαλλομενων κατα του τειχους του εις το αστυ ορωντος των ημεροφυλακων, αναμφισβητητως ειχον οι αναβαντες την ακροπολιν. επει δε κραυγης εις την πολιν αφικομενης εβοηθουν οι πολιται, το μεν πρωτον επεξελθοντες εκ της ακροπολεως οι πολεμιοι εμαχοντο εν τωι προσθεν των εις την πολιν φερουσων πυλων: επειτα πολιορκουμενοι υπο των προσβοηθουντων εχωρουν παλιν προς την ακροπολιν: οι δε πολιται συνεισπιπτουσιν αυτοις. το μεν ουν μεσον της ακροπολεως ευθυς ερημον εγενετο: επι δε το τειχος και τους πυργους αναβαντες οι πολεμιοι επαιον και εβαλλον τους ενδον: οι δε χαμοθεν ημυνοντο και κατα τας επι το τειχος φερουσας κλιμακας προσεμαχοντο. επει δε των ενθεν και ενθεν πυργων εκρατησαν τινων οι πολιται, ομοσε δη εχωρουν απονενοημενως τοις αναβεβηκοσιν. οι δε ωθουμενοι υπ' αυτων τηι τολμηι τε και μαχηι εις ελαττον συνειλουντο. εν δε τουτωι τωι καιρωι οι μεν αρκαδες και οι αργειοι περι την πολιν εκυκλουντο, και κατα κεφαλην το τειχος της ακροπολεως διωρυττον: των δ' ενδοθεν οι μεν †επι το τειχος, οι δε και εξωθεν ετι επαναβαινοντας, επι ταις κλιμαξιν οντας, επαιον, οι δε προς τους αναβεβηκοτας αυτων επι τους πυργους εμαχοντο†, και πυρ ευροντες εν ταις σκηναις υφηπτον αυτους, προσφορουντες των δραγματων α ετυχεν εξ αυτης της ακροπολεως τεθερισμενα. ενταυθα δη οι μεν απο των πυργων την φλογα φοβουμενοι εξηλλοντο, οι δε επι των τειχων υπο των ανδρων παιομενοι εξεπιπτον. επει δ' απαξ ηρξαντο υπεικειν, ταχυ δη πασα η ακροπολις ερημος των πολεμιων εγεγενητο. ευθυς δε και οι ιππεις εξηλαυνον: οι δε πολεμιοι ιδοντες αυτους απεχωρουν, καταλιποντες τας τε κλιμακας και τους νεκρους, ενιους δε και ζωντας αποκεχωλευμενους. απεθανον δε των πολεμιων οι τε ενδον μαχομενοι και οι εξω αλλομενοι ουκ ελαττους των ογδοηκοντα. ενθα δη θεασασθαι παρην επι της σωτηριας τους μεν ανδρας δεξιουμενους αλληλους, τας δε γυναικας πιειν τε φερουσας και αμα χαραι δακρυουσας: παντας δε τους παροντας τοτε γε τωι οντι κλαυσιγελως ειχεν. ενεβαλον δε και τωι υστερωι ετει εις τον φλειουντα οι τε αργειοι και οι αρκαδες απαντες. αιτιον δ' ην του επικεισθαι αυτους αει τοις φλειασιοις οτι αμα μεν ωργιζοντο αυτοις, αμα δε εν μεσωι ειχον, και εν ελπιδι ησαν αει δια την αποριαν των επιτηδειων παραστησεσθαι αυτους. οι δ' ιππεις και οι επιλεκτοι των φλειασιων και εν ταυτηι τηι εμβοληι επι τηι διαβασει του ποταμου επιτιθενται συν τοις παρουσι των αθηναιων ιππευσι: και κρατησαντες εποιησαν τους πολεμιους το λοιπον της ημερας υπο τας ακρωρειας υποχωρειν, ωσπερ απο φιλιου καρπου του εν τωι πεδιωι φυλαττομενους μη καταπατησειαν. αυθις δε ποτε εστρατευσεν εις τον φλειουντα ο εν τωι σικυωνι αρχων θηβαιος, αγων ους τε αυτος ειχε φρουρους και σικυωνιους και πελληνεας: ηδη γαρ τοτε ηκολουθουν τοις θηβαιοις: και ευφρων δε τους αυτου εχων μισθοφορους περι δισχιλιους συνεστρατευετο. οι μεν ουν αλλοι αυτων δια του τρικαρανου κατεβαινον επι το ηραιον, ως το πεδιον φθερουντες. κατα δε τας εις κορινθον φερουσας πυλας επι του ακρου κατελιπε σικυωνιους τε και πελληνεας, οπως μη ταυτηι περιελθοντες οι φλειασιοι κατα κεφαλην αυτων γενοιντο υπερ του ηραιου. ως δ' εγνωσαν οι εκ της πολεως τους πολεμιους επι το πεδιον ωρμημενους, αντεξελθοντες οι τε ιππεις και οι επιλεκτοι των φλειασιων εμαχοντο και ουκ ανιεσαν εις το πεδιον αυτους. και το μεν πλειστον της ημερας ενταυθα ακροβολιζομενοι διηγον, οι μεν περι τον ευφρονα επιδιωκοντες μεχρι του ιππασιμου, οι δε ενδοθεν μεχρι του ηραιου. επει δε καιρος εδοκει ειναι, απηισαν οι πολεμιοι κυκλωι του τρικαρανου: ωστε γαρ την συντομον προς τους πελληνεας αφικεσθαι η προ του τειχους φαραγξ ειργε. μικρον δ' αυτους προς το ορθιον προπεμψαντες οι φλειασιοι αποτρεπομενοι ιεντο την παρα το τειχος επι τους πελληνεας και τους μετ' αυτων. και οι περι τον θηβαιον δε αισθομενοι την σπουδην των φλειασιων ημιλλωντο οπως φθασειαν τοις πελληνευσι βοηθησαντες. αφικομενοι δε προτεροι οι ιππεις εμβαλλουσι τοις πελληνευσι. δεξαμενων δε το πρωτον, επαναχωρησαντες παλιν συν τοις παραγεγενημενοις των πεζων ενεβαλον και εκ χειρος εμαχοντο. και εκ τουτου δη εγκλινουσιν οι πολεμιοι, και αποθνηισκουσι των τε σικυωνιων τινες και των πελληνεων μαλα πολλοι και ανδρες αγαθοι. τουτων δε γενομενων οι μεν φλειασιοι τροπαιον ισταντο λαμπρον παιανιζοντες, ωσπερ εικος: οι δε περι τον θηβαιον και τον ευφρονα περιεωρων ταυτα, ωσπερ επι θεαν περιδεδραμηκοτες. τουτων δε πραχθεντων, οι μεν επι σικυωνος απηλθον, οι δ' εις το αστυ απεχωρησαν. καλον δε και τουτο διεπραξαντο οι φλειασιοι: τον γαρ πελληνεα προξενον ζωντα λαβοντες, καιπερ παντων σπανιζομενοι, αφηκαν ανευ λυτρων. γενναιους μεν δη και αλκιμους πως ουκ αν τις φαιη ειναι τους τοιαυτα διαπραττομενους; ως γε μην και δια καρτεριας την πιστιν τοις φιλοις διεσωιζον περιφανες: οι επει ειργοντο των εκ της γης καρπων, εζων τα μεν εκ της πολεμιας λαμβανοντες, τα δε εκ κορινθου ωνουμενοι, δια πολλων κινδυνων επι την αγοραν ιοντες, χαλεπως μεν τιμην ποριζοντες, χαλεπως δε τους ποριζοντας διαπραττομενοι, γλισχρως δ' εγγυητας καθισταντες των αξοντων υποζυγιων. ηδη δε πανταπασιν απορουντες χαρητα διεπραξαντο σφισι παραπεμψαι την παραπομπην. επει δε εν φλειουντι εγενοντο, εδεηθησαν αυτου και τους αχρειους συνεκπεμψαι εις την πελληνην. κακεινους μεν εκει κατελιπον, αγορασαντες δε και επισκευασαμενοι οποσα εδυναντο υποζυγια νυκτος απηισαν, ουκ αγνοουντες οτι ενεδρευσοιντο υπο των πολεμιων, αλλα νομιζοντες χαλεπωτερον ειναι του μαχεσθαι το μη εχειν ταπιτηδεια. και προηισαν μεν οι φλειασιοι μετα χαρητος: επει δε ενετυχον τοις πολεμιοις, ευθυς εργου τε ειχοντο και παρακελευσαμενοι αλληλοις ενεκειντο, και αμα χαρητα επιβοηθειν εβοων. νικης δε γενομενης και εκβληθεντων εκ της οδου των πολεμιων, ουτω δη οικαδε και εαυτους και α ηγον απεσωσαν. ως δε την νυκτα ηγρυπνησαν, εκαθευδον μεχρι πορρω της ημερας. επει δε ανεστη ο χαρης, προσελθοντες οι τε ιππεις και οι χρησιμωτατοι των οπλιτων ελεγον: ω χαρης, εξεστι σοι τημερον καλλιστον εργον διαπραξασθαι. χωριον γαρ επι τοις οροις ημιν οι σικυωνιοι τειχιζουσιν, οικοδομους μεν πολλους εχοντες, οπλιτας δε ου πανυ πολλους. ηγησομεθα μεν ουν ημεις οι ιππεις και των οπλιτων οι ερρωμενεστατοι: συ δε το ξενικον εχων εαν ακολουθηις, ισως μεν διαπεπραγμενα σοι καταληψηι, ισως δε επιφανεις συ τροπην, ωσπερ εν πελληνηι, ποιησεις. ει δε τι δυσχερες σοι εστιν ων λεγομεν, ανακοινωσαι τοις θεοις θυομενος: οιομεθα γαρ ετι σε μαλλον ημων τους θεους ταυτα πραττειν κελευσειν. τουτο δε χρη, ω χαρης, ευ ειδεναι, οτι εαν ταυτα πραξηις, τοις μεν πολεμιοις επιτετειχικως εσει, φιλιαν δε πολιν διασεσωκως, ευκλεεστατος δε εν τηι πατριδι εσει, ονομαστοτατος δε και εν τοις συμμαχοις και πολεμιοις. ο μεν δη χαρης πεισθεις εθυετο, των δε φλειασιων ευθυς οι μεν ιππεις τους θωρακας ενεδυοντο και τους ιππους εχαλινουν, οι δε οπλιται οσα εις πεζον παρεσκευαζοντο. επει δε αναλαβοντες τα οπλα επορευοντο ενθα εθυετο, απηντα αυτοις ο χαρης και ο μαντις, και ελεγον οτι καλα τα ιερα. αλλα περιμενετε, εφασαν: ηδη γαρ και ημεις εξιμεν. ως δε ταχιστα εκηρυχθη, θειαι τινι προθυμιαι και οι μισθοφοροι ταχυ εξεδραμον. επει δε χαρης ηρξατο πορευεσθαι, προηισαν αυτου οι των φλειασιων ιππεις και πεζοι: και το μεν πρωτον ταχεως ηγουντο, επειτα δε ετροχαζον: τελος δε οι μεν ιππεις κατα κρατος ηλαυνον, οι δε πεζοι κατα κρατος εθεον ως δυνατον εν ταξει, οις και ο χαρης σπουδηι επηκολουθει. ην μεν ουν της ωρας μικρον προ δυντος ηλιου: κατελαμβανον δε τους εν τωι τειχει πολεμιους τους μεν λουομενους, τους δ' οψοποιουμενους, τους δε φυρωντας, τους δε στιβαδας ποιουμενους. ως δ' ειδον την σφοδροτητα της εφοδου, ευθυς εκπλαγεντες εφυγον, καταλιποντες τοις αγαθοις ανδρασι παντα ταπιτηδεια. κακεινοι μεν ταυτα δειπνησαντες και οικοθεν αλλα ελθοντα, ως επ' ευτυχιαι σπεισαντες και παιανισαντες και φυλακας κατασκευασαμενοι, κατεδαρθον. οι δε κορινθιοι, αφικομενου της νυκτος αγγελου περι της θυαμιας, μαλα φιλικως κηρυξαντες τα ζευγη και τα υποζυγια παντα και σιτου γεμισαντες εις τον φλειουντα παρηγαγον: και εωσπερ ετειχιζετο το τειχος, εκαστης ημερας παραπομπαι εγιγνοντο. περι μεν δη φλειασιων, ως και πιστοι τοις φιλοις εγενοντο και αλκιμοι εν τωι πολεμωι διετελεσαν, και ως παντων σπανιζοντες διεμενον εν τηι συμμαχιαι, ειρηται. σχεδον δε περι τουτον τον χρονον αινεας στυμφαλιος, στρατηγος των αρκαδων γεγενημενος, νομισας ουκ ανεκτως εχειν τα εν τωι σικυωνι, αναβας συν τωι εαυτου στρατευματι εις την ακρο πολιν συγκαλει των σικυωνιων των τε ενδον οντων τους κρατιστους και τους ανευ δογματος εκπεπτωκοτας μετεπεμπετο. φοβηθεις δε ταυτα ο ευφρων καταφευγει εις τον λιμενα των σικυωνιων, και μεταπεμψαμενος πασιμηλον εκ κορινθου, δια τουτου παραδιδωσι τον λιμενα τοις λακεδαιμονιοις και εν ταυτηι αυ τηι συμμαχιαι ανεστρεφετο, λεγων ως λακεδαιμονιοις διατελοιη πιστος ων. οτε γαρ ψηφος εδιδοτο εν τηι πολει, ει δοκοιη αφιστασθαι, μετ' ολιγων αποψηφισασθαι εφη: επειτα δε τους προδοντας εαυτον βουλομενος τιμωρησασθαι δημον καταστησαι. και νυν, εφη, φευγουσιν υπ' εμου παντες οι υμας προδιδοντες. ει μεν ουν εδυνασθην εγω, ολην αν εχων την πολιν προς υμας απεστην: νυν δ' ου εγκρατης εγενομην τον λιμενα παραδεδωκα υμιν. ηκροωντο μεν δη πολλοι αυτου ταυτα: οποσοι δε επειθοντο ου πανυ καταδηλον. αλλα γαρ επειπερ ηρξαμην, διατελεσαι βουλομαι τα περι ευφρονος. στασιασαντων γαρ εν τωι σικυωνι των τε βελτιστων και του δημου, λαβων ο ευφρων αθηνηθεν ξενικον παλιν κατερχεται. και του μεν αστεως εκρατει συν τωι δημωι: θηβαιου δε αρμοστου την ακροπολιν εχοντος, επει εγνω ουκ αν δυναμενος των θηβαιων εχοντων την ακροπολιν της πολεως κρατειν, συσκευασαμενος χρηματα ωιχετο, ως τουτοις πεισων θηβαιους εκβαλλειν μεν τους κρατιστους, παραδουναι δ' αυτωι παλιν την πολιν. αισθομενοι δε οι προσθεν φυγαδες την οδον αυτου και την παρασκευην, αντεπορευοντο εις τας θηβας. ως δ' εωρων αυτον οικειως τοις αρχουσι συνοντα, φοβηθεντες μη διαπραξαιτο α βουλεται, παρεκινδυνευσαν τινες και αποσφαττουσιν εν τηι ακροπολει τον ευφρονα, των τε αρχοντων και της βουλης συγκαθημενων. οι μεντοι αρχοντες τους ποιησαντας εισηγαγον εις την βουλην, και ελεγον ταδε. ω ανδρες πολιται, ημεις τουτουσι τους αποκτειναντας ευφρονα διωκομεν περι θανατου, ορωντες οτι οι μεν σωφρονες ουδεν δηπου αδικον ουδε ανοσιον ποιουσιν, οι δε πονηροι ποιουσι μεν, λανθανειν δε πειρωνται, ουτοι δε τοσουτον παντας ανθρωπους υπερβεβληκασι τολμηι τε και μιαριαι ωστε παρ' αυτας τε τας αρχας και παρ' αυτους υμας τους κυριους ουστινας δει αποθνηισκειν και ουστινας μη, αυτογνωμονησαντες απεκτειναν τον ανδρα. ει ουν ουτοι μη δωσουσι την εσχατην δικην, τις ποτε προς την πολιν θαρρων πορευσεται; τι δε πεισεται η πολις, ει εξεσται τωι βουλομενωι αποκτειναι πριν δηλωσαι οτου ενεκα ηκει εκαστος; ημεις μεν δη τουτους διωκομεν ως ανοσιωτατους και αδικωτατους και ανομωτατους και πλειστον δη υπεριδοντας της πολεως: υμεις δε ακηκοοτες, οποιας τινος υμιν δοκουσιν αξιοι ειναι δικης, ταυτην αυτοις επιθετε. οι μεν αρχοντες τοιαυτα ειπον: των δε αποκτειναντων οι μεν αλλοι ηρνουντο μη αυτοχειρες γεγενησθαι: εις δε ωμολογηκει, και της απολογιας ωδε πως ηρχετο. αλλ' υπεροραν μεν, ω θηβαιοι, ου δυνατον υμων ανδρι ος ειδειη κυριους μεν οντας ο τι βουλεσθε αυτωι χρησθαι: τινι μην πιστευων ενθαδε απεκτεινα τον ανδρα; ευ ιστε οτι πρωτον μεν τωι νομιζειν δικαιον ποιειν, επειτα δε τωι υμας ορθως γνωσεσθαι. ηιδειν γαρ οτι και υμεις τους περι αρχιαν και υπατην, ους ελαβετε ομοια ευφρονι πεποιηκοτας, ου ψηφον ανεμεινατε, αλλα οποτε πρωτον εδυνασθητε ετιμωρησασθε, νομιζοντες των τε περιφανως ανοσιων και των φανερως προδοτων και τυραννειν επιχειρουντων υπο παντων ανθρωπων θανατον κατεγνωσθαι. ουκουν και ευφρων πασι τουτοις ενοχος ην. παραλαβων μεν γαρ τα ιερα μεστα και αργυρων και χρυσων αναθηματων κενα παντων τουτων απεδειξε. προδοτης γε μην τις αν περιφανεστερος ευφρονος ειη, ος φιλαιτατος μεν ων λακεδαιμονιοις υμας αντ' εκεινων ειλετο: πιστα δε δους και λαβων παρ' υμων παλιν προυδωκεν υμας και παρεδωκε τοις εναντιοις τον λιμενα; και μην πως ουκ απροφασιστως τυραννος ην, ος δουλους μεν ου μονον ελευθερους αλλα και πολιτας εποιει, απεκτιννυε δε και εφυγαδευε και χρηματα αφηιρειτο ου τους αδικουντας, αλλ' ους αυτωι εδοκει; ουτοι δε ησαν οι βελτιστοι. αυθις δε μετα των εναντιωτατων υμιν αθηναιων κατελθων εις την πολιν εναντια μεν εθετο τα οπλα τωι παρ' υμων αρμοστηι: επει δ' εκεινον ουκ εδυνασθη εκ της ακροπολεως εκβαλειν, συσκευασαμενος χρηματα δευρο αφικετο. και ει μεν οπλα ηθροικως εφανη εφ' υμας, και χαριν αν μοι ειχετε, ει απεκτεινα αυτον: ος δε χρηματα ηλθε παρασκευασαμενος, ως τουτοις υμας διαφθερων και πεισων παλιν κυριον αυτον ποιησαι της πολεως, τουτωι εγω την δικην επιθεις πως αν δικαιως υφ' υμων αποθανοιμι; και γαρ οι μεν οπλοις βιασθεντες βλαπτονται μεν, ου μεντοι αδικοι γε αναφαινονται: οι δε χρημασι παρα το βελτιστον διαφθαρεντες αμα μεν βλαπτονται, αμα δε αισχυνηι περιπιπτουσιν. ει μεν τοινυν εμοι μεν πολεμιος ην, υμιν δε φιλος, καγω ομολογω μη καλως αν μοι εχειν παρ' υμιν τουτον αποκτειναι: ο δε υμας προδιδους τι εμοι πολεμιωτερος ην η υμιν; αλλα νη δια, ειποι αν τις, εκων ηλθε. καιτα ει μεν απεχομενον της ημετερας πολεως απεκτεινε τις αυτον, επαινου αν ετυγχανε: νυν δε οτι παλιν ηλθεν αλλα προ τοις προσθεν κακα ποιησων, ου δικαιως φησι τις αυτον τεθναναι; που εχων ελλησι σπονδας αποδειξαι η προδοταις η παλιναυτομολοις η τυραννοις; προς δε τουτοις αναμνησθητε οτι και εψηφισασθε δηπου τους φυγαδας αγωγιμους ειναι εκ πασων των συμμαχιδων. οστις δε ανευ κοινου των συμμαχων δογματος κατερχεται φυγας, τουτον εχοι τις αν ειπειν οπως ου δικαιον εστιν αποθνηισκειν; εγω φημι, ω ανδρες, αποκτειναντας μεν υμας εμε τετιμωρηκοτας εσεσθαι ανδρι τωι παντων υμιν πολεμιωτατωι, γνοντας δε δικαια πεποιηκεναι αυτους τετιμωρηκοτας φανεισθαι υπερ τε υμων αυτων και υπερ των συμμαχων απαντων. οι μεν ουν θηβαιοι ταυτα ακουσαντες εγνωσαν δικαια τον ευφρονα πεπονθεναι: οι μεντοι πολιται αυτου ως ανδρα αγαθον κομισαμενοι εθαψαν τε εν τηι αγοραι και ως αρχηγετην της πολεως σεβονται. ουτως, ως εοικεν, οι πλειστοι οριζονται τους ευεργετας εαυτων ανδρας αγαθους ειναι. και τα μεν περι ευφρονος ειρηται: εγω δε ενθεν εις ταυτα εξεβην επανειμι. ετι γαρ τειχιζοντων των φλειασιων την θυαμιαν και του χαρητος ετι παροντος ωρωπος υπο των φευγοντων κατεληφθη. στρατευσαμενων δε παντων αθηναιων επ' αυτον και τον χαρητα μεταπεμψαμενων εκ της θυαμιας, ο μεν λιμην αυ ο των σικυωνιων παλιν υπ' αυτων τε των πολιτων και των αρκαδων αλισκεται: τοις δ' αθηναιοις ουδεις των συμμαχων εβοηθησεν, αλλ' ανεχωρησαν θηβαιοις παρακαταθεμενοι τον ωρωπον μεχρι δικης. καταμαθων δε ο λυκομηδης μεμφομενους τους αθηναιους τοις συμμαχοις, οτι αυτοι μεν πολλα πραγματα ειχον δι' εκεινους, αντεβοηθησε δ' αυτοις ουδεις, πειθει τους μυριους πραττειν περι συμμαχιας προς αυτους. το μεν ουν πρωτον εδυσχεραινον τινες των αθηναιων το λακεδαιμονιοις οντας φιλους γενεσθαι τοις εναντιοις αυτων συμμαχους: επειδη δε λογιζομενοι ηυρισκον ουδεν μειον λακεδαιμονιοις η σφισιν αγαθον το αρκαδας μη προσδεισθαι θηβαιων, ουτω δη προσεδεχοντο την των αρκαδων συμμαχιαν. και λυκομηδης ταυτα πραττων, απιων αθηνηθεν δαιμονιωτατα αποθνηι σκει. οντων γαρ παμπολλων πλοιων, εκλεξαμενος τουτων ο εβουλετο, και συνθεμενος τοινυν αποβιβασαι οποι αυτος κελευοι, ειλετο ενταυθα εκβηναι ενθα οι φυγαδες ετυγχανον οντες. κακεινος μεν ουτως αποθνηισκει, η μεντοι συμμαχια οντως επεραινετο. ειποντος δε δημοτιωνος εν τωι δημωι των αθηναιων ως η μεν προς τους αρκαδας φιλια καλως αυτωι δοκοιη πραττεσθαι, τοις μεντοι στρατηγοις προσταξαι εφη χρηναι οπως και κορινθος σωια ηι τωι δημωι των αθηναιων: ακουσαντες δε ταυτα οι κορινθιοι, ταχυ πεμψαντες ικανους φρουρους εαυτων παντοσε οπου αθηναιοι εφρουρουν ειπαν αυτοις απιεναι, ως ουδεν ετι δεομενοι φρουρων. οι δ' επειθοντο. ως δε συνηλθον οι εκ των φρουριων αθηναιοι εις την πολιν, εκηρυξαν οι κορινθιοι, ει τις αδικοιτο αθηναιων, απογραφεσθαι, ως ληψομενους τα δικαια. ουτω δε τουτων εχοντων χαρης αφικνειται μετα ναυτικου προς κεγχρειας. επει δε εγνω τα πεπραγμενα, ελεξεν οτι ακουσας επιβουλευεσθαι τηι πολει βοηθων παρειη. οι δ' επαινεσαντες αυτον ουδεν τι μαλλον εδεχοντο τας ναυς εις τον λιμενα, αλλ' αποπλειν εκελευον: και τους οπλιτας δε τα δικαια ποιησαντες απεπεμψαν. εκ μεν ουν της κορινθου οι αθηναιοι ουτως απηλλαγησαν. τοις μεντοι αρκασι πεμπειν ηναγκαζοντο τους ιππεας επικουρους δια την συμμαχιαν, ει τις στρατευοιτο επι την αρκαδιαν: της δε λακωνικης ουκ επεβαινον επι πολεμωι. τοις δε κορινθιοις ενθυμουμενοις ως χαλεπως εχοι αυτους σωθηναι, κρατουμενους μεν και προσθεν κατα γην, προσγεγενημενων δε αυτοις αθηναιων ανεπιτηδειων, εδοξεν αθροιζειν και πεζους και ιππεας μισθοφορους. ηγουμενοι δε τουτων, αμα μεν την πολιν εφυλαττον, αμα δε πολλα τους πλησιον πολεμιους κακως εποιουν: εις μεντοι θηβας επεμψαν επερησομενους ει τυχοιεν αν ελθοντες ειρηνης. επει δε οι θηβαιοι ιεναι εκελευον, ως εσομενης, εδεηθησαν οι κορινθιοι εασαι σφας ελθειν και επι τους συμμαχους, ως μετα μεν των βουλομενων ποιησομενοι την ειρηνην, τους δε πολεμον αιρουμενους εασοντες πολεμειν. εφεντων δε και ταυτα πραττειν των θηβαιων, ελθοντες εις λακεδαιμονα οι κορινθιοι ειπον: ημεις, ω ανδρες λακεδαιμονιοι, προς υμας παρεσμεν υμετεροι φιλοι, και αξιουμεν, ει μεν τινα ορατε σωτηριαν ημιν, εαν διακαρτερωμεν πολεμουντες, διδαξαι και ημας: ει δε απορως γιγνωσκετε εχοντα τα ημετερα, ει μεν και υμιν συμφερει, ποιησασθαι μεθ' ημων την ειρηνην: ως ουδε μετ' ουδενων αν ηδιον η μεθ' υμων σωθειημεν: ει μεντοι υμεις λογιζεσθε συμφερειν υμιν πολεμειν, δεομεθα υμων εασαι ημας ειρηνην ποιησασθαι. σωθεντες μεν γαρ ισως αν αυθις ετι ποτε εν καιρωι υμιν γενοιμεθα: εαν δε νυν απολωμεθα, δηλον οτι ουδεποτε χρησιμοι ετι εσομεθα. ακουσαντες δε ταυτα οι λακεδαιμονιοι τοις τε κορινθιοις συνεβουλευον την ειρηνην ποιησασθαι και των αλλων συμμαχων επετρεψαν τοις μη βουλομενοις συν εαυτοις πολεμειν αναπαυεσθαι: αυτοι δ' εφασαν πολεμουντες πραξειν ο τι αν τωι θεωι φιλον ηι: υφησεσθαι δε ουδεποτε, ην παρα των πατερων παρελαβον μεσσηνην, ταυτης στερηθηναι. οι ουν κορινθιοι ακουσαντες ταυτα επορευοντο εις τας θηβας επι την ειρηνην. οι μεντοι θηβαιοι ηξιουν αυτους και συμμαχιαν ομνυναι: οι δε απεκριναντο οτι η μεν συμμαχια ουκ ειρηνη, αλλα πολεμου μεταλλαγη ειη: ει δε βουλοιντο, παρειναι εφασαν την δικαιαν ειρηνην ποιησομενοι. αγασθεντες δε αυτους οι θηβαιοι, οτι καιπερ εν κινδυνωι οντες ουκ ηθελον τοις ευεργεταις εις πολεμον καθιστασθαι, συνεχωρησαν αυτοις και φλειασιοις και τοις ελθουσι μετ' αυτων εις θηβας την ειρηνην εφ' ωιτε εχειν την εαυτων εκαστους. και επι τουτοις ωμοσθησαν οι ορκοι. οι μεν δη φλειασιοι, επει ουτως η συμβασις εγενετο, ευθυς απηλθον εκ της θυαμιας: οι δε αργειοι ομοσαντες επι τοις αυτοις τουτοις ειρηνην ποιησεσθαι, επει ουκ εδυναντο καταπραξαι ωστε τους των φλειασιων φυγαδας μενειν εν τωι τρικαρανωι ως εν τηι εαυτων πολει εχοντας, παραλαβοντες εφρουρουν, φασκοντες σφετεραν την γην ταυτην ειναι, ην ολιγωι προτερον ως πολεμιαν ουσαν εδηιουν, και δικας των φλειασιων προκαλουμενων ουκ εδιδοσαν. σχεδον δε περι τουτον τον χρονον τετελευτηκοτος ηδη του προσθεν διονυσιου ο υιος αυτου πεμπει βοηθειαν τοις λακεδαιμονιοις δωδεκα τριηρεις και αρχοντα αυτων τιμοκρατην. ουτος ουν αφικομενος συνεξαιρει αυτοις σελλασιαν: και τουτο πραξας απεπλευσεν οικαδε. μετα δε τουτο ου πολλωι υστερον καταλαμβανουσιν οι ηλειοι λασιωνα, το μεν παλαιον εαυτων οντα, εν δε τωι παροντι συντελουντα εις το αρκαδικον. οι μεντοι αρκαδες ου παρωλιγωρησαν, αλλ' ευθυς παραγγειλαντες εβοηθουν. αντεβοηθησαν δε και των ηλειων οι τριακοσιοι, και ετι τετρακοσιοι. αντεστρατοπεδευμενων δε την ημεραν εν επιπεδεστερωι χωριωι των ηλειων της νυκτος οι αρκαδες αναβαινουσιν επι την του υπερ των ηλειων ορους κορυφην: αμα δε τηι ημεραι κατεβαινον επι τους ηλειους. οι δε ιδοντες αμα μεν εξ υπερδεξιου προσιοντας, αμα δε πολλαπλασιους, εκ πολλου μεν απελθειν ηισχυνθησαν, ομοσε δ' ηλθον και εις χειρας δεξαμενοι εφυγον: και πολλους μεν ανδρας, πολλα δε οπλα απωλεσαν, κατα δυσχωριας αποχωρουντες. οι δε αρκαδες διαπραξαμενοι ταυτα επορευοντο επι τας των ακρωρειων πολεις. λαβοντες δε ταυτας πλην θραυστου αφικνουνται εις ολυμπιαν, και περισταυρωσαντες το κρονιον ενταυθα εφρουρουν και εκρατουν του ολυμπιακου ορους: ελαβον δε και μαργανεας ενδοντων τινων. ουτω δε προκεχωρηκοτων οι μεν ηλειοι αυ πανταπασιν ηθυμησαν, οι δε αρκαδες ερχονται επι την πολιν. και μεχρι μεν της αγορας ηλθον: εκει μεντοι υποσταντες οι τε ιππεις και οι αλλοι αυτων εκβαλλουσι τε αυτους και απεκτειναν τινας και τροπαιον εστησαντο. ην μεν ουν και προτερον διαφορα εν τηι ηλιδι. οι μεν γαρ περι χαροπον τε και θρασωνιδαν και αργειον εις δημοκρατιαν ηγον την πολιν, οι δε περι †σταλκαν τε και ιππιαν και στρατολαν εις ολιγαρχιαν. επει δ' οι αρκαδες μεγαλην δυναμιν εχοντες συμμαχοι εδοκουν ειναι τοις δημοκρατεισθαι βουλομενοις, εκ τουτου δη θρασυτεροι οι περι τον χαροπον ησαν, και συνθεμενοι τοις αρκασιν επιβοηθειν καταλαμβανουσι την ακροπολιν. οι δ' ιππεις και οι τριακοσιοι ουκ εμελλησαν, αλλ' ευθυς εχωρουν ανω, και εκκρουουσιν αυτους: ωστ' εφυγον συν τωι αργειωι και χαροπωι των πολιτων περι τριακοσιους. ου πολυ δ' υστερον ουτοι παραλαβοντες των αρκαδων τινας καταλαμβανουσι πυλον. και πολλοι μεντοι προς αυτους εκ της πολεως απηισαν του δημου, ατε χωριον τε καλον και μεγαλην ρωμην την των αρκαδων συμμαχον εχοντας. ενεβαλον δε και υστερον εις την χωραν την των ηλειων οι αρκαδες, υπο των φευγοντων αναπειθομενοι ως η πολις προσχωρησοιτο. αλλα τοτε μεν οι αχαιοι φιλοι γεγενημενοι τοις ηλειοις την πολιν αυτων διεφυλαξαν: ωστε οι αρκαδες ουδεν αλλο πραξαντες η δηιωσαντες αυτων την χωραν απηλθον. ευθυς μεντοι εκ της ηλειας εξιοντες, αισθομενοι τους πελληνεας εν ηλιδι οντας, νυκτος μακροτατην οδον ελθοντες καταλαμβανουσιν αυτων ολουρον: ηδη γαρ παλιν προσεκεχωρηκεσαν οι πελληνεις εις την των λακεδαιμονιων συμμαχιαν. επει δ' ηισθοντο τα περι ολουρου, περιελθοντες αυ και ουτοι οπηι εδυναντο εις την αυτων πολιν πελληνην εισηλθον. και εκ τουτου δη επολεμουν τοις εν ολουρωι αρκασι τε και τωι εαυτων παντι δημωι μαλα ολιγοι οντες: ομως δε ου προσθεν επαυσαντο πριν εξεπολιορκησαν τον ολουρον. οι δ' αυ αρκαδες παλιν ποιουνται αλλην στρατειαν εις την ηλιν. μεταξυ δε κυλληνης και της πολεως στρατοπεδευομενοις αυτοις επιτιθενται οι ηλειοι, υποσταντες δε οι αρκαδες ενικησαν αυτους. και ανδρομαχος μεν ο ηλειος ιππαρχος, οσπερ αιτιος εδοκει ειναι την μαχην συναψαι, αυτος αυτον διεφθειρεν: οι δ' αλλοι εις την πολιν απεχωρησαν. απεθανε δε εν ταυτηι τηι μαχηι παραγενομενος και σωκλειδης ο σπαρτιατης: ηδη γαρ τοτε οι λακεδαιμονιοι συμμαχοι τοις ηλειοις ησαν. πιεζομενοι δε οι ηλειοι εν τηι εαυτων, ηξιουν και τους λακεδαιμονιους πεμποντες πρεσβεις επιστρατευειν τοις αρκασι, νομιζοντες ουτως αν μαλιστα απολαβειν τους αρκαδας, ει αμφοτερωθεν πολεμοιντο. και εκ τουτου δη αρχιδαμος στρατευεται μετα των πολιτων, και καταλαμβανει κρωμνον. καταλιπων δ' εν αυτωι φρουραν των δωδεκα λοχων τρεις, ουτως επ' οικου ανεχωρησεν. οι μεντοι αρκαδες, ωσπερ ετυχον εκ της εις ηλιν στρατειας συνειλεγμενοι, βοηθησαντες περιεσταυρωσαν τον κρωμνον διπλωι σταυρωματι, και εν ασφαλει οντες επολιορκουν τους εν τωι κρωμνωι. χαλεπως δε η των λακεδαιμονιων πολις φερουσα επι τηι πολιορκιαι των πολιτων, εκπεμπει στρατιαν: ηγειτο δε και τοτε αρχιδαμος. ελθων δε εδηιου και της αρκαδιας οσα εδυνατο και της σκιριτιδος, και παντα εποιει οπως, ει δυναιτο, απαγαγοι τους πολιορκουντας. οι δε αρκαδες ουδεν τι μαλλον εκινουντο, αλλα ταυτα παντα παρε ωρων. κατιδων δε τινα λοφον ο αρχιδαμος, δι' ου το εξω σταυρωμα περιεβεβληντο οι αρκαδες, ενομισεν ελειν αν τουτον, και ει τουτου κρατησειεν, ουκ αν δυνασθαι μενειν τους υπο τουτωι πολιορκουντας. κυκλωι δε περιαγοντος αυτου επι τουτο το χωριον, ως ειδον οι προθεοντες του αρχιδαμου πελτασται τους επαριτους εξω του σταυρωματος, επιτιθενται αυτοις, και <οι> ιππεις συνεμβαλλειν επειρωντο. οι δ' ουκ ενεκλιναν, αλλα συντεταγμενοι ησυχιαν ειχον. οι δ' αυ παλιν ενεβαλον. επει δε ουδε τοτε ενεκλιναν, αλλα και επηισαν, ηδη ουσης πολλης κραυγης, εβοηθει δη και αυτος ο αρχιδαμος, εκτραπομενος κατα την επι κρωμνον φερουσαν αμαξιτον, εις δυο αγων, ωσπερ ετυγχανεν εχων. ως δ' επλησιασαν αλληλοις, οι μεν συν τωι αρχιδαμωι κατα κερας, ατε καθ' οδον πορευομενοι, οι δ' αρκαδες αθροοι συνασπιδουντες, εν τουτωι ουκετι εδυναντο οι λακεδαιμονιοι αντεχειν τωι των αρκαδων πληθει, αλλα ταχυ μεν ο αρχιδαμος ετετρωτο τον μηρον διαμπαξ, ταχυ δε οι μαχομενοι προ αυτου απεθνηισκον, πολυαινιδας τε και χιλων ο την αδελφην του αρχιδαμου εχων, και οι παντες δε αυτων τοτε απεθανον ουκ ελαττον των τριακοντα. ως δε κατα την οδον αναχωρουντες εις την ευρυχωριαν εξηλθον, ενταυθα δη λακεδαιμονιοι αντιπαρεταξαντο. και μην οι αρκαδες, ωσπερ ειχον, συντεταγμενοι εστασαν, και πληθει μεν ελειποντο, ευθυμοτερον δε πολυ ειχον, επεληλυθοτες αποχωρουσι και ανδρας απεκτονοτες. οι δε λακεδαιμονιοι μαλα αθυμως ειχον, τετρωμενον μεν ορωντες τον αρχιδαμον, ακηκοοτες δε τα ονοματα των τεθνηκοτων, ανδρων τε αγαθων και σχεδον των επιφανεστατων. ως δε πλησιον οντων αναβοησας τις των πρεσβυτερων ειπε: τι δει ημας, ω ανδρες, μαχεσθαι, αλλ' ου σπεισαμενους διαλυθηναι; ασμενοι δη αμφοτεροι ακουσαντες εσπεισαντο. και οι μεν λακεδαιμονιοι τους νεκρους ανελομενοι απηλθον, οι δ' αρκαδες επαναχωρησαντες ενθα το πρωτον ηρξαντο επιεναι τροπαιον εστησαντο. ως δε οι αρκαδες περι τον κρωμνον ησαν, οι εκ της πολεως ηλειοι πρωτον μεν ιοντες επι την πυλον περιτυγχανουσι τοις πυλιοις αποκεκρουμενοις εκ των θαλαμων. και προσελαυνοντες οι ιππεις των ηλειων ως ειδον αυτους, ουκ εμελλησαν, αλλ' ευθυς εμβαλλουσι, και τους μεν αποκτιννυουσιν, οι δε τινες αυτων καταφευγουσιν επι γηλοφον. επει μεντοι ηλθον οι πεζοι, εκκοπτουσι και τους επι τωι λοφωι, και τους μεν αυτου απεκτειναν, τους δε και ζωντας ελαβον εγγυς διακοσιων. και οσοι μεν ξενοι ησαν αυτων, απεδοντο, οσοι δε φυγαδες, απεσφαττον. μετα δε ταυτα τους τε πυλιους, ως ουδεις αυτοις εβοηθει, συν αυτωι τωι χωριωι αιρουσι, και τους μαργανεας αναλαμβανουσι. και μην οι λακεδαιμονιοι υστερον αυ ελθοντες νυκτος επι τον κρωμνον επικρατουσι του σταυρωματος <του> κατα τους αργειους και τους πολιορκουμενους των λακεδαιμονιων ευθυς εξεκαλουν. οσοι μεν ουν εγγυτατα τε ετυγχανον οντες και ωξυλαβησαν, εξηλθον: οποσους δε εφθασαν πολλοι των αρκαδων συμβοηθησαντες, απεκλεισθησαν ενδον και ληφθεντες διενεμηθησαν: και εν μεν μερος ελαβον αργειοι, εν δε θηβαιοι, εν δε αρκαδες, εν δε μεσσηνιοι. οι δε συμπαντες ληφθεντες σπαρτιατων τε και περιοικων πλειους των εκατον εγενοντο. επει γε μην οι αρκαδες εσχολασαν απο του κρωμνου, παλιν δη περι τους ηλειους ειχον, και την τε ολυμπιαν ερρωμενεστερον εφρουρουν, και επιοντος ολυμπιακου ετους παρεσκευαζοντο ποιειν τα ολυμπια συν πισαταις τοις πρω τοις φασκουσι προστηναι του ιερου. επει δε ο τε μην ηκεν εν ωι τα ολυμπια γιγνεται αι τε ημεραι εν αις η πανηγυρις αθροιζεται, ενταυθα δη οι ηλειοι εκ του φανερου συσκευασαμενοι και παρακαλεσαντες αχαιους επορευοντο την ολυμπιακην οδον. οι δε αρκαδες εκεινους μεν ουκ αν ποτε ωιοντο ελθειν επι σφας, αυτοι δε συν πισαταις διετιθεσαν την πανηγυριν. και την μεν ιπποδρομιαν ηδη επεποιηκεσαν και τα δρομικα του πενταθλου: οι δ' εις παλην αφικομενοι ουκετι εν τωι δρομωι, αλλα μεταξυ του δρομου και του βωμου επαλαιον. οι γαρ ηλειοι συν τοις οπλοις παρησαν ηδη εις το τεμενος. οι δε αρκαδες πορρωτερω μεν ουκ απηντησαν, επι δε του κλαδαου ποταμου παρεταξαντο, ος παρα την αλτιν καταρρεων εις τον αλφειον εμβαλλει. και συμμαχοι δε παρησαν αυτοις, οπλιται μεν αργειων εις δισχιλιους, αθηναιων δε ιππεις περι τετρακοσιους. και μην οι ηλειοι ταπι θατερα του ποταμου παρεταξαντο, σφαγιασαμενοι δε ευθυς εχωρουν. και τον προσθεν χρονον εις τα πολεμικα καταφρονουμενοι μεν υπ' αρκαδων και αργειων, καταφρονουμενοι δε υπ' αχαιων και αθηναιων, ομως εκεινηι τηι ημεραι των μεν συμμαχων ως αλκιμωτατοι οντες ηγουντο, τους δ' αρκαδας, τουτοις γαρ πρωτοις συνεβαλον, και ευθυς ετρεψαντο, και επιβοηθησαντας δε τους αργειους δεξαμενοι και τουτων εκρατησαν. επει μεντοι κατεδιωξαν εις το μεταξυ του βουλευτηριου και του της εστιας ιερου και του προς ταυτα προσηκοντος θεατρου, εμαχοντο μεν ουδεν ηττον και εωθουν προς τον βωμον, απο μεντοι των στοων τε και του βουλευτηριου και του μεγαλου ναου βαλλομενοι και εν τωι ισοπεδωι μαχομενοι, αποθνηισκουσιν αλλοι τε των ηλειων και αυτος ο των τριακοσιων αρχων στρατολας. τουτων δε πραχθεντων απεχωρησαν εις το αυτων στρατοπεδον. οι μεντοι αρκαδες και οι μετ' αυτων ουτως επεφοβηντο την επιουσαν ημεραν ωστε ουδ' ανεπαυσαντο της νυκτος, εκκοπτοντες τα διαπεπονημενα σκηνωματα και αποσταυρουντες. οι δ' αυ ηλειοι επει τηι υστεραιαι προσιοντες ειδον καρτερον το τειχος και επι των ναων πολλους αναβεβηκοτας, απηλθον εις το αστυ, τοιουτοι γενομενοι οιους την αρετην θεος μεν αν εμπνευσας δυναιτο και εν ημεραι αποδειξαι, ανθρωποι δε ουδ' αν εν πολλωι χρονωι τους μη οντας αλκιμους ποιησειαν. χρωμενων δε τοις ιεροις χρημασι των εν τοις αρκασιν αρχοντων, και απο τουτων τους επαριτους τρεφοντων, πρωτοι μαντινεις απεψηφισαντο μη χρησθαι τοις ιεροις χρημασι. και αυτοι το γιγνομενον μερος εις τους επαριτους εκ της πολεως εκπορισαντες απεπεμψαν τοις αρχουσιν. οι δε αρχοντες φασκοντες αυτους λυμαινεσθαι το αρκαδικον, ανεκαλουντο εις τους μυριους τους προστατας αυτων: και επει ουχ υπηκουον, κατεδικασαν αυτων, και τους επαριτους επεμπον ως αξοντας τους κατακεκριμενους. οι μεν ουν μαντινεις κλεισαντες τας πυλας ουκ εδεχοντο αυτους εισω. εκ δε τουτου ταχα δη και αλλοι τινες ελεγον εν τοις μυριοις ως ου χρη τοις ιεροις χρημασι χρησθαι ουδε καταλιπειν εις τον αει χρονον τοις παισιν εγκλημα τουτο προς τους θεους. ως δε και εν τωι κοινωι απεδοξε μηκετι χρησθαι τοις ιεροις χρημασι, ταχυ δη οι μεν ουκ αν δυναμενοι ανευ μισθου των επαριτων ειναι διεχεοντο, οι δε δυναμενοι παρακελευσαμενοι αυτοις καθισταντο εις τους επαριτους, οπως μη αυτοι επ' εκεινοις, αλλ' εκεινοι επι σφισιν ειεν. γνοντες δε των αρχοντων οι διακεχειρικοτες τα ιερα χρηματα οτι ει δωσοιεν ευθυνας, κινδυνευσοιεν απολεσθαι, πεμπουσιν εις θηβας, και διδασκουσι τους θηβαιους ως ει μη στρατευσειαν, κινδυνευσοιεν οι αρκαδες παλιν λακωνισαι. και οι μεν παρεσκευαζοντο ως στρατευσομενοι: οι δε τα κρατιστα τηι πελοποννησωι βουλευομενοι επεισαν το κοινον των αρκαδων πεμψαντας πρεσβεις ειπειν τοις θηβαιοις μη ιεναι συν οπλοις εις την αρκαδιαν, ει μη τι καλοιεν. και αμα μεν ταυτα προς τους θηβαιους ελεγον, αμα δε ελογιζοντο οτι πολεμου ουδεν δεοιντο. του τε γαρ ιερου του διος προεσταναι ουδεν προσδεισθαι ενομιζον, αλλ' αποδιδοντες αν και δικαιοτερα και οσιωτερα ποιειν, και τωι θεωι οιεσθαι μαλλον αν ουτω χαριζεσθαι. βουλομενων δε ταυτα και των ηλειων, εδοξεν αμφοτεροις ειρηνην ποιησασθαι: και εγενοντο σπονδαι. γενομενων δε των ορκων, και ομοσαντων των τε αλλων απαντων και τεγεατων και αυτου του θηβαιου, ος ετυγχανεν εν τεγεαι εχων τριακοσιους οπλιτας των βοιωτων, οι μεν αλλοι αρκαδες εν τηι τεγεαι αυτου επικαταμειναντες εδειπνοποιουντο τε και ηυθυμουντο και σπονδας και παιανας ως ειρηνης γεγενημενης εποιουντο, ο δε θηβαιος και των αρχοντων οι φοβουμενοι τας ευθυνας συν τε τοις βοιωτοις και τοις ομογνωμοσι των επαριτων κλεισαντες τας πυλας του των τεγεατων τειχους, πεμποντες επι τους σκηνουντας συνελαμβανον τους βελτιστους. ατε δε εκ πασων των πολεων παροντων των αρκαδων, και παντων ειρηνην βουλομενων εχειν, πολλους εδει τους συλλαμβανομενους ειναι: ωστε ταχυ μεν αυτοις το δεσμωτηριον μεστον ην, ταχυ δε η δημοσια οικια. ως δε πολλοι οι ειργμενοι ησαν, πολλοι δε κατα του τειχους εκπεπηδηκοτες, ησαν δ' οι και δια των πυλων αφειντο: ουδεις γαρ ουδενι ωργιζετο, οστις μη ωιετο απολεισθαι: απορησαι δη μαλιστα εποιησε τον τε θηβαιον και τους μετ' αυτου ταυτα πραττοντας οτι μαντινεας, ους μαλιστα εβουλοντο λαβειν, ολιγους τινας πανυ ειχον: δια γαρ το εγγυς την πολιν ειναι σχεδον παντες ωιχοντο οικαδε. επει δε ημερα εγενετο και τα πεπραγμενα επυθοντο οι μαντινεις, ευθυς πεμποντες εις τε τας αλλας αρκαδικας πολεις προηγορευον εν τοις οπλοις ειναι και φυλαττειν τας παροδους. και αυτοι δε ουτως εποιουν, και αμα πεμψαντες εις την τεγεαν απηιτουν οσους εχοιεν ανδρας μαντινεων: και των αλλων δε αρκαδων ουδενα αξιουν εφασαν ουτε δεδεσθαι ουτε αποθνηισκειν προ δικης. ει δε και τινες επαιτιωιντο, ελεγον επαγγελλοντες οτι η των μαντινεων πολις εγγυωιτο η μην παρεξειν εις το κοινον των αρκαδων οποσους τις προσκαλοιτο. ακουων ουν ο θηβαιος ηπορει τε ο τι χρησαιτο τωι πραγματι και αφιησι παντας τους ανδρας. και τηι υστεραιαι συγκαλεσας των αρκαδων οποσοι γε δη συνελθειν ηθελησαν, απελογειτο ως εξαπατηθειη. ακουσαι γαρ εφη ως λακεδαιμονιοι τε ειεν συν τοις οπλοις επι τοις οριοις προδιδοναι τε μελλοιεν αυτοις την τεγεαν των αρκαδων τινες. οι δε ακουσαντες εκεινον μεν, καιπερ γιγνωσκοντες οτι εψευδετο περι σφων, αφιεσαν: πεμψαντες δ' εις θηβας πρεσβεις κατηγορουν αυτου ως δειν αποθανειν. τον δ' επαμεινωνδαν εφασαν, και γαρ στρατηγων τοτε ετυγχανε, λεγειν ως πολυ ορθοτερον ποιησειεν, οτε συνελαμβανε τους ανδρας η οτε αφηκε. το γαρ ημων δι' υμας εις πολεμον κατασταντων υμας ανευ της ημετερας γνωμης ειρηνην ποιεισθαι πως ουκ αν δικαιως προδοσιαν τις υμων τουτο κατηγοροιη; ευ δ' ιστε, εφη, οτι ημεις και στρατευσομεθα εις την αρκαδιαν και συν τοις τα ημετερα φρονουσι πολεμησομεν. ως δε ταυτα απηγγελθη προς τε το κοινον των αρκαδων και κατα πολεις, εκ τουτου ανελογιζοντο μαντινεις τε και των αλλων αρκαδων οι κηδομενοι της πελοποννησου, ωσαυ τως δε και ηλειοι και αχαιοι, οτι οι θηβαιοι δηλοι ειεν βουλομενοι ως ασθενεστατην την πελοποννησον ειναι, οπως ως ραιστα αυτην καταδουλωσαιντο. τι γαρ δη πολεμειν ημας βουλονται η ινα ημεις μεν αλληλους κακως ποιωμεν, εκεινων δ' αμφοτεροι δεωμεθα; η τι λεγοντων ημων οτι ου δεομεθα αυτων εν τωι παροντι παρασκευαζονται ως εξιοντες; ου δηλον ως επι τωι κακον τι εργαζεσθαι ημας στρατευειν παρασκευαζονται; επεμπον δε και αθηναζε βοηθειν κελευοντες: επορευθησαν δε και εις λακεδαιμονα πρεσβεις απο των επαριτων, παρακαλουντες λακεδαιμονιους, ει βουλοιντο κοινηι διακωλυειν, αν τινες ιωσι καταδουλωσομενοι την πελοποννησον. περι μεντοι ηγεμονιας αυτοθεν διεπραττοντο οπως εν τηι εαυτων εκαστοι ηγησοιντο. εν οσωι δε ταυτ' επραττετο, επαμεινωνδας εξηιει, βοιωτους εχων παντας και ευβοας και θετταλων πολλους παρα τε αλεξανδρου και των εναντιων αυτωι. φωκεις μεντοι ουκ ηκολουθουν, λεγοντες οτι συνθηκαι σφισιν αυτοις ειεν, ει τις επι θηβας ιοι, βοηθειν: επ' αλλους δε στρατευειν ουκ ειναι εν ταις συνθηκαις. ο μεντοι επαμεινωνδας ελογιζετο και εν πελοποννησωι σφισιν υπαρχειν αργειους τε και μεσσηνιους και αρκαδων τους τα σφετερα φρονουντας. ησαν δ' ουτοι τεγεαται και μεγαλοπολιται και ασεαται και παλλαντιεις, και ει τινες δη πολεις δια το μικραι τε ειναι και εν μεσαις ταυταις οικειν ηναγκαζοντο. εξηλθε μεν δη ο επαμεινωνδας δια ταχεων: επει δε εγενετο εν νεμεαι, ενταυθα διετριβεν, ελπιζων τους αθηναιους παριοντας ληψεσθαι και λογιζομενος μεγα αν τουτο γενεσθαι τοις μεν σφετεροις συμμαχοις εις το επιρρωσαι αυτους, τοις δε εναντιοις εις το εις αθυμιαν εμπεσειν, ως δε συνελοντι ειπειν, παν αγαθον ειναι θηβαιοις οτι ελαττοιντο αθηναιοι. εν δε τηι διατριβηι αυτου ταυτηι συνηισαν παντες οι ομοφρονουντες εις την μαντινειαν. επει μεντοι ο επαμεινωνδας ηκουσε τους αθηναιους το μεν κατα γην πορευεσθαι απεγνωκεναι, κατα θαλατταν δε παρασκευαζεσθαι ως δια λακεδαιμονος βοηθησοντας τοις αρκασιν, ουτω δη αφορμησας εκ της νεμεας αφικνειται εις την τεγεαν. ευτυχη μεν ουν ουκ αν εγωγε φησαιμι την στρατηγιαν αυτωι γενεσθαι: οσα μεντοι προνοιας εργα και τολμης εστιν, ουδεν μοι δοκει ανηρ ελλιπειν. πρωτον μεν γαρ εγωγε επαινω αυτου οτι το στρατοπεδον εν τωι τειχει των τεγεατων εποιησατο, ενθ' εν ασφαλεστερωι τε ην η ει εξω εστρατοπεδευετο και τοις πολεμιοις εν αδηλοτερωι ο τι πραττοιτο. και παρασκευαζεσθαι δε, ει του εδειτο, εν τηι πολει οντι ευπορωτερον ην. των δ' ετερων εξω στρατευομενων εξην οραν, ειτε τι ορθως επραττετο ειτε τι ημαρτανον. και μην οιομενος κρειττων των αντιπαλων ειναι, οποτε ορωιη χωριοις πλεονεκτουντας αυτους, ουκ εξηγετο επιτιθεσθαι. ορων δε ουτε πολιν αυτωι προσχωρουσαν ουδεμιαν τον τε χρονον προβαινοντα, ενομισε πρακτεον τι ειναι: ει δε μη, αντι της προσθεν ευκλειας πολλην αδοξιαν προσεδεχετο. επει ουν κατεμανθανε περι μεν την μαντινειαν τους αντιπαλους πεφυλαγμενους, μεταπεμπομενους δε αγησιλαον τε και παντας τους λακεδαιμονιους, και ηισθετο εξεστρατευμενον τον αγησιλαον και οντα ηδη εν τηι πελληνηι, δειπνοποιησαμενος και παραγγειλας ηγειτο τωι στρατευματι ευθυς επι σπαρτην. και ει μη κρης θειαι τινι μοιραι προσελθων εξηγγειλε τωι αγησιλαωι προσιον το στρατευμα, ελαβεν αν την πολιν ωσπερ νεοττιαν πανταπασιν ερημον των αμυνομενων. επει μεντοι προπυθομενος ταυτα αγησιλαος εφθη εις την πολιν απελθων, διαταξαμενοι οι σπαρτιαται εφυλαττον, και μαλα ολιγοι οντες: οι τε γαρ ιππεις αυτοις παντες εν αρκαδιαι απησαν και το ξενικον και των λοχων δωδεκα οντων οι τρεις. επει δ' εγενετο επαμεινωνδας εν τηι πολει των σπαρτιατων, οπου μεν εμελλον εν τε ισοπεδωι μαχεισθαι και απο των οικιων βληθησεσθαι, ουκ εισηιει ταυτηι, ουδ' οπου γε μηδεν †πλεονες μαχεισθαι των ολιγων πολλοι οντες: ενθεν δε πλεονεκτειν αν ενομιζε, τουτο λαβων το χωριον κατεβαινε και ουκ ανεβαινεν εις την πολιν. το [τε] γε μην εντευθεν γενομενον εξεστι μεν το θειον αιτιασθαι, εξεστι δε λεγειν ως τοις απονενοημενοις ουδεις αν υποσταιη. επει γαρ ηγειτο αρχιδαμος ουδε εκατον εχων ανδρας, και διαβας οπερ εδοκει τι εχειν κωλυμα επορευετο προς ορθιον επι τους αντιπαλους, ενταυθα δη οι πυρ πνεοντες, οι νενικηκοτες τους λακεδαιμονιους, οι τωι παντι πλειους και προσετι υπερδεξια χωρια εχοντες, ουκ εδεξαντο τους περι τον αρχιδαμον, αλλ' εγκλινουσι. και οι μεν πρωτοι των επαμεινωνδα αποθνηισκουσιν: επει μεντοι αγαλλομενοι τηι νικηι εδιωξαν οι ενδοθεν πορρωτερω του καιρου, ουτοι αυ αποθνηισκουσι: περιεγεγραπτο γαρ, ως εοικεν, υπο του θειου μεχρι οσου νικη εδεδοτο αυτοις. και ο μεν δη αρχιδαμος τροπαιον τε ιστατο ενθα επεκρατησε και τους ενταυθα πεσοντας των πολεμιων υποσπονδους απεδιδου. ο δ' επαμεινωνδας λογιζομενος οτι βοηθησοιεν οι αρκαδες εις την λακεδαιμονα, εκεινοις μεν ουκ εβουλετο και πασι λακεδαιμονιοις ομου γενομενοις μαχεσθαι, αλλως τε και ηυτυχηκοσι, των δε αποτετυχηκοτων: παλιν δε πορευθεις ως εδυνατο ταχιστα εις την τεγεαν τους μεν οπλιτας ανεπαυσε, τους δ' ιππεας επεμψεν εις την μαντινειαν, δεηθεις αυτων προσκαρτερησαι, και διδασκων ως παντα μεν εικος εξω ειναι τα των μαντινεων βοσκηματα, παντας δε τους ανθρωπους, αλλως τε και σιτου συγκομιδης ουσης. και οι μεν ωιχοντο: οι δ' αθηναιοι ιππεις ορμηθεντες εξ ελευσινος εδειπνοποιησαντο μεν εν ισθμωι, διελθοντες δε και τας κλεωνας ετυγχανον προσιοντες εις την μαντινειαν και καταστρατοπεδευσαμενοι εντος τειχους εν ταις οικιαις. επει δε δηλοι ησαν προσελαυνοντες οι πολεμιοι, εδεοντο οι μαντινεις των αθηναιων ιππεων βοηθησαι, ει τι δυναιντο: εξω γαρ ειναι και τα βοσκηματα παντα και τους εργατας, πολλους δε και παιδας και γεραιτερους των ελευθερων: ακουσαντες δε ταυτα οι αθηναιοι εκβοηθουσιν, ετι οντες αναριστοι και αυτοι και οι ιπποι. ενταυθα δη τουτων αυ την αρετην τις ουκ αν αγασθειη; οι και πολυ πλειους ορωντες τους πολεμιους και εν κορινθωι δυστυχηματος γεγενημενου τοις ιππευσιν ουδεν τουτου επελογισαντο, ουδ' οτι και θηβαιοις και θετταλοις τοις κρατιστοις ιππευειν ειναι δοκουσιν εμελλον μαχεσθαι, αλλ' αισχυνομενοι, ει παροντες μηδεν ωφελησειαν τους συμμαχους, ως ειδον ταχιστα τους πολεμιους, συνερραξαν, ερωντες ανασωσασθαι την πατρωιαν δοξαν. και μαχομενοι αιτιοι μεν εγενοντο τα εξω παντα σωθηναι τοις μαντινευσιν, αυτων δ' απεθανον ανδρες αγαθοι, και απεκτειναν δε δηλον οτι τοιουτους: ουδεν γαρ ουτω βραχυ οπλον εκατεροι ειχον ωι ουκ εξικνουντο αλληλων. και τους μεν φιλιους νεκρους ου προηκαντο, των δε πολεμιων ην ους υποσπονδους απεδοσαν. ο δ' αυ επαμεινωνδας, ενθυμουμενος οτι ολιγων μεν ημερων αναγκη εσοιτο απιεναι δια το εξηκειν τηι στρατειαι τον χρονον, ει δε καταλειψοι ερημους οις ηλθε συμμαχος, εκεινοι πολιορκησοιντο υπο των αντιπαλων, αυτος δε λελυμασμενος τηι εαυτου δοξηι πανταπασιν εσοιτο, ηττημενος μεν εν λακεδαιμονι συν πολλωι οπλιτικωι υπ' ολιγων, ηττημενος δε εν μαντινειαι ιππομαχιαι, αιτιος δε γεγενημενος δια την εις πελοποννησον στρατειαν του συνεσταναι λακεδαιμονιους και αρκαδας και αχαιους και ηλειους και αθηναιους: ωστε ουκ εδοκει αυτωι δυνατον ειναι αμαχει παρελθειν, λογιζομενωι οτι ει μεν νικωιη, παντα ταυτα αναλυσοιτο: ει δε αποθανοι, καλην την τελευτην ηγησατο εσεσθαι πειρωμενωι τηι πατριδι αρχην πελοποννησου καταλιπειν. το μεν ουν αυτον τοιαυτα διανοεισθαι ου πανυ μοι δοκει θαυμαστον ειναι: φιλοτιμων γαρ ανδρων τα τοιαυτα διανοηματα: το μεντοι <το> στρατευμα παρεσκευακεναι ως πονον τε μηδενα αποκαμνειν μητε νυκτος μητε ημερας, κινδυνου τε μηδενος αφιστασθαι, σπανια τε ταπιτηδεια εχοντας ομως πειθεσθαι εθελειν, ταυτα μοι δοκει θαυμαστοτερα ειναι. και γαρ οτε το τελευταιον παρηγγειλεν αυτοις παρασκευαζεσθαι ως μαχης εσομενης, προθυμως μεν ελευκουντο οι ιππεις τα κρανη κελευοντος εκεινου, επεγραφοντο δε και <οι> των αρκαδων οπλιται ροπαλα, ως θηβαιοι οντες, παντες δε ηκονωντο και λογχας και μαχαιρας και ελαμπρυνοντο τας ασπιδας. επει μεντοι ουτω παρεσκευασμενους εξηγαγεν, αξιον αυ κατανοησαι α εποιησε. πρωτον μεν γαρ, ωσπερ εικος, συνεταττετο. τουτο δε πραττων σαφηνιζειν εδοκει οτι εις μαχην παρεσκευαζετο: επει γε μην ετετακτο αυτωι το στρατευμα ως εβουλετο, την μεν συντομωτατην προς τους πολεμιους ουκ ηγε, προς δε τα προς εσπεραν ορη και αντιπεραν της τεγεας ηγειτο: ωστε δοξαν παρειχε τοις πολεμιοις μη ποιησεσθαι μαχην εκεινηι τηι ημεραι. και γαρ δη ως προς τωι ορει εγενετο, επει εξεταθη αυτωι η φαλαγξ, υπο τοις υψηλοις εθετο τα οπλα, ωστε εικασθη στρατοπεδευομενωι. τουτο δε ποιησας ελυσε μεν των πλειστων πολεμιων την εν ταις ψυχαις προς μαχην παρασκευην, ελυσε δε την εν ταις συνταξεσιν. επει γε μην παραγαγων τους επι κερως πορευομενους λοχους εις μετωπον ισχυρον εποιησατο το περι εαυτον εμβολον, τοτε δη αναλαβειν παραγγειλας τα οπλα ηγειτο: οι δ' ηκολουθουν. οι δε πολεμιοι ως ειδον παρα δοξαν επιοντας, ουδεις αυτων ησυχιαν εχειν εδυνατο, αλλ' οι μεν εθεον εις τας ταξεις, οι δε παρεταττοντο, οι δε ιππους εχαλινουν, οι δε θωρακας ενεδυοντο, παντες δε πεισομενοις τι μαλλον η ποιησουσιν εωικεσαν. ο δε το στρατευμα αντιπρωιρον ωσπερ τριηρη προσηγε, νομιζων, οποι εμβαλων διακοψειε, διαφθερειν ολον το των εναντιων στρατευμα. και γαρ δη τωι μεν ισχυροτατωι παρεσκευαζετο αγωνιζεσθαι, το δε ασθενεστατον πορρω απεστησεν, ειδως οτι ηττηθεν αθυμιαν αν παρασχοι τοις μεθ' εαυτου, ρωμην δε τοις πολεμιοις. και μην τους ιππεας οι μεν πολεμιοι αντιπαρεταξαντο ωσπερ οπλιτων φαλαγγα βαθος εφεξης και ερημον πεζων αμιππων: ο δ' επαμεινωνδας αυ και του ιππικου εμβολον ισχυρον εποιησατο, και αμιππους πεζους συνεταξεν αυτοις, νομιζων το ιππικον επει διακοψειεν, ολον το αντιπαλον νενικηκως εσεσθαι: μαλα γαρ χαλεπον ευρειν τους εθελησοντας μενειν, επειδαν τινας φευγοντας των εαυτων ορωσι: και οπως μη επιβοηθωσιν οι αθηναιοι απο του ευωνυμου κερατος επι το εχομενον, κατεστησεν επι γηλοφων τινων εναντιους αυτοις και ιππεας και οπλιτας, φοβον βουλομενος και τουτοις παρεχειν ως, ει βοηθησαιεν, οπισθεν ουτοι επικεισοιντο αυτοις. την μεν δη συμβολην ουτως εποιησατο, και ουκ εψευσθη της ελπιδος: κρατησας γαρ ηι προσεβαλεν ολον εποιησε φευγειν το των εναντιων. επει γε μην εκεινος επεσεν, οι λοιποι ουδε τηι νικηι ορθως ετι εδυνασθησαν χρησασθαι, αλλα φυγουσης μεν αυτοις της εναντιας φαλαγγος ουδενα απεκτειναν οι οπλιται ουδε προηλθον εκ του χωριου ενθα η συμβολη εγενετο. φυγοντων δ' αυτοις και των ιππεων, απεκτειναν μεν ουδ' οι ιππεις διωκοντες ουτε ιππεας ουθ' οπλιτας, ωσπερ δε ηττωμενοι πεφοβημενως δια των φευγοντων πολεμιων διεπεσον. και μην οι αμιπποι και οι πελτασται συννενικηκοτες τοις ιππευσιν αφικοντο μεν επι του ευωνυμου, ως κρατουντες, εκει δ' υπο των αθηναιων οι πλειστοι αυτων απεθανον. τουτων δε πραχθεντων τουναντιον εγεγενητο ου ενομισαν παντες ανθρωποι εσεσθαι. συνεληλυθυιας γαρ σχεδον απασης της ελλαδος και αντιτεταγμενων, ουδεις ην οστις ουκ ωιετο, ει μαχη εσοιτο, τους μεν κρατησαντας αρξειν, τους δε κρατηθεντας υπηκοους εσεσθαι: ο δε θεος ουτως εποιησεν ωστε αμφοτεροι μεν τροπαιον ως νενικηκοτες εστησαντο, τους δε ισταμενους ουδετεροι εκωλυον, νεκρους δε αμφοτεροι μεν ως νενικηκοτες υποσπονδους απεδοσαν, αμφοτεροι δε ως ηττημενοι υποσπονδους απελαμβανον, νενικηκεναι δε φασκοντες εκατεροι ουτε χωραι ουτε πολει ουτ' αρχηι ουδετεροι ουδεν πλεον εχοντες εφανησαν η πριν την μαχην γενεσθαι: ακρισια δε και ταραχη ετι πλειων μετα την μαχην εγενετο η προσθεν εν τηι ελλαδι. εμοι μεν δη μεχρι τουτου γραφεσθω: τα δε μετα ταυτα ισως αλλωι μελησει. [8] {Work} {κυρου αναβασεωσ α} δαρειου και παρυσατιδος γιγνονται παιδες δυο, πρεσβυτερος μεν αρταξερξης, νεωτερος δε κυρος: επει δε ησθενει δαρειος και υπωπτευε τελευτην του βιου, εβουλετο τω παιδε αμφοτερω παρειναι. ο μεν ουν πρεσβυτερος παρων ετυγχανε: κυρον δε μεταπεμπεται απο της αρχης ης αυτον σατραπην εποιησε, και στρατηγον δε αυτον απεδειξε παντων οσοι ες καστωλου πεδιον αθροιζονται. αναβαινει ουν ο κυρος λαβων τισσαφερνην ως φιλον, και των ελληνων εχων οπλιτας ανεβη τριακοσιους, αρχοντα δε αυτων ξενιαν παρρασιον. επει δε ετελευτησε δαρειος και κατεστη εις την βασιλειαν αρταξερξης, τισσαφερνης διαβαλλει τον κυρον προς τον αδελφον ως επιβουλευοι αυτωι. ο δε πειθεται και συλλαμβανει κυρον ως αποκτενων: η δε μητηρ εξαιτησαμενη αυτον αποπεμπει παλιν επι την αρχην. ο δ' ως απηλθε κινδυνευσας και ατιμασθεις, βουλευεται οπως μηποτε ετι εσται επι τωι αδελφωι, αλλα, ην δυνηται, βασιλευσει αντ' εκεινου. παρυσατις μεν δη η μητηρ υπηρχε τωι κυρωι, φιλουσα αυτον μαλλον η τον βασιλευοντα αρταξερξην. οστις δ' αφικνειτο των παρα βασιλεως προς αυτον παντας ουτω διατιθεις απεπεμπετο ωστε αυτωι μαλλον φιλους ειναι η βασιλει. και των παρ' εαυτωι δε βαρβαρων επεμελειτο ως πολεμειν τε ικανοι ειησαν και ευνοικως εχοιεν αυτωι. την δε ελληνικην δυναμιν ηθροιζεν ως μαλιστα εδυνατο επικρυπτομενος, οπως οτι απαρασκευοτατον λαβοι βασιλεα. ωδε ουν εποιειτο την συλλογην. οποσας ειχε φυλακας εν ταις πολεσι παρηγγειλε τοις φρουραρχοις εκαστοις λαμβανειν ανδρας πελοποννησιους οτι πλειστους και βελτιστους, ως επιβουλευοντος τισσαφερνους ταις πολεσι. και γαρ ησαν αι ιωνικαι πολεις τισσαφερνους το αρχαιον εκ βασιλεως δεδομεναι, τοτε δε αφειστηκεσαν προς κυρον πασαι πλην μιλητου: εν μιλητωι δε τισσαφερνης προαισθομενος τα αυτα ταυτα βουλευομενους αποστηναι προς κυρον, τους μεν αυτων απεκτεινε τους δ' εξεβαλεν. ο δε κυρος υπολαβων τους φευγοντας συλλεξας στρατευμα επολιορκει μιλητον και κατα γην και κατα θαλατταν και επειρατο καταγειν τους εκπεπτωκοτας. και αυτη αυ αλλη προφασις ην αυτωι του αθροιζειν στρατευμα. προς δε βασιλεα πεμπων ηξιου αδελφος ων αυτου δοθηναι οι ταυτας τας πολεις μαλλον η τισσαφερνην αρχειν αυτων, και η μητηρ συνεπραττεν αυτωι ταυτα: ωστε βασιλευς την μεν προς εαυτον επιβουλην ουκ ηισθανετο, τισσαφερνει δ' ενομιζε πολεμουντα αυτον αμφι τα στρατευματα δαπαναν: ωστε ουδεν ηχθετο αυτων πολεμουντων. και γαρ ο κυρος απεπεμπε τους γιγνομενους δασμους βασιλει εκ των πολεων ων τισσαφερνους ετυγχανεν εχων. αλλο δε στρατευμα αυτωι συνελεγετο εν χερρονησωι τηι κατ' αντιπερας αβυδου τονδε τον τροπον. κλεαρχος λακεδαιμονιος φυγας ην: τουτωι συγγενομενος ο κυρος ηγασθη τε αυτον και διδωσιν αυτωι μυριους δαρεικους. ο δε λαβων το χρυσιον στρατευμα συνελεξεν απο τουτων των χρηματων και επολεμει εκ χερρονησου ορμωμενος τοις θραιξι τοις υπερ ελλησποντον οικουσι και ωφελει τους ελληνας: ωστε και χρηματα συνεβαλλοντο αυτωι εις την τροφην των στρατιωτων αι ελλησποντιακαι πολεις εκουσαι. τουτο δ' αυ ουτω τρεφομενον ελανθανεν αυτωι το στρατευμα. αριστιππος δε ο θετταλος ξενος ων ετυγχανεν αυτωι, και πιεζομενος υπο των οικοι αντιστασιωτων ερχεται προς τον κυρον και αιτει αυτον εις δισχιλιους ξενους και τριων μηνων μισθον, ως ουτως περιγενομενος αν των αντιστασιωτων. ο δε κυρος διδωσιν αυτωι εις τετρακισχιλιους και εξ μηνων μισθον, και δειται αυτου μη προσθεν καταλυσαι προς τους αντιστασιωτας πριν αν αυτωι συμβουλευσηται. ουτω δε αυ το εν θετταλιαι ελανθανεν αυτωι τρεφομενον στρατευμα. προξενον δε τον βοιωτιον ξενον οντα εκελευσε λαβοντα ανδρας οτι πλειστους παραγενεσθαι, ως ες πισιδας βουλομενος στρατευεσθαι, ως πραγματα παρεχοντων των πισιδων τηι εαυτου χωραι. σοφαινετον δε τον στυμφαλιον και σωκρατην τον αχαιον, ξενους οντας και τουτους, εκελευσεν ανδρας λαβοντας ελθειν οτι πλειστους, ως πολεμησων τισσαφερνει συν τοις φυγασι τοις μιλησιων. και εποιουν ουτως ουτοι. επει δ' εδοκει ηδη πορευεσθαι αυτωι ανω, την μεν προφασιν εποιειτο ως πισιδας βουλομενος εκβαλειν πανταπασιν εκ της χωρας: και αθροιζει ως επι τουτους το τε βαρβαρικον και το ελληνικον. ενταυθα και παραγγελλει τωι τε κλεαρχωι λαβοντι ηκειν οσον ην αυτωι στρατευμα και τωι αριστιππωι συναλλαγεντι προς τους οικοι αποπεμψαι προς εαυτον ο ειχε στρατευμα: και ξενιαι τωι αρκαδι, ος αυτωι προειστηκει του εν ταις πολεσι ξενικου, ηκειν παραγγελλει λαβοντα τους αλλους πλην οποσοι ικανοι ησαν τας ακροπολεις φυλαττειν. εκαλεσε δε και τους μιλητον πολιορκουντας, και τους φυγαδας εκελευσε συν αυτωι στρατευεσθαι, υποσχομενος αυτοις, ει καλως καταπραξειεν εφ' α εστρατευετο, μη προσθεν παυσεσθαι πριν αυτους καταγαγοι οικαδε. οι δε ηδεως επειθοντο: επιστευον γαρ αυτωι: και λαβοντες τα οπλα παρησαν εις σαρδεις. ξενιας μεν δη τους εκ των πολεων λαβων παρεγενετο εις σαρδεις οπλιτας εις τετρακισχιλιους, προξενος δε παρην εχων οπλιτας μεν εις πεντακοσιους και χιλιους, γυμνητας δε πεντακοσιους, σοφαινετος δε ο στυμφαλιος οπλιτας εχων χιλιους, σωκρατης δε ο αχαιος οπλιτας εχων ως πεντακοσιους, πασιων δε ο μεγαρευς τριακοσιους μεν οπλιτας, τριακοσιους δε πελταστας εχων παρεγενετο: ην δε και ουτος και ο σωκρατης των αμφι μιλητον στρατευομενων. ουτοι μεν εις σαρδεις αυτωι αφικοντο. τισσαφερνης δε κατανοησας ταυτα, και μειζονα ηγησαμενος ειναι η ως επι πισιδας την παρασκευην, πορευεται ως βασιλεα ηι εδυνατο ταχιστα ιππεας εχων ως πεντακοσιους. και βασιλευς μεν δη επει ηκουσε τισσαφερνους τον κυρου στολον, αντιπαρεσκευαζετο. κυρος δε εχων ους ειρηκα ωρματο απο σαρδεων: και εξελαυνει δια της λυδιας σταθμους τρεις παρασαγγας εικοσι και δυο επι τον μαιανδρον ποταμον. τουτου το ευρος δυο πλεθρα: γεφυρα δε επην εζευγμενη πλοιοις. τουτον διαβας εξελαυνει δια φρυγιας σταθμον ενα παρασαγγας οκτω εις κολοσσας, πολιν οικουμενην και ευδαιμονα και μεγαλην. ενταυθα εμεινεν ημερας επτα: και ηκε μενων ο θετταλος οπλιτας εχων χιλιους και πελταστας πεντακοσιους, δολοπας και αινιανας και ολυνθιους. εντευθεν εξελαυνει σταθμους τρεις παρασαγγας εικοσιν εις κελαινας, της φρυγιας πολιν οικουμενην, μεγαλην και ευδαιμονα. ενταυθα κυρωι βασιλεια ην και παραδεισος μεγας αγριων θηριων πληρης, α εκεινος εθηρευεν απο ιππου, οποτε γυμνασαι βουλοιτο εαυτον τε και τους ιππους. δια μεσου δε του παραδεισου ρει ο μαιανδρος ποταμος: αι δε πηγαι αυτου εισιν εκ των βασιλειων: ρει δε και δια της κελαινων πολεως. εστι δε και μεγαλου βασιλεως βασιλεια εν κελαιναις ερυμνα επι ταις πηγαις του μαρσυου ποταμου υπο τηι ακροπολει: ρει δε και ουτος δια της πολεως και εμβαλλει εις τον μαιανδρον: του δε μαρσυου το ευρος εστιν εικοσι και πεντε ποδων. ενταυθα λεγεται απολλων εκδειραι μαρσυαν νικησας εριζοντα οι περι σοφιας, και το δερμα κρεμασαι εν τωι αντρωι οθεν αι πηγαι: δια δε τουτο ο ποταμος καλειται μαρσυας. ενταυθα ξερξης, οτε εκ της ελλαδος ηττηθεις τηι μαχηι απεχωρει, λεγεται οικοδομησαι ταυτα τε τα βασιλεια και την κελαινων ακροπολιν. ενταυθα εμεινε κυρος ημερας τριακοντα: και ηκε κλεαρχος ο λακεδαιμονιος φυγας εχων οπλιτας χιλιους και πελταστας θραικας οκτακοσιους και τοξοτας κρητας διακοσιους. αμα δε και σωσις παρην ο συρακοσιος εχων οπλιτας τριακοσιους, και σοφαινετος αρκαδας εχων οπλιτας χιλιους. και ενταυθα κυρος εξετασιν και αριθμον των ελληνων εποιησεν εν τωι παραδεισωι, και εγενοντο οι συμπαντες οπλιται μεν μυριοι χιλιοι, πελ τασται δε αμφι τους δισχιλιους. εντευθεν εξελαυνει σταθμους δυο παρασαγγας δεκα εις πελτας, πολιν οικουμενην. ενταυθ' εμεινεν ημερας τρεις: εν αις ξενιας ο αρκας τα λυκαια εθυσε και αγωνα εθηκε: τα δε αθλα ησαν στλεγγιδες χρυσαι: εθεωρει δε τον αγωνα και κυρος. εντευθεν εξελαυνει σταθμους δυο παρασαγγας δωδεκα ες κεραμων αγοραν, πολιν οικουμενην, εσχατην προς τηι μυσιαι χωραι. εντευθεν εξελαυνει σταθμους τρεις παρασαγγας τριακοντα εις καΰστρου πεδιον, πολιν οικουμενην. ενταυθ' εμεινεν ημερας πεντε: και τοις στρατιωταις ωφειλετο μισθος πλεον η τριων μηνων, και πολλακις ιοντες επι τας θυρας απηιτουν. ο δε ελπιδας λεγων διηγε και δηλος ην ανιωμενος: ου γαρ ην προς του κυρου τροπου εχοντα μη αποδιδοναι. ενταυθα αφικνειται επυαξα η συεννεσιος γυνη του κιλικων βασιλεως παρα κυρον: και ελεγετο κυρωι δουναι χρηματα πολλα. τηι δ' ουν στρατιαι τοτε απεδωκε κυρος μισθον τετταρων μηνων. ειχε δε η κιλισσα φυλακην [και φυλακας] περι αυτην κιλικας και ασπενδιους: ελεγετο δε και συγγενεσθαι κυρον τηι κιλισσηι. εντευθεν δε ελαυνει σταθμους δυο παρασαγγας δεκα εις θυμβριον, πολιν οικουμενην. ενταυθα ην παρα την οδον κρηνη η μιδου καλουμενη του φρυγων βασιλεως, εφ' ηι λεγεται μιδας τον σατυρον θηρευσαι οινωι κερασας αυτην. εντευθεν εξελαυνει σταθμους δυο παρασαγγας δεκα εις τυριαειον, πολιν οικουμενην. ενταυθα εμεινεν ημερας τρεις. και λεγεται δεηθηναι η κιλισσα κυρου επιδειξαι το στρατευμα αυτηι: βουλομενος ουν επιδειξαι εξετασιν ποιειται εν τωι πεδιωι των ελληνων και των βαρβαρων. εκελευσε δε τους ελληνας ως νομος αυτοις εις μαχην ουτω ταχθηναι και στηναι, συνταξαι δ' εκαστον τους εαυτου. εταχθησαν ουν επι τετταρων: ειχε δε το μεν δεξιον μενων και οι συν αυτωι, το δε ευωνυμον κλεαρχος και οι εκεινου, το δε μεσον οι αλλοι στρατηγοι. εθεωρει ουν ο κυρος πρωτον μεν τους βαρβαρους: οι δε παρηλαυνον τεταγμενοι κατα ιλας και κατα ταξεις: ειτα δε τους ελληνας, παρελαυνων εφ' αρματος και η κιλισσα εφ' αρμαμαξης. ειχον δε παντες κρανη χαλκα και χιτωνας φοινικους και κνημιδας και τας ασπιδας εκκεκαλυμμενας. επειδη δε παντας παρηλασε, στησας το αρμα προ της φαλαγγος μεσης, πεμψας πιγρητα τον ερμηνεα παρα τους στρατηγους των ελληνων εκελευσε προβαλεσθαι τα οπλα και επιχωρησαι ολην την φαλαγγα. οι δε ταυτα προειπον τοις στρατιωταις: και επει εσαλπιγξε, προβαλομενοι τα οπλα επηισαν. εκ δε τουτου θαττον προιοντων συν κραυγηι απο του αυτοματου δρομος εγενετο τοις στρατιωταις επι τας σκηνας, των δε βαρβαρων φοβος πολυς, και η τε κιλισσα εφυγεν επι της αρμαμαξης και οι εκ της αγορας καταλιποντες τα ωνια εφυγον. οι δε ελληνες συν γελωτι επι τας σκηνας ηλθον. η δε κιλισσα ιδουσα την λαμπροτητα και την ταξιν του στρατευματος εθαυμασε. κυρος δε ησθη τον εκ των ελληνων εις τους βαρβαρους φοβον ιδων. εντευθεν εξελαυνει σταθμους τρεις παρασαγγας εικοσιν εις ικονιον, της φρυγιας πολιν εσχατην. ενταυθα εμεινε τρεις ημερας. εντευθεν εξελαυνει δια της λυκαονιας σταθμους πεντε παρασαγγας τριακοντα. ταυτην την χωραν επετρεψε διαρπασαι τοις ελλησιν ως πολεμιαν ουσαν. εντευθεν κυρος την κιλισσαν εις την κιλικιαν αποπεμπει την ταχιστην οδον: και συνεπεμψεν αυτηι στρατιωτας ους μενων ειχε και αυτον. κυρος δε μετα των αλλων εξελαυνει δια καππαδοκιας σταθμους τετταρας παρασαγγας εικοσι και πεντε προς δαναν, πολιν οικουμενην, μεγαλην και ευδαιμονα. ενταυθα εμειναν ημερας τρεις: εν ωι κυρος απεκτεινεν ανδρα περσην μεγαφερνην, φοινικιστην βασιλειον, και ετερον τινα των υπαρχων δυναστην, αιτιασαμενος επιβουλευειν αυτωι. εντευθεν επειρωντο εισβαλλειν εις την κιλικιαν: η δε εισβολη ην οδος αμαξιτος ορθια ισχυρως και αμηχανος εισελθειν στρατευματι, ει τις εκωλυεν. ελεγετο δε και συεννεσις ειναι επι των ακρων φυλαττων την εισβολην: διο εμεινεν ημεραν εν τωι πεδιωι. τηι δ' υστεραιαι ηκεν αγγελος λεγων οτι λελοιπως ειη συεννεσις τα ακρα, επει ηισθετο οτι το μενωνος στρατευμα ηδη εν κιλικιαι ην εισω των ορεων, και οτι τριηρεις ηκουε περιπλεουσας απ' ιωνιας εις κιλικιαν ταμων εχοντα τας λακεδαιμονιων και αυτου κυρου. κυρος δ' ουν ανεβη επι τα ορη ουδενος κωλυοντος, και ειδε τας σκηνας ου οι κιλικες εφυλαττον. εντευθεν δε κατεβαινεν εις πεδιον μεγα και καλον, επιρρυτον, και δενδρων παντοδαπων συμπλεων και αμπελων: πολυ δε και σησαμον και μελινην και κεγχρον και πυρους και κριθας φερει. ορος δ' αυτο περιειχεν οχυρον και υψηλον παντηι εκ θαλαττης εις θαλατταν. καταβας δε δια τουτου του πεδιου ηλασε σταθμους τετταρας παρασαγγας πεντε και εικοσιν εις ταρσους, της κιλικιας πολιν μεγαλην και ευδαιμονα, ου ην τα συεννεσιος βασιλεια του κιλικων βασιλεως: δια μεσου δε της πολεως ρει ποταμος κυδνος ονομα, ευρος δυο πλεθρων. ταυτην την πολιν εξελιπον οι ενοικουντες μετα συεννεσιος εις χωριον οχυρον επι τα ορη πλην οι τα καπηλεια εχοντες: εμειναν δε και οι παρα την θαλατταν οικουντες εν σολοις και εν ισσοις. επυαξα δε η συεννεσιος γυνη προτερα κυρου πεντε ημεραις εις ταρσους αφικετο: εν δε τηι υπερβοληι των ορεων τηι εις το πεδιον δυο λοχοι του μενωνος στρατευματος απωλοντο: οι μεν εφασαν αρπαζοντας τι κατακοπηναι υπο των κιλικων, οι δε υπολειφθεντας και ου δυναμενους ευρειν το αλλο στρατευμα ουδε τας οδους ειτα πλανωμενους απολεσθαι: ησαν δ' ουν ουτοι εκατον οπλιται. οι δ' αλλοι επει ηκον, την τε πολιν τους ταρσους διηρπασαν, δια τον ολεθρον των συστρατιωτων οργιζομενοι, και τα βασιλεια τα εν αυτηι. κυρος δ' επει εισηλασεν εις την πολιν, μετεπεμπετο τον συεννεσιν προς εαυτον: ο δ' ουτε προτερον ουδενι πω κρειττονι εαυτου εις χειρας ελθειν εφη ουτε τοτε κυρωι ιεναι ηθελε, πριν η γυνη αυτον επεισε και πιστεις ελαβε. μετα δε ταυτα επει συνεγενοντο αλληλοις, συεννεσις μεν εδωκε κυρωι χρηματα πολλα εις την στρατιαν, κυρος δε εκεινωι δωρα α νομιζεται παρα βασιλει τιμια, ιππον χρυσοχαλινον και στρεπτον χρυσουν και ψελια και ακινακην χρυσουν και στολην περσικην, και την χωραν μηκετι διαρπαζεσθαι: τα δε ηρπασμενα ανδραποδα, ην που εντυγχανωσιν, απολαμβανειν. ενταυθα εμεινεν ο κυρος και η στρατια ημερας εικοσιν: οι γαρ στρατιωται ουκ εφασαν ιεναι του προσω: υπωπτευον γαρ ηδη επι βασιλεα ιεναι: μισθωθηναι δε ουκ επι τουτωι εφασαν. πρωτος δε κλεαρχος τους αυτου στρατιωτας εβιαζετο ιεναι: οι δ' αυτον τε εβαλλον και τα υποζυγια τα εκεινου, επει αρξαιντο προιεναι. κλεαρχος δε τοτε μεν μικρον εξεφυγε μη καταπετρωθηναι, υστερον δ' επει εγνω οτι ου δυνησεται βιασασθαι, συνηγαγεν εκκλησιαν των αυτου στρατιωτων. και πρωτον μεν εδακρυε πολυν χρονον εστως: οι δε ορωντες εθαυμαζον και εσιωπων: ειτα δε ελεξε τοιαδε. ανδρες στρατιωται, μη θαυμαζετε οτι χαλεπως φερω τοις παρουσι πραγμασιν. εμοι γαρ ξενος κυρος εγενετο και με φευγοντα εκ της πατριδος τα τε αλλα ετιμησε και μυριους εδωκε δαρεικους: ους εγω λαβων ουκ εις το ιδιον κατεθεμην εμοι ουδε καθηδυπαθησα, αλλ' εις υμας εδαπανων. και πρωτον μεν προς τους θραικας επολεμησα, και υπερ της ελλαδος ετιμωρουμην μεθ' υμων, εκ της χερρονησου αυτους εξελαυνων βουλομενους αφαιρεισθαι τους ενοικουντας ελληνας την γην. επειδη δε κυρος εκαλει, λαβων υμας επορευομην, ινα ει τι δεοιτο ωφελοιην αυτον ανθ' ων ευ επαθον υπ' εκεινου. επει δε υμεις ου βουλεσθε συμπορευεσθαι, αναγκη δη μοι η υμας προδοντα τηι κυρου φιλιαι χρησθαι η προς εκεινον ψευσαμενον μεθ' υμων ειναι. ει μεν δη δικαια ποιησω ουκ οιδα, αιρησομαι δ' ουν υμας και συν υμιν ο τι αν δεηι πεισομαι. και ουποτε ερει ουδεις ως εγω ελληνας αγαγων εις τους βαρβαρους, προδους τους ελληνας την των βαρβαρων φιλιαν ειλομην, αλλ' επει υμεις εμοι ου θελετε πειθεσθαι, εγω συν υμιν εψομαι και ο τι αν δεηι πεισομαι. νομιζω γαρ υμας εμοι ειναι και πατριδα και φιλους και συμμαχους, και συν υμιν μεν αν οιμαι ειναι τιμιος οπου αν ω, υμων δε ερημος ων ουκ αν ικανος οιμαι ειναι ουτ' αν φιλον ωφελησαι ουτ' αν εχθρον αλεξασθαι. ως εμου ουν ιοντος οπηι αν και υμεις ουτω την γνωμην εχετε. ταυτα ειπεν: οι δε στρατιωται οι τε αυτου εκεινου και οι αλλοι ταυτα ακουσαντες οτι ου φαιη παρα βασιλεα πορευεσθαι επηινεσαν: παρα δε ξενιου και πασιωνος πλειους η δισχιλιοι λαβοντες τα οπλα και τα σκευοφορα εστρατοπεδευσαντο παρα κλεαρχωι. κυρος δε τουτοις απορων τε και λυπουμενος μετεπεμπετο τον κλεαρχον: ο δε ιεναι μεν ουκ ηθελε, λαθραι δε των στρατιωτων πεμπων αυτωι αγγελον ελεγε θαρρειν ως καταστησομενων τουτων εις το δεον. μεταπεμπεσθαι δ' εκελευεν αυτον: αυτος δ' ουκ εφη ιεναι. μετα δε ταυτα συναγαγων τους θ' εαυτου στρατιωτας και τους προσελθοντας αυτωι και των αλλων τον βουλομενον, ελεξε τοιαδε. ανδρες στρατιωται, τα μεν δη κυρου δηλον οτι ουτως εχει προς ημας ωσπερ τα ημετερα προς εκεινον: ουτε γαρ ημεις εκεινου ετι στρατιωται, επει γε ου συνεπομεθα αυτωι, ουτε εκεινος ετι ημιν μισθοδοτης. οτι μεντοι αδικεισθαι νομιζει υφ' ημων οιδα: ωστε και μεταπεμπομενου αυτου ουκ εθελω ελθειν, το μεν μεγιστον αισχυνομενος οτι συνοιδα εμαυτωι παντα εψευσμενος αυτον, επειτα και δεδιως μη λαβων με δικην επιθηι ων νομιζει υπ' εμου ηδικησθαι. εμοι ουν δοκει ουχ ωρα ειναι ημιν καθευδειν ουδ' αμελειν ημων αυτων, αλλα βουλευεσθαι ο τι χρη ποιειν εκ τουτων. και εως γε μενομεν αυτου σκεπτεον μοι δοκει ειναι οπως ασφαλεστατα μενουμεν, ει τε ηδη δοκει απιεναι, οπως ασφαλεστατα απιμεν, και οπως τα επιτηδεια εξομεν: ανευ γαρ τουτων ουτε στρατηγου ουτε ιδιωτου οφελος ουδεν. ο δ' ανηρ πολλου μεν αξιος ωι αν φιλος ηι, χαλεπωτατος δ' εχθρος ωι αν πολεμιος ηι, εχει δε δυναμιν και πεζην και ιππικην και ναυτικην ην παντες ομοιως ορωμεν τε και επισταμεθα: και γαρ ουδε πορρω δοκουμεν μοι αυτου καθησθαι. ωστε ωρα λεγειν ο τι τις γιγνωσκει αριστον ειναι. ταυτα ειπων επαυσατο. εκ δε τουτου ανισταντο οι μεν εκ του αυτοματου, λεξοντες α εγιγνωσκον, οι δε και υπ' εκεινου εγκελευστοι, επιδεικνυντες οια ειη η απορια ανευ της κυρου γνωμης και μενειν και απιεναι. εις δε δη ειπε προσποιουμενος σπευδειν ως ταχιστα πορευεσθαι εις την ελλαδα στρατηγους μεν ελεσθαι αλλους ως ταχιστα, ει μη βουλεται κλεαρχος απαγειν: τα δ' επιτηδει' αγοραζεσθαι (η δ' αγορα ην εν τωι βαρβαρικωι στρατευματι) και συσκευαζεσθαι: ελθοντας δε κυρον αιτειν πλοια, ως αποπλεοιεν: εαν δε μη διδωι ταυτα, ηγεμονα αιτειν κυρον οστις δια φιλιας της χωρας απαξει. εαν δε μηδε ηγεμονα διδωι, συνταττεσθαι την ταχιστην, πεμψαι δε και προκαταληψομενους τα ακρα, οπως μη φθασωσι μητε κυρος μητε οι κιλικες καταλαβοντες, ων πολλους και πολλα χρηματα εχομεν ανηρπακοτες. ουτος μεν τοιαυτα ειπε: μετα δε τουτον κλεαρχος ειπε τοσουτον. ως μεν στρατηγησοντα εμε ταυτην την στρατηγιαν μηδεις υμων λεγετω: πολλα γαρ ενορω δι' α εμοι τουτο ου ποιητεον: ως δε τωι ανδρι ον αν ελησθε πεισομαι ηι δυνατον μαλιστα, ινα ειδητε οτι και αρχεσθαι επισταμαι ως τις και αλλος μαλιστα ανθρωπων. μετα τουτον αλλος ανεστη, επιδεικνυς μεν την ευηθειαν του τα πλοια αιτειν κελευοντος, ωσπερ παλιν τον στολον κυρου ποιουμενου, επιδεικνυς δε ως ευηθες ειη ηγεμονα αιτειν παρα τουτου ωι λυμαινομεθα την πραξιν. ει δε και τωι ηγεμονι πιστευσομεν ον αν κυρος διδωι, τι κωλυει και τα ακρα ημιν κελευειν κυρον προκαταλαβειν; εγω γαρ οκνοιην μεν αν εις τα πλοια εμβαινειν α ημιν δοιη, μη ημας ταις τριηρεσι καταδυσηι, φοβοιμην δ' αν τωι ηγεμονι ον δοιη επεσθαι, μη ημας αγαγηι οθεν ουκ εσται εξελθειν: βουλοιμην δ' αν ακοντος απιων κυρου λαθειν αυτον απελθων: ο ου δυνατον εστιν. αλλ' εγω φημι ταυτα μεν φλυαριας ειναι: δοκει δε μοι ανδρας ελθοντας προς κυρον οιτινες επιτηδειοι συν κλεαρχωι ερωταν εκεινον τι βουλεται ημιν χρησθαι: και εαν μεν η πραξις ηι παραπλησια οιαιπερ και προσθεν εχρητο τοις ξενοις, επεσθαι και ημας και μη κακιους ειναι των προσθεν τουτωι συναναβαντων: εαν δε μειζων η πραξις της προσθεν φαινηται και επιπονωτερα και επικινδυνοτερα, αξιουν η πεισαντα ημας αγειν η πεισθεντα προς φιλιαν αφιεναι: ουτω γαρ και επομενοι αν φιλοι αυτωι και προθυμοι εποιμεθα και απιοντες ασφαλως αν απιοιμεν: ο τι δ' αν προς ταυτα λεγηι απαγγειλαι δευρο: ημας δ' ακουσαντας προς ταυτα βουλευεσθαι. εδοξε ταυτα, και ανδρας ελομενοι συν κλεαρχωι πεμπουσιν οι ηρωτων κυρον τα δοξαντα τηι στρατιαι. ο δ' απεκρινατο οτι ακουει αβροκομαν εχθρον ανδρα επι τωι ευφρατηι ποταμωι ειναι, απεχοντα δωδεκα σταθμους: προς τουτον ουν εφη βουλεσθαι ελθειν: καν μεν ηι εκει, την δικην εφη χρηιζειν επιθειναι αυτωι, ην δε φυγηι, ημεις εκει προς ταυτα βουλευσομεθα. ακουσαντες δε ταυτα οι αιρετοι αγγελλουσι τοις στρατιωταις: τοις δε υποψια μεν ην οτι αγει προς βασιλεα, ομως δε εδοκει επεσθαι. προσαιτουσι δε μισθον: ο δε κυρος υπισχνειται ημιολιον πασι δωσειν ου προτερον εφερον, αντι δαρεικου τρια ημιδαρεικα του μηνος τωι στρατιωτηι: οτι δε επι βασιλεα αγοι ουδε ενταυθα ηκουσεν ουδεις εν τωι γε φανερωι. εντευθεν εξελαυνει σταθμους δυο παρασαγγας δεκα επι τον ψαρον ποταμον, ου ην το ευρος τρια πλεθρα. εντευθεν εξελαυνει σταθμον ενα παρασαγγας πεντε επι τον πυραμον ποταμον, ου ην το ευρος σταδιον. εντευθεν εξελαυνει σταθμους δυο παρασαγγας πεντεκαιδεκα εις ισσους, της κιλικιας εσχατην πολιν επι τηι θαλαττηι οικουμενην, μεγαλην και ευδαιμονα. ενταυθα εμειναν ημερας τρεις: και κυρωι παρησαν αι εκ πελοποννησου νηες τριακοντα και πεντε και επ' αυταις ναυαρχος πυθαγορας λακεδαιμονιος. ηγειτο δ' αυταις ταμως αιγυπτιος εξ εφεσου, εχων ναυς ετερας κυρου πεντε και εικοσιν, αις επολιορκει μιλητον, οτε τισσαφερνει φιλη ην, και συνεπολεμει κυρωι προς αυτον. παρην δε και χειρισοφος λακεδαιμονιος επι των νεων, μεταπεμπτος υπο κυρου, επτακοσιους εχων οπλιτας, ων εστρατηγει παρα κυρωι. αι δε νηες ωρμουν παρα την κυρου σκηνην. ενταυθα και οι παρα αβροκομα μισθοφοροι ελληνες αποσταντες ηλθον παρα κυρον τετρακοσιοι οπλιται και συνεστρατευοντο επι βασιλεα. εντευθεν εξελαυνει σταθμον ενα παρασαγγας πεντε επι πυλας της κιλικιας και της συριας. ησαν δε ταυτα δυο τειχη, και το μεν εσωθεν <το> προ της κιλικιας συεννεσις ειχε και κιλικων φυλακη, το δε εξω το προ της συριας βασιλεως ελεγετο φυλακη φυλαττειν. δια μεσου δε ρει τουτων ποταμος καρσος ονομα, ευρος πλεθρου. απαν δε το μεσον των τειχων ησαν σταδιοι τρεις: και παρελθειν ουκ ην βιαι: ην γαρ η παροδος στενη και τα τειχη εις την θαλατταν καθηκοντα, υπερθεν δ' ησαν πετραι ηλιβατοι: επι δε τοις τειχεσιν αμφοτεροις εφειστηκεσαν πυλαι. ταυτης ενεκα της παροδου κυρος τας ναυς μετεπεμψατο, οπως οπλιτας αποβιβασειεν εισω και εξω των πυλων, και βιασομενος τους πολεμιους ει φυλαττοιεν επι ταις συριαις πυλαις, οπερ ωιετο ποιησειν ο κυρος τον αβροκομαν, εχοντα πολυ στρατευμα. αβροκομας δε ου τουτ' εποιησεν, αλλ' επει ηκουσε κυρον εν κιλικιαι οντα, αναστρεψας εκ φοινικης παρα βασιλεα απηλαυνεν, εχων, ως ελεγετο, τριακοντα μυριαδας στρατιας. εντευθεν εξελαυνει δια συριας σταθμον ενα παρασαγγας πεντε εις μυριανδον, πολιν οικουμενην υπο φοινικων επι τηι θαλαττηι: εμποριον δ' ην το χωριον και ωρμουν αυτοθι ολκαδες πολλαι. ενταυθ' εμεινεν ημερας επτα: και ξενιας ο αρκας [στρατηγος] και πασιων ο μεγαρευς εμβαντες εις πλοιον και τα πλειστου αξια ενθεμενοι απεπλευσαν, ως μεν τοις πλειστοις εδοκουν φιλοτιμηθεντες οτι τους στρατιωτας αυτων τους παρα κλεαρχον απελθοντας ως απιοντας εις την ελλαδα παλιν και ου προς βασιλεα εια κυρος τον κλεαρχον εχειν. επει δ' ησαν αφανεις, διηλθε λογος οτι διωκει αυτους κυρος τριηρεσι: και οι μεν ηυχοντο ως δειλους οντας αυτους ληφθηναι, οι δ' ωικτιρον ει αλωσοιντο. κυρος δε συγκαλεσας τους στρατηγους ειπεν: απολελοιπασιν ημας ξενιας και πασιων. αλλ' ευ γε μεντοι επιστασθων οτι ουτε αποδεδρακασιν: οιδα γαρ οπηι οιχονται: ουτε αποπεφευγασιν: εχω γαρ τριηρεις ωστε ελειν το εκεινων πλοιον: αλλα μα τους θεους ουκ εγωγε αυτους διωξω, ουδ' ερει ουδεις ως εγω εως μεν αν παρηι τις χρωμαι, επειδαν δε απιεναι βουληται, συλλαβων και αυτους κακως ποιω και τα χρηματα αποσυλω. αλλα ιτωσαν, ειδοτες οτι κακιους εισι περι ημας η ημεις περι εκεινους. καιτοι εχω γε αυτων και τεκνα και γυναικας εν τραλλεσι φρουρουμενα: αλλ' ουδε τουτων στερησονται, αλλ' αποληψονται της προσθεν ενεκα περι εμε αρετης. και ο μεν ταυτα ειπεν: οι δε ελληνες, ει τις και αθυμοτερος ην προς την ανα βασιν, ακουοντες την κυρου αρετην ηδιον και προθυμοτερον συνεπορευοντο. μετα ταυτα κυρος εξελαυνει σταθμους τετταρας παρασαγγας εικοσιν επι τον χαλον ποταμον, οντα το ευρος πλεθρου, πληρη δ' ιχθυων μεγαλων και πραεων, ους οι συροι θεους ενομιζον και αδικειν ουκ ειων, ουδε τας περιστερας. αι δε κωμαι εν αις εσκηνουν παρυσατιδος ησαν εις ζωνην δεδομεναι. εντευθεν εξελαυνει σταθμους πεντε παρασαγγας τριακοντα επι τας πηγας του δαρδατος ποταμου, ου το ευρος πλεθρου. ενταυθα ησαν τα βελεσυος βασιλεια του συριας αρξαντος, και παραδεισος πανυ μεγας και καλος, εχων παντα οσα ωραι φυουσι. κυρος δ' αυτον εξεκοψε και τα βασιλεια κατεκαυσεν. εντευθεν εξελαυνει σταθμους τρεις παρασαγγας πεντεκαιδεκα επι τον ευφρατην ποταμον, οντα το ευρος τετταρων σταδιων: και πολις αυτοθι ωικειτο μεγαλη και ευδαιμων θαψακος ονομα. ενταυθα εμεινεν ημερας πεντε. και κυρος μεταπεμψαμενος τους στρατηγους των ελληνων ελεγεν οτι η οδος εσοιτο προς βασιλεα μεγαν εις βαβυλωνα: και κελευει αυτους λεγειν ταυτα τοις στρατιωταις και αναπειθειν επεσθαι. οι δε ποιησαντες εκκλησιαν απηγγελλον ταυτα: οι δε στρατιωται εχαλεπαινον τοις στρατηγοις, και εφασαν αυτους παλαι ταυτ' ειδοτας κρυπτειν, και ουκ εφασαν ιεναι, εαν μη τις αυτοις χρηματα διδωι, ωσπερ τοις προτεροις μετα κυρου αναβασι παρα τον πατερα του κυρου, και ταυτα ουκ επι μαχην ιοντων, αλλα καλουντος του πατρος κυρον. ταυτα οι στρατηγοι κυρωι απηγγελλον: ο δ' υπεσχετο ανδρι εκαστωι δωσειν πεντε αργυριου μνας, επαν εις βαβυλωνα ηκωσι, και τον μισθον εντελη μεχρι αν καταστησηι τους ελληνας εις ιωνιαν παλιν. το μεν δη πολυ του ελληνικου ουτως επεισθη. μενων δε πριν δηλον ειναι τι ποιησουσιν οι αλλοι στρατιωται, ποτερον εψονται κυρωι η ου, συνελεξε το αυτου στρατευμα χωρις των αλλων και ελεξε ταδε. ανδρες, εαν μοι πεισθητε, ουτε κινδυνευσαντες ουτε πονησαντες των αλλων πλεον προτιμησεσθε στρατιωτων υπο κυρου. τι ουν κελευω ποιησαι; νυν δειται κυρος επεσθαι τους ελληνας επι βασιλεα: εγω ουν φημι υμας χρηναι διαβηναι τον ευφρατην ποταμον πριν δηλον ειναι ο τι οι αλλοι ελληνες αποκρινουνται κυρωι. ην μεν γαρ ψηφισωνται επεσθαι, υμεις δοξετε αιτιοι ειναι αρξαντες του διαβαινειν, και ως προθυμοτατοις ουσιν υμιν χαριν εισεται κυρος και αποδωσει: επισταται δ' ει τις και αλλος: ην δε αποψηφισωνται οι αλλοι, απιμεν μεν απαντες τουμπαλιν, υμιν δε ως μονοις πειθομενοις πιστοτατοις χρησεται και εις φρουρια και εις λοχαγιας, και αλλου ουτινος αν δεησθε οιδα οτι ως φιλοι τευξεσθε κυρου. ακουσαντες ταυτα επειθοντο και διεβησαν πριν τους αλλους αποκρινασθαι. κυρος δ' επει ηισθετο διαβεβηκοτας, ησθη τε και τωι στρατευματι πεμψας γλουν ειπεν: εγω μεν, ω ανδρες, ηδη υμας επαινω: οπως δε και υμεις εμε επαινεσετε εμοι μελησει, η μηκετι με κυρον νομιζετε. οι μεν δη στρατιωται εν ελπισι μεγαλαις οντες ηυχοντο αυτον ευτυχησαι, μενωνι δε και δωρα ελεγετο πεμψαι μεγαλοπρεπως. ταυτα δε ποιησας διεβαινε: συνειπετο δε και το αλλο στρατευμα αυτωι απαν. και των διαβαινοντων τον ποταμον ουδεις εβρεχθη ανωτερω των μαστων υπο του ποταμου. οι δε θαψακηνοι ελεγον οτι ουπωποθ' ουτος ο ποταμος διαβατος γενοιτο πεζηι ει μη τοτε, αλλα πλοιοις, α τοτε αβροκομας προιων κατεκαυσεν, ινα μη κυρος διαβηι. εδοκει δη θειον ειναι και σαφως υποχωρησαι τον ποταμον κυρωι ως βασιλευσοντι. εντευθεν εξελαυνει δια της συριας σταθμους εννεα παρασαγγας πεντηκοντα: και αφικνουνται προς τον αραξην ποταμον. ενταυθα ησαν κωμαι πολλαι μεσται σιτου και οινου. ενταυθα εμειναν ημερας τρεις και επεσιτισαντο. εντευθεν εξελαυνει δια της αραβιας τον ευφρατην ποταμον εν δεξιαι εχων σταθμους ερημους πεντε παρασαγγας τριακοντα και πεντε. εν τουτωι δε τωι τοπωι ην μεν η γη πεδιον απαν ομαλες ωσπερ θαλαττα, αψινθιου δε πληρες: ει δε τι και αλλο ενην υλης η καλαμου, απαντα ησαν ευωδη ωσπερ αρωματα: δενδρον δ' ουδεν ενην, θηρια δε παντοια, πλειστοι ονοι αγριοι, πολλαι δε στρουθοι αι μεγαλαι: ενησαν δε και ωτιδες και δορκαδες: ταυτα δε τα θηρια οι ιππεις ενιοτε εδιωκον. και οι μεν ονοι, επει τις διωκοι, προδραμοντες εστασαν: πολυ γαρ των ιππων ετρεχον θαττον: και παλιν, επει πλησιαζοιεν οι ιπποι, ταυτον εποιουν, και ουκ ην λαβειν, ει μη διασταντες οι ιππεις θηρωιεν διαδεχομενοι. τα δε κρεα των αλισκομενων ην παραπλησια τοις ελαφειοις, απαλωτερα δε. στρουθον δε ουδεις ελαβεν: οι δε διωξαντες των ιππεων ταχυ επαυοντο: πολυ γαρ απεσπα φευγουσα, τοις μεν ποσι δρομωι, ταις δε πτερυξιν αιρουσα, ωσπερ ιστιωι χρωμενη. τας δε ωτιδας αν τις ταχυ ανιστηι εστι λαμβανειν: πετονται γαρ βραχυ ωσπερ περδικες και ταχυ απαγορευουσι. τα δε κρεα αυτων ηδιστα ην. πορευομενοι δε δια ταυτης της χωρας αφικνουνται επι τον μασκαν ποταμον, το ευρος πλεθριαιον. ενταυθα ην πολις ερημη, μεγαλη, ονομα δ' αυτηι κορσωτη: περιερρειτο δ' αυτη υπο του μασκα κυκλωι. ενταυθ' εμειναν ημερας τρεις και επεσιτισαντο. εντευθεν εξελαυνει σταθμους ερημους τρισκαιδεκα παρασαγγας ενενη κοντα τον ευφρατην ποταμον εν δεξιαι εχων, και αφικνειται επι πυλας. εν τουτοις τοις σταθμοις πολλα των υποζυγιων απωλετο υπο λιμου: ου γαρ ην χορτος ουδε αλλο ουδεν δενδρον, αλλα ψιλη ην απασα η χωρα: οι δε ενοικουντες ονους αλετας παρα τον ποταμον ορυττοντες και ποιουντες εις βαβυλωνα ηγον και επωλουν και ανταγοραζοντες σιτον εζων. το δε στρατευμα ο σιτος επελιπε, και πριασθαι ουκ ην ει μη εν τηι λυδιαι αγοραι εν τωι κυρου βαρβαρικωι, την καπιθην αλευρων η αλφιτων τετταρων σιγλων. ο δε σιγλος δυναται επτα οβολους και ημιωβελιον αττικους: η δε καπιθη δυο χοινικας αττικας εχωρει. κρεα ουν εσθιοντες οι στρατιωται διεγιγνοντο. ην δε τουτων των σταθμων ους πανυ μακρους ηλαυνεν, οποτε η προς υδωρ βουλοιτο διατελεσαι η προς χιλον. και δη ποτε στενοχωριας και πηλου φανεντος ταις αμαξαις δυσπορευτου επεστη ο κυρος συν τοις περι αυτον αριστοις και ευδαιμονεστατοις και εταξε γλουν και πιγρητα λαβοντας του βαρβαρικου στρατου συνεκβιβαζειν τας αμαξας. επει δ' εδοκουν αυτωι σχολαιως ποιειν, ωσπερ οργηι εκελευσε τους περι αυτον περσας τους κρατιστους συνεπισπευσαι τας αμαξας. ενθα δη μερος τι της ευταξιας ην θεασασθαι. ριψαντες γαρ τους πορφυρους κανδυς οπου ετυχεν εκαστος εστηκως, ιεντο ωσπερ αν δραμοι τις επι νικηι και μαλα κατα πρανους γηλοφου, εχοντες τουτους τε τους πολυτελεις χιτωνας και τας ποικιλας αναξυριδας, ενιοι δε και στρεπτους περι τοις τραχηλοις και ψελια περι ταις χερσιν: ευθυς δε συν τουτοις εισπηδησαντες εις τον πηλον θαττον η ως τις αν ωιετο μετεωρους εξεκομισαν τας αμαξας. το δε συμπαν δηλος ην κυρος ως σπευδων πασαν την οδον και ου διατριβων οπου μη επισιτισμου ενεκα η τινος αλλου αναγκαιου εκαθεζετο, νομιζων, οσωι θαττον ελθοι, τοσουτωι απαρασκευαστοτερωι βασιλει μαχεισθαι, οσωι δε σχολαιτερον, τοσουτωι πλεον συναγειρεσθαι βασιλει στρατευμα. και συνιδειν δ' ην τωι προσεχοντι τον νουν τηι βασιλεως αρχηι πληθει μεν χωρας και ανθρωπων ισχυρα ουσα, τοις δε μηκεσι των οδων και τωι διεσπασθαι τας δυναμεις ασθενης, ει τις δια ταχεων τον πολεμον ποιοιτο. περαν δε του ευφρατου ποταμου κατα τους ερημους σταθμους ην πολις ευδαιμων και μεγαλη, ονομα δε χαρμανδη: εκ ταυτης οι στρατιωται ηγοραζον τα επιτηδεια, σχεδιαις διαβαινοντες ωδε. διφθερας ας ειχον στεγασματα επιμπλασαν χορτου κουφου, ειτα συνηγον και συνεσπων, ως μη απτεσθαι της καρφης το υδωρ: επι τουτων διεβαινον και ελαμβανον τα επιτηδεια, οινον τε εκ της βαλανου πεποιημενον της απο του φοινικος και σιτον μελινης: τουτο γαρ ην εν τηι χωραι πλειστον. αμφιλεξαντων δε τι ενταυθα των τε του μενωνος στρατιωτων και των του κλεαρχου ο κλεαρχος κρινας αδικειν τον του μενωνος πληγας ενεβαλεν: ο δε ελθων προς το εαυτου στρατευμα ελεγεν: ακουσαντες δε οι στρατιωται εχαλεπαινον και ωργιζοντο ισχυρως τωι κλεαρχωι. τηι δε αυτηι ημεραι κλεαρχος ελθων επι την διαβασιν του ποταμου και εκει κατασκεψαμενος την αγοραν αφιππευει επι την εαυτου σκηνην δια του μενωνος στρατευματος συν ολιγοις τοις περι αυτον: κυρος δε ουπω ηκεν, αλλ' ετι προσηλαυνε: των δε μενωνος στρατιωτων ξυλα σχιζων τις ως ειδε κλεαρχον διελαυνοντα, ιησι τηι αξινηι: και ουτος μεν αυτου ημαρτεν: αλλος δε λιθωι και αλλος, ειτα πολλοι, κραυγης γενομενης. ο δε καταφευγει εις το εαυτου στρατευμα, και ευθυς παραγγελλει εις τα οπλα: και τους μεν οπλιτας αυτου εκελευσε μειναι τας ασπιδας προς τα γονατα θεντας, αυτος δε λαβων τους θραικας και τους ιππεας οι ησαν αυτωι εν τωι στρατευματι πλειους η τετταρακοντα, τουτων δε οι πλειστοι θραικες, ηλαυνεν επι τους μενωνος, ωστ' εκεινους εκπεπληχθαι και αυτον μενωνα, και τρεχειν επι τα οπλα: οι δε και εστασαν απορουντες τωι πραγματι. ο δε προξενος (ετυχε γαρ υστερος προσιων και ταξις αυτωι επομενη των οπλιτων) ευθυς ουν εις το μεσον αμφοτερων αγων εθετο τα οπλα και εδειτο του κλεαρχου μη ποιειν ταυτα. ο δ' εχαλεπαινεν οτι αυτου ολιγου δεησαντος καταλευσθηναι πραως λεγοι το αυτου παθος, εκελευσε τε αυτον εκ του μεσου εξιστασθαι. εν τουτωι δ' επηιει και κυρος και επυθετο το πραγμα: ευθυς δ' ελαβε τα παλτα εις τας χειρας και συν τοις παρουσι των πιστων ηκεν ελαυνων εις το μεσον, και λεγει ταδε. κλεαρχε και προξενε και οι αλλοι οι παροντες ελληνες, ουκ ιστε ο τι ποιειτε. ει γαρ τινα αλληλοις μαχην συναψετε, νομιζετε εν τηιδε τηι ημεραι εμε τε κατακεκοψεσθαι και υμας ου πολυ εμου υστερον: κακως γαρ των ημετερων εχοντων παντες ουτοι ους ορατε βαρβαροι πολεμιωτεροι ημιν εσονται των παρα βασιλει οντων. ακουσας ταυτα ο κλεαρχος εν εαυτωι εγενετο: και παυσαμενοι αμφοτεροι κατα χωραν εθεντο τα οπλα. εντευθεν προιοντων εφαινετο ιχνια ιππων και κοπρος: εικαζετο δ' ειναι ο στιβος ως δισχιλιων ιππων. ουτοι προιοντες εκαιον και χιλον και ει τι αλλο χρησιμον ην. οροντας δε, περσης ανηρ, γενει τε προσηκων βασιλει και τα πολεμια λεγομενος εν τοις αριστοις περσων επιβουλευει κυρωι και προσθεν πολεμησας, καταλλαγεις δε. ουτος κυρωι ειπεν, ει αυτωι δοιη ιππεας χιλιους, οτι τους προκατακαιοντας ιππεας η κατακαινοι αν ενεδρευσας η ζωντας πολλους αυτων αν ελοι και κωλυσειε του καιειν επιοντας, και ποιησειεν ωστε μηποτε δυνασθαι αυτους ιδοντας το κυρου στρατευμα βασιλει διαγγειλαι. τωι δε κυρωι ακουσαντι ταυτα εδοκει ωφελιμα ειναι, και εκελευεν αυτον λαμβανειν μερος παρ' εκαστου των ηγεμονων. ο δ' οροντας νομισας ετοιμους ειναι αυτωι τους ιππεας γραφει επιστολην παρα βασιλεα οτι ηξοι εχων ιππεας ως αν δυνηται πλειστους: αλλα φρασαι τοις αυτου ιππευσιν εκελευεν ως φιλιον αυτον υποδεχεσθαι. ενην δε εν τηι επιστοληι και της προσθεν φιλιας υπομνηματα και πιστεως. ταυτην την επιστολην διδωσι πιστωι ανδρι, ως ωιετο: ο δε λαβων κυρωι διδωσιν. αναγνους δε αυτην ο κυρος συλλαμβανει ορονταν, και συγκαλει εις την εαυτου σκηνην περσας τους αριστους των περι αυτον επτα, και τους των ελληνων στρατηγους εκελευσεν οπλιτας αγαγειν, τουτους δε θεσθαι τα οπλα περι την αυτου σκηνην. οι δε ταυτα εποιησαν, αγαγοντες ως τρισχιλιους οπλιτας. κλεαρχον δε και εισω παρεκαλεσε συμβουλον, ος γε και αυτωι και τοις αλλοις εδοκει προτιμηθηναι μαλιστα των ελληνων. επει δ' εξηλθεν, απηγγειλε τοις φιλοις την κρισιν του οροντα ως εγενετο: ου γαρ απορρητον ην. εφη δε κυρον αρχειν του λογου ωδε. παρεκαλεσα υμας, ανδρες φιλοι, οπως συν υμιν βουλευομενος ο τι δικαιον εστι και προς θεων και προς ανθρωπων, τουτο πραξω περι οροντα τουτουι. τουτον γαρ πρωτον μεν ο εμος πατηρ εδωκεν υπηκοον ειναι εμοι: επει δε ταχθεις, ως εφη αυτος, υπο του εμου αδελφου ουτος επολεμησεν εμοι εχων την εν σαρδεσιν ακροπολιν, και εγω αυτον προσπολεμων εποιησα ωστε δοξαι τουτωι του προς εμε πολεμου παυσασθαι, και δεξιαν ελαβον και εδωκα, μετα ταυτα, εφη, οροντα, εστιν ο τι σε ηδικησα; απεκρινατο οτι ου. παλιν δε ο κυρος ηρωτα: ουκουν υστερον, ως αυτος συ ομολογεις, ουδεν υπ' εμου αδικουμενος αποστας εις μυσους κακως εποιεις την εμην χωραν ο τι εδυνω; εφη οροντας. ουκουν, εφη ο κυρος, οποτ' αυ εγνως την σαυτου δυναμιν, ελθων επι τον της αρτεμιδος βωμον μεταμελειν τε σοι εφησθα και πεισας εμε πιστα παλιν εδωκας μοι και ελαβες παρ' εμου; και ταυθ' ωμολογει οροντας. τι ουν, εφη ο κυρος, αδικηθεις υπ' εμου νυν το τριτον επιβουλευων μοι φανερος γεγονας; ειποντος δε του οροντα οτι ουδεν αδικηθεις, ηρωτησεν ο κυρος αυτον: ομολογεις ουν περι εμε αδικος γεγενησθαι; η γαρ αναγκη, εφη οροντας. εκ τουτου παλιν ηρωτησεν ο κυρος: ετι ουν αν γενοιο τωι εμωι αδελφωι πολεμιος, εμοι δε φιλος και πιστος; ο δε απεκρινατο οτι ουδ' ει γενοιμην, ω κυρε, σοι γ' αν ποτε ετι δοξαιμι. προς ταυτα κυρος ειπε τοις παρουσιν: ο μεν ανηρ τοιαυτα μεν πεποιηκε, τοιαυτα δε λεγει: υμων δε συ πρωτος, ω κλεαρχε, αποφηναι γνωμην ο τι σοι δοκει. κλεαρχος δε ειπε ταδε. συμβουλευω εγω τον ανδρα τουτον εκποδων ποιεισθαι ως ταχιστα, ως μηκετι δεηι τουτον φυλαττεσθαι, αλλα σχολη ηι ημιν, το κατα τουτον ειναι, τους εθελοντας τουτους ευ ποιειν. ταυτηι δε τηι γνωμηι εφη και τους αλλους προσθεσθαι. μετα ταυτα, εφη, κελευοντος κυρου ελαβον της ζωνης τον ορονταν επι θανατωι απαντες ανασταντες και οι συγγενεις: ειτα δ' εξηγον αυτον οις προσεταχθη. επει δε ειδον αυτον οιπερ προσθεν προσεκυνουν, και τοτε προσεκυνησαν, καιπερ ειδοτες οτι επι θανατον αγοιτο. επει δε εις την αρταπατου σκηνην εισηχθη, του πιστοτατου των κυρου σκηπτουχων, μετα ταυτα ουτε ζωντα ορονταν ουτε τεθνηκοτα ουδεις ειδε πωποτε, ουδε οπως απεθανεν ουδεις ειδως ελεγεν: εικαζον δε αλλοι αλλως: ταφος δε ουδεις πωποτε αυτου εφανη. εντευθεν εξελαυνει δια της βαβυλωνιας σταθμους τρεις παρασαγγας δωδεκα. εν δε τωι τριτωι σταθμωι κυρος εξετασιν ποιειται των ελληνων και των βαρβαρων εν τωι πεδιωι περι μεσας νυκτας: εδοκει γαρ εις την επιουσαν εω ηξειν βασιλεα συν τωι στρατευματι μαχουμενον: και εκελευε κλεαρχον μεν του δεξιου κερως ηγεισθαι, μενωνα δε τον θετταλον του ευωνυμου, αυτος δε τους εαυτου διεταξε. μετα δε την εξετασιν αμα τηι επιουσηι ημεραι ηκοντες αυτομολοι παρα μεγαλου βασιλεως απηγγελλον κυρωι περι της βασιλεως στρατιας. κυρος δε συγκαλεσας τους στρατηγους και λοχαγους των ελληνων συνεβουλευετο τε πως αν την μαχην ποιοιτο και αυτος παρηινει θαρρυνων τοιαδε. ω ανδρες ελληνες, ουκ ανθρωπων απορων βαρβαρων συμμα χους υμας αγω, αλλα νομιζων αμεινονας και κρειττους πολλων βαρβαρων υμας ειναι, δια τουτο προσελαβον. οπως ουν εσεσθε ανδρες αξιοι της ελευθεριας ης κεκτησθε και ης υμας εγω ευδαιμονιζω. ευ γαρ ιστε οτι την ελευθεριαν ελοιμην αν αντι ων εχω παντων και αλλων πολλαπλασιων. οπως δε και ειδητε εις οιον ερχεσθε αγωνα, υμας ειδως διδαξω. το μεν γαρ πληθος πολυ και κραυγηι πολληι επιασιν: αν δε ταυτα ανασχησθε, τα αλλα και αισχυνεσθαι μοι δοκω οιους ημιν γνωσεσθε τους εν τηι χωραι οντας ανθρωπους. υμων δε ανδρων οντων και ευ των εμων γενομενων, εγω υμων τον μεν οικαδε βουλομενον απιεναι τοις οικοι ζηλωτον ποιησω απελθειν, πολλους δε οιμαι ποιησειν τα παρ' εμοι ελεσθαι αντι των οικοι. ενταυθα γαυλιτης παρων, φυγας σαμιος, πιστος δε κυρωι, ειπεν: και μην, ω κυρε, λεγουσι τινες οτι πολλα υπισχνηι νυν δια το εν τοιουτωι ειναι του κινδυνου προσιοντος, αν δε ευ γενηται τι, ου μεμνησεσθαι σε φασιν: ενιοι δε ουδ' ει μεμνηιο τε και βουλοιο δυνασθαι αν αποδουναι οσα υπισχνηι. ακουσας ταυτα ελεξεν ο κυρος: αλλ' εστι μεν ημιν, ω ανδρες, αρχη πατρωια προς μεν μεσημβριαν μεχρι ου δια καυμα ου δυνανται οικειν ανθρωποι, προς δε αρκτον μεχρι ου δια χειμωνα: τα δ' εν μεσωι τουτων παντα σατραπευουσιν οι του εμου αδελφου φιλοι. ην δ' ημεις νικησωμεν, ημας δει τους ημετερους φιλους τουτων εγκρατεις ποιησαι. ωστε ου τουτο δεδοικα, μη ουκ εχω ο τι δω εκαστωι των φιλων, αν ευ γενηται, αλλα μη ουκ εχω ικανους οις δω. υμων δε των ελληνων και στεφανον εκαστωι χρυσουν δωσω. οι δε ταυτα ακουσαντες αυτοι τε ησαν πολυ προθυμοτεροι και τοις αλλοις εξηγγελλον. εισηισαν δε παρ' αυτον οι τε στρατηγοι και των αλλων ελληνων τινες αξιουντες ειδεναι τι σφισιν εσται, εαν κρατησωσιν. ο δε εμπιμπλας απαντων την γνωμην απεπεμπε. παρεκελευοντο δε αυτωι παντες οσοιπερ διελεγοντο μη μαχεσθαι, αλλ' οπισθεν εαυτων ταττεσθαι. εν δε τωι καιρωι τουτωι κλεαρχος ωδε πως ηρετο τον κυρον: οιει γαρ σοι μαχεισθαι, ω κυρε, τον αδελφον; νη δι', εφη ο κυρος, ειπερ γε δαρειου και παρυσατιδος εστι παις, εμος δε αδελφος, ουκ αμαχει ταυτ' εγω ληψομαι. ενταυθα δη εν τηι εξοπλισιαι αριθμος εγενετο των μεν ελληνων ασπις μυρια και τετρακοσια, πελτασται δε δισχιλιοι και πεντακοσιοι, των δε μετα κυρου βαρβαρων δεκα μυριαδες και αρματα δρεπανηφορα αμφι τα εικοσι. των δε πολεμιων ελεγοντο ειναι εκατον και εικοσι μυριαδες και αρματα δρεπανηφορα διακοσια. αλλοι δε ησαν εξακισχιλιοι ιππεις, ων αρταγερσης ηρχεν: ουτοι δ' αυ προ αυτου βασιλεως τεταγμενοι ησαν. του δε βασιλεως στρατευματος ησαν αρχοντες και στρατηγοι και ηγεμονες τετταρες, τριακοντα μυριαδων εκαστος, αβροκομας, τισσαφερνης, γωβρυας, αρβακης. τουτων δε παρεγενοντο εν τηι μαχηι ενενηκοντα μυριαδες και αρματα δρεπανηφορα εκατον και πεντηκοντα: αβροκομας δε υστερησε της μαχης ημεραις πεντε, εκ φοινικης ελαυνων. ταυτα δε ηγγελλον προς κυρον οι αυτομολησαντες [εκ των πολεμιων] παρα μεγαλου βασιλεως προ της μαχης, και μετα την μαχην οι υστερον εληφθησαν των πολεμιων ταυτα ηγγελλον. εντευθεν δε κυρος εξελαυνει σταθμον ενα παρασαγγας τρεις συντεταγμενωι τωι στρατευματι παντι και τωι ελληνικωι και τωι βαρβαρικωι: ωιετο γαρ ταυτηι τηι ημεραι μαχεισθαι βασιλεα: κατα γαρ μεσον τον σταθμον τουτον ταφρος ην ορυκτη βαθεια, το μεν ευρος οργυιαι πεντε, το δε βαθος οργυιαι τρεις. παρετετατο δε η ταφρος ανω δια του πεδιου επι δωδεκα παρασαγγας μεχρι του μηδιας τειχους. [ενθα αι διωρυχες, απο του τιγρητος ποταμου ρεουσαι: εισι δε τετταρες, το μεν ευρος πλεθριαιαι, βαθειαι δε ισχυρως, και πλοια πλει εν αυταις σιταγωγα: εισβαλλουσι δε εις τον ευφρατην, διαλειπουσι δ' εκαστη παρασαγγην, γεφυραι, δ' επεισιν.] ην δε παρα τον ευφρατην παροδος στενη μεταξυ του ποταμου και της ταφρου ως εικοσι ποδων το ευρος: ταυτην δε την ταφρον βασιλευς ποιει μεγας αντι ερυματος, επειδη πυνθανεται κυρον προσελαυνοντα. ταυτην δη την παροδον κυρος τε και η στρατια παρηλθε και εγενοντο εισω της ταφρου. ταυτηι μεν ουν τηι ημεραι ουκ εμαχεσατο βασιλευς, αλλ' υποχωρουντων φανερα ησαν και ιππων και ανθρωπων ιχνη πολλα. ενταυθα κυρος σιλανον καλεσας τον αμπρακιωτην μαντιν εδωκεν αυτωι δαρεικους τρισχιλιους, οτι τηι ενδεκατηι απ' εκεινης ημεραι προτερον θυομενος ειπεν αυτωι οτι βασιλευς ου μαχειται δεκα ημερων, κυρος δ' ειπεν: ουκ αρα ετι μαχειται, ει εν ταυταις ου μαχειται ταις ημεραις: εαν δ' αληθευσηις, υπισχνουμαι σοι δεκα ταλαντα. τουτο το χρυσιον τοτε απεδωκεν, επει παρηλθον αι δεκα ημεραι. επει δ' επι τηι ταφρωι ουκ εκωλυε βασιλευς το κυρου στρατευμα διαβαινειν, εδοξε και κυρωι και τοις αλλοις απεγνωκεναι του μαχεσθαι: ωστε τηι υστεραιαι κυρος επορευετο ημελημενως μαλλον. τηι δε τριτηι επι τε του αρματος καθημενος την πορειαν εποιειτο και ολιγους εν ταξει εχων προ αυτου, το δε πολυ αυτωι ανατεταραγμενον επορευετο και των οπλων τοις στρατιωταις πολλα επι αμαξων ηγοντο και υποζυγιων. και ηδη τε ην αμφι αγοραν πληθουσαν και πλησιον ην ο σταθμος ενθα εμελλε καταλυειν, ηνικα πατηγυας, ανηρ περσης των αμφι κυρον χρηστος, προφαινεται ελαυνων ανα κρατος ιδρουντι τωι ιππωι, και ευθυς πασιν οις ενετυγχανεν εβοα και βαρβαρικως και ελληνικως οτι βασιλευς συν στρατευματι πολλωι προσερχεται ως εις μαχην παρεσκευασμενος. ενθα δη πολυς ταραχος εγενετο: αυτικα γαρ εδοκουν οι ελληνες και παντες δε ατακτοις σφισιν επιπεσεισθαι: κυρος τε καταπηδησας απο του αρματος τον θωρακα ενεδυετο και αναβας επι τον ιππον τα παλτα εις τας χειρας ελαβε, τοις τε αλλοις πασι παρηγγελλεν εξοπλιζεσθαι και καθιστασθαι εις την εαυτου ταξιν εκαστον. ενθα δη συν πολληι σπουδηι καθισταντο, κλεαρχος μεν τα δεξια του κερατος εχων προς τωι ευφρατηι ποταμωι, προξενος δε εχομενος, οι δ' αλλοι μετα τουτον, μενων δε †και το στρατευμα† το ευωνυμον κερας εσχε του ελληνικου. του δε βαρβαρικου ιππεις μεν παφλαγονες εις χιλιους παρα κλεαρχον εστησαν εν τωι δεξιωι και το ελληνικον πελταστικον, εν δε τωι ευωνυμωι αριαιος τε ο κυρου υπαρχος και το αλλο βαρβαρικον, κυρος δε και ιππεις τουτου οσον εξακοσιοι <κατα το μεσον>, ωπλισμενοι θωραξι μεν αυτοι και παραμηριδιοις και κρανεσι παντες πλην κυρου: κυρος δε ψιλην εχων την κεφαλην εις την μαχην καθιστατο [λεγεται δε και τους αλλους περσας ψιλαις ταις κεφαλαις εν τωι πολεμωι διακινδυνευειν]. οι δ' ιπποι παντες [οι μετα κυρου] ειχον και προμετωπιδια και προστερνιδια: ειχον δε και μαχαιρας οι ιππεις ελληνικας. και ηδη τε ην μεσον ημερας και ουπω καταφανεις ησαν οι πολεμιοι: ηνικα δε δειλη εγιγνετο, εφανη κονιορτος ωσπερ νεφελη λευκη, χρονωι δε συχνωι υστερον ωσπερ μελανια τις εν τωι πεδιωι επι πολυ. οτε δε εγγυτερον εγιγνοντο, ταχα δη και χαλκος τις ηστραπτε και λογχαι και αι ταξεις καταφανεις εγιγνοντο. και ησαν ιππεις μεν λευκοθωρακες επι του ευωνυμου των πολεμιων: τισσαφερνης ελεγετο τουτων αρχειν: εχομενοι δε γερροφοροι, εχομενοι δε οπλιται συν ποδηρεσι ξυλιναις ασπισιν. αιγυπτιοι δ' ουτοι ελεγοντο ειναι: αλλοι δ' ιππεις, αλλοι τοξοται. παντες δ' ουτοι κατα εθνη εν πλαισιωι πληρει ανθρωπων εκαστον το εθνος επορευετο. προ δε αυτων αρματα διαλειποντα συχνον απ' αλληλων τα δη δρεπανηφορα καλουμενα: ειχον δε τα δρεπανα εκ των αξονων εις πλαγιον αποτεταμενα και υπο τοις διφροις εις γην βλεποντα, ως διακοπτειν οτωι εντυγχανοιεν. η δε γνωμη ην ως εις τας ταξεις των ελληνων ελωντα και διακοψοντα. ο μεντοι κυρος ειπεν οτε καλεσας παρεκελευετο τοις ελλησι την κραυγην των βαρβαρων ανεχεσθαι, εψευσθη τουτο: ου γαρ κραυγηι αλλα σιγηι ως ανυστον και ησυχηι εν ισωι και βραδεως προσηισαν. και εν τουτωι κυρος παρελαυνων αυτος συν πιγρητι τωι ερμηνει και αλλοις τρισιν η τετταρσι τωι κλεαρχωι εβοα αγειν το στρατευμα κατα μεσον το των πολεμιων, οτι εκει βασιλευς ειη: καν τουτ', εφη, νικωμεν, πανθ' ημιν πεποιηται. ορων δε ο κλεαρχος το μεσον στιφος και ακουων κυρου εξω οντα του ελληνικου ευωνυμου βασιλεα (τοσουτον γαρ πληθει περιην βασιλευς ωστε μεσον των εαυτου εχων του κυρου ευωνυμου εξω ην) αλλ' ομως ο κλεαρχος ουκ ηθελεν αποσπασαι απο του ποταμου το δεξιον κερας, φοβουμενος μη κυκλωθειη εκατερωθεν, τωι δε κυρωι απεκρινατο οτι αυτωι μελει οπως καλως εχοι. και εν τουτωι τωι καιρωι το μεν βαρβαρικον στρατευμα ομαλως προηιει, το δε ελληνικον ετι εν τωι αυτωι μενον συνεταττετο εκ των ετι προσιοντων. και ο κυρος παρελαυνων ου πανυ προς αυτωι στρατευματι κατεθεατο εκατερωσε αποβλεπων εις τε τους πολεμιους και τους φιλους. ιδων δε αυτον απο του ελληνικου ξενοφων αθηναιος, πελασας ως συναντησαι ηρετο ει τι παραγγελλοι: ο δ' επιστησας ειπε και λεγειν εκελευε πασιν οτι και τα ιερα καλα και τα σφαγια καλα. ταυτα δε λεγων θορυβου ηκουσε δια των ταξεων ιοντος, και ηρετο τις ο θορυβος ειη. ο δε [κλεαρχος] ειπεν οτι συνθημα παρερχεται δευτερον ηδη. και ος εθαυμασε τις παραγγελλει και ηρετο ο τι ειη το συνθημα. ο δ' απεκρινατο: ζευς σωτηρ και νικη. ο δε κυρος ακουσας, αλλα δεχομαι τε, εφη, και τουτο εστω. ταυτα δ' ειπων εις την αυτου χωραν απηλαυνε. και ουκετι τρια η τετταρα σταδια διειχετην τω φαλαγγε απ' αλληλων ηνικα επαιανιζον τε οι ελληνες και ηρχοντο αντιοι ιεναι τοις πολεμιοις. ως δε πορευομενων εξεκυμαινε τι της φαλαγγος, το υπολειπομενον ηρξατο δρομωι θειν: και αμα εφθεγξαντο παντες οιον τωι ενυαλιωι ελελιζουσι, και παντες δε εθεον. λεγουσι δε τινες ως και ταις ασπισι προς τα δορατα εδουπησαν φοβον ποιουντες τοις ιπποις. πριν δε τοξευμα εξικνεισθαι εκκλινουσιν οι βαρβαροι και φευγουσι. και ενταυθα δη εδιωκον μεν κατα κρατος οι ελληνες, εβοων δε αλληλοις μη θειν δρομωι, αλλ' εν ταξει επεσθαι. τα δ' αρματα εφεροντο τα μεν δι' αυτων των πολεμιων, τα δε και δια των ελληνων κενα ηνιοχων. οι δ' επει προιδοιεν, διισταντο: εστι δ' οστις και κατεληφθη ωσπερ εν ιπποδρομωι εκπλαγεις: και ουδεν μεντοι ουδε τουτον παθειν εφασαν, ουδ' αλλος δε των ελληνων εν ταυτηι τηι μαχηι επαθεν ουδεις ουδεν, πλην επι τωι ευωνυμωι τοξευθηναι τις ελεγετο. κυρος δ' ορων τους ελληνας νικωντας το καθ' αυτους και διωκοντας, ηδομενος και προσκυνουμενος ηδη ως βασιλευς υπο των αμφ' αυτον, ουδ' ως εξηχθη διωκειν, αλλα συνεσπειραμενην εχων την των συν εαυτωι εξακοσιων ιππεων ταξιν επεμελειτο ο τι ποιησει βασιλευς. και γαρ ηιδει αυτον οτι μεσον εχοι του περσικου στρατευματος. και παντες δ' οι των βαρβαρων αρχοντες μεσον εχοντες το αυτων ηγουνται, νομιζοντες ουτω και εν ασφαλεστατωι ειναι, ην ηι η ισχυς αυτων εκατερωθεν, και ει τι παραγγειλαι χρηιζοιεν, ημισει αν χρονωι αισθανεσθαι το στρατευμα. και βασιλευς δη τοτε μεσον εχων της αυτου στρατιας ομως εξω εγενετο του κυρου ευωνυμου κερατος. επει δ' ουδεις αυτωι εμαχετο εκ του αντιου ουδε τοις αυτου τεταγμενοις εμπροσθεν, επεκαμπτεν ως εις κυκλωσιν. ενθα δη κυρος δεισας μη οπισθεν γενομενος κατακοψηι το ελληνικον ελαυνει αντιος: και εμβαλων συν τοις εξακοσιοις νικαι τους προ βασιλεως τεταγμενους και εις φυγην ετρεψε τους εξακισχιλιους, και αποκτειναι λεγεται αυτος τηι εαυτου χειρι αρταγερσην τον αρχοντα αυτων. ως δ' η τροπη εγενετο, διασπειρονται και οι κυρου εξακοσιοι εις το διωκειν ορμησαντες, πλην πανυ ολιγοι αμφ' αυτον κατελειφθησαν, σχεδον οι ομοτραπεζοι καλουμενοι. συν τουτοις δε ων καθοραι βασιλεα και το αμφ' εκεινον στιφος: και ευθυς ουκ ηνεσχετο, αλλ' ειπων τον ανδρα ορω ιετο επ' αυτον και παιει κατα το στερνον και τιτρωσκει δια του θωρακος, ως φησι κτησιας ο ιατρος, και ιασθαι αυτος το τραυμα φησι. παιοντα δ' αυτον ακοντιζει τις παλτωι υπο τον οφθαλμον βιαιως: και ενταυθα μαχομενοι και βασιλευς και κυρος και οι αμφ' αυτους υπερ εκατερου, οποσοι μεν των αμφι βασιλεα απεθνηισκον κτησιας λεγει: παρ' εκεινωι γαρ ην: κυρος δε αυτος τε απεθανε και οκτω οι αριστοι των περι αυτον εκειντο επ' αυτωι. αρταπατης δ' ο πιστοτατος αυτωι των σκηπτουχων θεραπων λεγεται, επειδη πεπτωκοτα ειδε κυρον, καταπηδησας απο του ιππου περιπεσειν αυτωι. και οι μεν φασι βασιλεα κελευσαι τινα επισφαξαι αυτον κυρωι, οι δ' εαυτον επισφαξασθαι σπασαμενον τον ακινακην: ειχε γαρ χρυσουν: και στρεπτον δ' εφορει και ψελια και ταλλα ωσπερ οι αριστοι περσων: ετετιμητο γαρ υπο κυρου δι' ευνοιαν τε και πιστοτητα. κυρος μεν ουν ουτως ετελευτησεν, ανηρ ων περσων των μετα κυρον τον αρχαιον γενομενων βασιλικωτατος τε και αρχειν αξιωτατος, ως παρα παντων ομολογειται των κυρου δοκουντων εν πειραι γενεσθαι. πρωτον μεν γαρ ετι παις ων, οτ' επαιδευετο και συν τωι αδελφωι και συν τοις αλλοις παισι, παντων παντα κρατιστος ενομιζετο. παντες γαρ οι των αριστων περσων παιδες επι ταις βασιλεως θυραις παιδευονται: ενθα πολλην μεν σωφροσυνην καταμαθοι αν τις, αισχρον δ' ουδεν ουτ' ακουσαι ουτ' ιδειν εστι. θεωνται δ' οι παιδες και τιμωμενους υπο βασιλεως και ακουουσι, και αλλους ατιμαζομενους: ωστε ευθυς παιδες οντες μανθανουσιν αρχειν τε και αρχεσθαι. ενθα κυρος αιδημονεστατος μεν πρωτον των ηλικιωτων εδοκει ειναι, τοις τε πρεσβυτεροις και των εαυτου υποδεεστερων μαλλον πειθεσθαι, επειτα δε φιλιπποτατος και τοις ιπποις αριστα χρησθαι: εκρινον δ' αυτον και των εις τον πολεμον εργων, τοξικης τε και ακοντισεως, φιλομαθεστατον ειναι και μελετηροτατον. επει δε τηι ηλικιαι επρεπε, και φιλοθηροτατος ην και προς τα θηρια μεντοι φιλοκινδυνοτατος. και αρκτον ποτε επιφερομενην ουκ ετρεσεν, αλλα συμπεσων κατεσπασθη απο του ιππου, και τα μεν επαθεν, ων και τας ωτειλας ειχεν, τελος δε κατεκανε: και τον πρωτον μεντοι βοηθησαντα πολλοις μακαριστον εποιησεν. επει δε κατεπεμφθη υπο του πατρος σατραπης λυδιας τε και φρυγιας της μεγαλης και καππαδοκιας, στρατηγος δε και παντων απεδειχθη οις καθηκει εις καστωλου πεδιον αθροιζεσθαι, πρωτον μεν επεδειξεν αυτον, οτι περι πλειστου ποιοιτο, ει τωι σπεισαιτο και ει τωι συνθοιτο και ει τωι υποσχοιτο τι, μηδεν ψευδεσθαι. και γαρ ουν επιστευον μεν αυτωι αι πολεις επιτρεπομεναι, επιστευον δ' οι ανδρες: και ει τις πολεμιος εγενετο, σπεισαμενου κυρου επιστευε μηδεν αν παρα τας σπονδας παθειν. τοιγαρουν επει τισσαφερνει επολεμησε, πασαι αι πολεις εκουσαι κυρον ειλοντο αντι τισσαφερνους πλην μιλησιων: ουτοι δε οτι ουκ ηθελε τους φευγοντας προεσθαι εφοβουντο αυτον. και γαρ εργωι επεδεικνυτο και ελεγεν οτι ουκ αν ποτε προοιτο, επει απαξ φιλος αυτοις εγενετο, ουδ' ει ετι μεν μειους γενοιντο, ετι δε κακιον πραξειαν. φανερος δ' ην και ει τις τι αγαθον η κακον ποιησειεν αυτον, νικαν πειρωμενος: και ευχην δε τινες αυτου εξεφερον ως ευχοιτο τοσουτον χρονον ζην εστε νικωιη και τους ευ και κακως ποιουντας αλεξομενος. και γαρ ουν πλειστοι δη αυτωι ενι γε ανδρι των εφ' ημων επεθυμησαν και χρηματα και πολεις και τα εαυτων σωματα προεσθαι. ου μεν δη ουδε τουτ' αν τις ειποι, ως τους κακουργους και αδικους εια καταγελαν, αλλα αφειδεστατα παντων ετιμωρειτο: πολλακις δ' ην ιδειν παρα τας στειβομενας οδους και ποδων και χειρων και οφθαλμων στερομενους ανθρωπους: ωστ' εν τηι κυρου αρχηι εγενετο και ελληνι και βαρβαρωι μηδεν αδικουντι αδεως πορευεσθαι οπηι τις ηθελεν, εχοντι ο τι προχωροιη. τους γε μεντοι αγαθους εις πολεμον ωμολογητο διαφεροντως τιμαν. και πρωτον μεν ην αυτωι πολεμος προς πισιδας και μυσους: στρατευομενος ουν και αυτος εις ταυτας τας χωρας, ους εωρα εθελοντας κινδυνευειν, τουτους και αρχοντας εποιει ης κατεστρεφετο χωρας, επειτα δε και αλλοις δωροις ετιμα: ωστε φαινεσθαι τους μεν αγαθους ευδαιμονεστατους, τους δε κακους δουλους τουτων †αξιουσθαι† ειναι. τοιγαρουν πολλη ην αφθονια αυτωι των εθελοντων κινδυνευειν, οπου τις οιοιτο κυρον αισθησεσθαι. εις γε μην δικαιοσυνην ει τις φανερος γενοιτο επιδεικνυσθαι βουλομενος, περι παντος εποιειτο τουτους †πλουσιωτερους† ποιειν των εκ του αδικου φιλοκερδουντων. και γαρ ουν αλλα τε πολλα δικαιως αυτωι διεχειριζετο και στρατευματι αληθινωι εχρησατο. και γαρ στρατηγοι και λοχαγοι, οι χρηματων ενεκα προς εκεινον επλευσαν, εγνωσαν κερδαλεωτερον ειναι κυρωι †καλως πειθαρχειν† η το κατα μηνα κερδος. αλλα μην ει τις γε τι αυτωι προσταξαντι καλως υπηρετησειεν, ουδενι πωποτε αχαριστον ειασε την προθυμιαν. τοιγαρουν δη κρατιστοι υπηρεται παντος εργου κυρωι ελεχθησαν γενεσθαι. ει δε τινα ορωιη δεινον οντα οικονομον εκ του δικαιου και κατασκευαζοντα τε ης αρχοι χωρας και προσοδους ποιουντα, ουδενα αν πωποτε αφειλετο, αλλ' αει πλειω προσεδιδου: ωστε και ηδεως επονουν και θαρραλεως εκτωντο και †ο επεπατο αυ† τις ηκιστα κυρον εκρυπτεν: ου γαρ φθονων τοις φανερως πλουτουσιν εφαινετο, αλλα πειρωμενος χρησθαι τοις των αποκρυπτομενων χρημασι. φιλους γε μην, οσους ποιησαιτο και ευνους γνοιη οντας και ικανους κρινειε συνεργους ειναι ο τι τυγχανει βουλομενος κατεργαζεσθαι, ομολογειται προς παντων κρατιστος δη γενεσθαι θεραπευειν. και γαρ αυτο τουτο ουπερ αυτος ενεκα φιλων ωιετο δεισθαι, ως συνεργους εχοι, και αυτος επειρατο συνεργος τοις φιλοις κρατιστος ειναι τουτου οτου αισθανοιτο εκαστον επιθυμουντα. δωρα δε πλειστα μεν οιμαι εις γε ανηρ ελαμβανε δια πολλα: ταυτα δε παντων δη μαλιστα τοις φιλοις διεδιδου, προς τους τροπους εκαστου σκοπων και οτου μαλιστα ορωιη εκαστον δεομενον. και οσα τωι σωματι αυτου πεμποι τις η ως εις πολεμον η ως εις καλλωπισμον, και περι τουτων λεγειν αυτον εφασαν οτι το μεν εαυτου σωμα ουκ αν δυναιτο τουτοις πασι κοσμηθηναι, φιλους δε καλως κεκοσμημενους μεγιστον κοσμον ανδρι νομιζοι. και το μεν τα μεγαλα νικαν τους φιλους ευ ποιουντα ουδεν θαυμαστον, επειδη γε και δυνατωτερος ην: το δε τηι επιμελειαι περιειναι των φιλων και τωι προθυμεισθαι χαριζεσθαι, ταυτα εμοιγε μαλλον δοκει αγαστα ειναι. κυρος γαρ επεμπε βικους οινου ημιδεεις πολλακις οποτε πανυ ηδυν λαβοι, λεγων οτι ουπω δη πολλου χρονου τουτου ηδιονι οινωι επιτυχοι: τουτον ουν σοι επεμψε και δειται σου τημερον τουτον εκπιειν συν οις μαλιστα φιλεις. πολλακις δε χηνας ημιβρωτους επεμπε και αρτων ημισεα και αλλα τοιαυτα, επιλεγειν κελευων τον φεροντα: τουτοις ησθη κυρος: βουλεται ουν και σε τουτων γευσασθαι. οπου δε χιλος σπανιος πανυ ειη, αυτος δε δυναιτο παρασκευασασθαι δια το πολλους εχειν υπηρετας και δια την επιμελειαν, διαπεμπων εκελευε τους φιλους τοις τα εαυτων σωματα αγουσιν ιπποις εμβαλλειν τουτον τον χιλον, ως μη πεινωντες τους εαυτου φιλους αγωσιν. ει δε δη ποτε πορευοιτο και πλειστοι μελλοιεν οψεσθαι, προσκαλων τους φιλους εσπουδαιολογειτο, ως δηλοιη ους τιμαι. ωστε εγω μεν γε, εξ ων ακουω, ουδενα κρινω υπο πλειονων πεφιλησθαι ουτε ελληνων ουτε βαρβαρων. τεκμηριον δε τουτου και τοδε. παρα μεν κυρου δουλου οντος ουδεις απηιει προς βασιλεα, πλην οροντας επεχειρησε: και ουτος δη ον ωιετο πιστον οι ειναι ταχυ αυτον ηυρε κυρωι φιλαιτερον η εαυτωι: παρα δε βασιλεως πολλοι προς κυρον απηλθον, επειδη πολεμιοι αλληλοις εγενοντο, και ουτοι μεντοι οι μαλιστα υπ' αυτου αγαπωμενοι, νομιζοντες παρα κυρωι οντες αγαθοι αξιωτερας αν τιμης τυγχανειν η παρα βασιλει. μεγα δε τεκμηριον και το εν τηι τελευτηι του βιου αυτωι γενομενον οτι και αυτος ην αγαθος και κρινειν ορθως εδυνατο τους πιστους και ευνους και βεβαιους. αποθνηισκοντος γαρ αυτου παντες οι περι αυτον φιλοι και συντραπεζοι απεθανον μαχομενοι υπερ κυρου πλην αριαιου: ουτος δε τεταγμενος ετυγχανεν επι τωι ευωνυμωι του ιππικου αρχων: ως δ' ηισθετο κυρον πεπτωκοτα, εφυγεν εχων και το στρατευμα παν ου ηγειτο. ενταυθα δη κυρου αποτεμνεται η κεφαλη και η χειρ η δεξια. βασιλευς δε [και οι συν αυτωι] διωκων εισπιπτει εις το κυρειον στρατοπεδον: και οι μεν μετα αριαιου ουκετι ιστανται, αλλα φευγουσι δια του αυτων στρατοπεδου εις τον σταθμον ενθεν ωρμωντο: τετταρες δ' ελεγοντο παρα σαγγαι ειναι της οδου. βασιλευς δε και οι συν αυτωι τα τε αλλα πολλα διαρπαζουσι και την φωκαιδα την κυρου παλλακιδα την σοφην και καλην λεγομενην ειναι λαμβανει. η δε μιλησια η νεωτερα ληφθεισα υπο των αμφι βασιλεα εκφευγει γυμνη προς των ελληνων οι ετυχον εν τοις σκευοφοροις οπλα εχοντες και αντιταχθεντες πολλους μεν των αρπαζοντων απεκτειναν, οι δε και αυτων απεθανον: ου μην εφυγον γε, αλλα και ταυτην εσωσαν και ταλλα, οποσα εντος αυτων και χρηματα και ανθρωποι εγενοντο, παντα εσωσαν. ενταυθα διεσχον αλληλων βασιλευς τε και οι ελληνες ως τριακοντα σταδια, οι μεν διωκοντες τους καθ' αυτους ως παντας νικωντες, οι δ' αρπαζοντες ως ηδη παντες νικωντες. επει δ' ηισθοντο οι μεν ελληνες οτι βασιλευς συν τωι στρατευματι εν τοις σκευοφοροις ειη, βασιλευς δ' αυ ηκουσε τισσαφερνους οτι οι ελληνες νικωιεν το καθ' αυτους και εις το προσθεν οιχονται διωκοντες, ενθα δη βασιλευς μεν αθροιζει τε τους εαυτου και συνταττεται, ο δε κλεαρχος εβουλευετο προξενον καλεσας (πλησιαιτατος γαρ ην), ει πεμποιεν τινας †η παντες ιοιεν επι το στρατοπεδον αρηξοντες†. εν τουτωι και βασιλευς δηλος ην προσιων παλιν, ως εδοκει, οπισθεν. και οι μεν ελληνες στραφεντες παρεσκευαζοντο ως ταυτηι προσιοντος και δεξομενοι, ο δε βασιλευς ταυτηι μεν ουκ ηγεν, ηι δε παρηλθεν εξω του ευωνυμου κερατος ταυτηι και απηγεν, αναλαβων και τους εν τηι μαχηι προς τους ελληνας αυτομολησαντας και τισσαφερνην και τους συν αυτωι. ο γαρ τισσαφερνης εν τηι πρωτηι συνοδωι ουκ εφυγεν, αλλα διηλασε παρα τον ποταμον κατα τους ελληνας πελταστας: διελαυνων δε κατεκανε μεν ουδενα, διασταντες δ' οι ελληνες επαιον και ηκοντιζον αυτους: επισθενης δε αμφιπολιτης ηρχε των πελταστων και ελεγετο φρονιμος γενεσθαι. ο δ' ουν τισσαφερνης ως μειον εχων απηλλαγη, παλιν μεν ουκ αναστρεφει, εις δε το στρατοπεδον αφικομενος το των ελληνων εκει συντυγχανει βασιλει, και ομου δη παλιν συνταξαμενοι επορευοντο. επει δ' ησαν κατα το ευωνυμον των ελληνων κερας, εδεισαν οι ελληνες μη προσαγοιεν προς το κερας και περιπτυξαντες αμφοτερωθεν αυτους κατακοψειαν: και εδοκει αυτοις αναπτυσσειν το κερας και ποιησασθαι οπισθεν τον ποταμον. εν ωι δε ταυτα εβουλευοντο, και δη βασιλευς παραμειψαμενος εις το αυτο σχημα κατεστησεν αντιαν την φαλαγγα ωσπερ το πρωτον μαχουμενος συνηιει. ως δε ειδον οι ελληνες εγγυς τε οντας και παρατεταγμενους, αυθις παιανισαντες επηισαν πολυ ετι προθυμοτερον η το προσθεν. οι δ' αυ βαρβαροι ουκ εδεχοντο, αλλα εκ πλεονος η το προσθεν εφευγον: οι δ' επεδιωκον μεχρι κωμης τινος: ενταυθα δ' εστησαν οι ελληνες: υπερ γαρ της κωμης γηλοφος ην, εφ' ου ανεστραφησαν οι αμφι βασιλεα, πεζοι μεν ουκετι, των δε ιππεων ο λοφος ενεπλησθη, ωστε το ποιουμενον μη γιγνωσκειν. και το βασιλειον σημειον οραν εφασαν αιετον τινα χρυσουν επι πελτηι †επι ξυλου† ανατεταμενον. επει δε και ενταυθ' εχωρουν οι ελληνες, λειπουσι δη και τον λοφον οι ιππεις: ου μην ετι αθροοι αλλ' αλλοι αλλοθεν: εψιλουτο δ' ο λοφος των ιππεων: τελος δε και παντες απεχωρησαν. ο ουν κλεαρχος ουκ ανεβιβαζεν επι τον λοφον, αλλ' υπ' αυτον στησας το στρατευμα πεμπει λυκιον τον συρακοσιον και αλλον επι τον λοφον και κελευει κατιδοντας τα υπερ του λοφου τι εστιν απαγγειλαι. και ο λυκιος ηλασε τε και ιδων απαγγελλει οτι φευγουσιν ανα κρατος. σχεδον δ' οτε ταυτα ην και ηλιος εδυετο. ενταυθα δ' εστησαν οι ελληνες και θεμενοι τα οπλα ανεπαυοντο: και αμα μεν εθαυμαζον οτι ουδαμου κυρος φαινοιτο ουδ' αλλος απ' αυτου ουδεις παρηιει: ου γαρ ηιδεσαν αυτον τεθνηκοτα, αλλ' εικαζον η διωκοντα οιχεσθαι η καταληψομενον τι προεληλακεναι: και αυτοι εβουλευοντο ει αυτου μειναντες τα σκευοφορα ενταυθα αγοιντο η απιοιεν επι το στρατοπεδον. εδοξεν αυτοις απιεναι: και αφικνουνται αμφι δορπηστον επι τας σκηνας. ταυτης μεν της ημερας τουτο το τελος εγενετο. καταλαμβανουσι δε των τε αλλων χρηματων τα πλειστα διηρπασμενα και ει τι σιτιον η ποτον ην, και τας αμαξας μεστος αλευρων και οινου, ας παρεσκευασατο κυρος, ινα ει ποτε σφοδρα το στρατευμα λαβοι ενδεια, διαδιδοιη τοις ελλησιν (ησαν δ' αυται τετρακοσιαι, ως ελεγοντο, αμαξαι), και ταυτας τοτε οι συν βασιλει διηρπασαν. ωστε αδειπνοι ησαν οι πλειστοι των ελληνων: ησαν δε και αναριστοι: πριν γαρ δη καταλυσαι το στρατευμα προς αριστον βασιλευς εφανη. ταυτην μεν ουν την νυκτα ουτω διεγενοντο. [9] {Work} {κυρου αναβασεωσ β} [ως μεν ουν ηθροισθη κυρωι το ελληνικον οτε επι τον αδελφον αρταξερξην εστρατευετο, και οσα εν τηι ανοδωι επραχθη και ως η μαχη εγενετο και ως κυρος ετελευτησε και ως επι το στρατοπεδον ελθοντες οι ελληνες εκοιμηθησαν οιομενοι τα παντα νικαν και κυρον ζην, εν τωι προσθεν λογωι δεδηλωται.] αμα δε τηι ημεραι συνελθοντες οι στρατηλοι εθαυμαζον οτι κυρος ουτε αλλον πεμπει σημανουντα ο τι χρη ποιειν ουτε αυτος φαινοιτο. εδοξεν ουν αυτοις συσκευασαμενοις α ειχον και εξοπλισαμενοις προιεναι εις το προσθεν, εως κυρωι συμμειξειαν. ηδη δε εν ορμηι οντων αμα ηλιωι ανεχοντι ηλθε προκλης ο τευθρανιας αρχων, γεγονως απο δαμαρατου του λακωνος, και γλους ο ταμω. ουτοι ελεγον οτι κυρος μεν τεθνηκεν, αριαιος δε πεφευγως εν τωι σταθμωι ειη μετα των αλλων βαρβαρων οθεν τηι προτεραιαι ωρμωντο, και λεγει οτι ταυτην μεν την ημεραν περιμενοιεν αυτους, ει μελλοιεν ηκειν, τηι δε αλληι απιεναι φαιη επι ιωνιας, οθενπερ ηλθε. ταυτα ακουσαντες οι στρατηγοι και οι αλλοι ελληνες πυνθανομενοι βαρεως εφερον. κλεαρχος δε ταδε ειπεν: αλλ' ωφελε μεν κυρος ζην: επει δε τετελευτηκεν, απαγγελλετε αριαιωι οτι ημεις νικωμεν τε βασιλεα και, ως ορατε, ουδεις ετι ημιν μαχεται, και, ει μη υμεις ηλθετε, επορευομεθα αν επι βασιλεα. επαγγελλομεθα δε αριαιωι, εαν ενθαδε ελθηι, εις τον θρονον τον βασιλειον καθιειν αυτον: των γαρ μαχην νικωντων και το αρχειν εστι. ταυτα ειπων αποστελλει τους αγγελους και συν αυτοις χειρισοφον τον λακωνα και μενωνα τον θετταλον: και γαρ αυτος μενων εβουλετο: ην γαρ φιλος και ξενος αριαιου. οι μεν ωιχοντο, κλεαρχος δε περιεμενε: το δε στρατευμα εποριζετο σιτον, οπως εδυνατο, εκ των υποζυγιων κοπτοντες τους βους και ονους: ξυλοις δε εχρωντο μικρον προιοντες απο της φαλαγγος, ου η μαχη εγενετο, τοις τε οιστοις πολλοις ουσιν, ους ηναγκαζον οι ελληνες εκβαλλειν τους αυτομολουντας παρα βασιλεως, και τοις γερροις και ταις ασπισι ταις ξυλιναις ταις αιγυπτιαις: πολλαι δε και πελται και αμαξαι ησαν φερεσθαι ερημοι: οις πασι χρωμενοι κρεα εψοντες ησθιον εκεινην την ημεραν. και ηδη τε ην περι πληθουσαν αγοραν και ερχονται παρα βασιλεως και τισσαφερνους κηρυκες οι μεν αλλοι βαρβαροι, ην δ' αυτων φαλινος εις ελλην, ος ετυγχανε παρα τισσαφερνει ων και εντιμως εχων: και γαρ προσεποιειτο επιστημων ειναι των αμφι ταξεις τε και οπλομαχιαν. ουτοι δε προσελθοντες και καλεσαντες τους των ελληνων αρχοντας λεγουσιν οτι βασιλευς κελευει τους ελληνας, επει νικων τυγχανει και κυρον απεκτονε, παραδοντας τα οπλα ιοντας επι βασιλεως θυρας ευρισκεσθαι αν τι δυνωνται αγαθον. ταυτα μεν ειπον οι βασιλεως κηρυκες: οι δε ελ ληνες βαρεως μεν ηκουσαν, ομως δε κλεαρχος τοσουτον ειπεν, οτι ου των νικωντων ειη τα οπλα παραδιδοναι: αλλ', εφη, υμεις μεν, ω ανδρες στρατηγοι, τουτοις αποκρινασθε ο τι καλλιστον τε και αριστον εχετε: εγω δε αυτικα ηξω. εκαλεσε γαρ τις αυτον των υπηρετων, οπως ιδοι τα ιερα εξηιρημενα: ετυχε γαρ θυομενος. ενθα δη απεκρινατο κλεανωρ ο αρκας, πρεσβυτατος ων, οτι προσθεν αν αποθανοιεν η τα οπλα παραδοιησαν: προξενος δε ο θηβαιος, αλλ' εγω, εφη, ω φαλινε, θαυμαζω ποτερα ως κρατων βασιλευς αιτει τα οπλα η ως δια φιλιαν δωρα. ει μεν γαρ ως κρατων, τι δει αυτον αιτειν και ου λαβειν ελθοντα; ει δε πεισας βουλεται λαβειν, λεγετω τι εσται τοις στρατιωταις, εαν αυτωι ταυτα χαρισωνται. προς ταυτα φαλινος ειπε: βασιλευς νικαν ηγειται, επει κυρον απεκτεινε. τις γαρ αυτωι εστιν οστις της αρχης αντιποιειται; νομιζει δε και υμας εαυτου ειναι, εχων εν μεσηι τηι εαυτου χωραι και ποταμων εντος αδιαβατων και πληθος ανθρωπων εφ' υμας δυναμενος αγαγειν, οσον ουδ' ει παρεχοι υμιν δυναισθε αν αποκτειναι. μετα τουτον θεοπομπος αθηναιος ειπεν: ω φαλινε, νυν, ως συ οραις, ημιν ουδεν εστιν αγαθον αλλο ει μη οπλα και αρετη. οπλα μεν ουν εχοντες οιομεθα αν και τηι αρετηι χρησθαι, παραδοντες δ' αν ταυτα και των σωματων στερηθηναι. μη ουν οιου τα μονα αγαθα ημιν οντα υμιν παραδωσειν, αλλα συν τουτοις και περι των υμετερων αγαθων μαχουμεθα. ακουσας δε ταυτα ο φαλινος εγελασε και ειπεν: αλλα φιλοσοφωι μεν εοικας, ω νεανισκε, και λεγεις ουκ αχαριστα: ισθι μεντοι ανοητος ων, ει οιει την υμετεραν αρετην περιγενεσθαι αν της βασιλεως δυναμεως. αλλους δε τινας εφασαν λεγειν υπομαλακιζομενους, ως και κυρωι πιστοι εγενοντο και βασιλει αν πολλου αξιοι γενοιντο, ει βουλοιτο φιλος γενεσθαι: και ειτε αλλο τι θελοι χρησθαι ειτ' επ' αιγυπτον στρατευειν, συγκαταστρεψαιντ' αν αυτωι. εν τουτωι κλεαρχος ηκε, και ηρωτησεν ει ηδη αποκεκριμενοι ειεν. φαλινος δε υπολαβων ειπεν: ουτοι μεν, ω κλεαρχε, αλλος αλλα λεγει: συ δ' ημιν ειπε τι λεγεις. ο δ' ειπεν: εγω σε, ω φαλινε, ασμενος εορακα, οιμαι δε και οι αλλοι παντες: συ τε γαρ ελλην ει και ημεις τοσουτοι οντες οσους συ οραις: εν τοιουτοις δε οντες πραγμασι συμβουλευομεθα σοι τι χρη ποιειν περι ων λεγεις. συ ουν προς θεων συμβουλευσον ημιν ο τι σοι δοκει καλλιστον και αριστον ειναι, και ο σοι τιμην οισει εις τον επειτα χρονον [ανα]λεγομενον, οτι φαλινος ποτε πεμφθεις παρα βασιλεως κελευσων τους ελληνας τα οπλα παραδουναι συμβουλευομενοις συνεβουλευσεν αυτοις ταδε. οισθα δε οτι αναγκη λεγεσθαι εν τηι ελλαδι α αν συμβουλευσηις. ο δε κλεαρχος ταυτα υπηγετο βουλομενος και αυτον τον παρα βασιλεως πρεσβευοντα συμβουλευσαι μη παραδουναι τα οπλα, οπως ευελπιδες μαλλον ειεν οι ελληνες. φαλινος δε υποστρεψας παρα την δοξαν αυτου ειπεν: εγω, ει μεν των μυριων ελπιδων μια τις υμιν εστι σωθηναι πολεμουντας βασιλει, συμβουλευω μη παραδιδοναι τα οπλα: ει δε τοι μηδεμια σωτηριας εστιν ελπις ακοντος βασιλεως, συμβουλευω σωιζεσθαι υμιν οπηι δυνατον. κλεαρχος δε προς ταυτα ειπεν: αλλα ταυτα μεν δη συ λεγεις: παρ' ημων δε απαγγελλε ταδε, οτι ημεις οιομεθα, ει μεν δεοι βασιλει φιλους ειναι, πλειονος αν αξιοι ειναι φιλοι εχοντες τα οπλα η παραδοντες αλλωι, ει δε δεοι πολεμειν, αμεινον αν πολεμειν εχοντες τα οπλα η αλλωι παραδοντες. ο δε φαλινος ειπε: ταυτα μεν δη απαγγελουμεν: αλλα και ταδε υμιν ειπειν εκελευσε βασιλευς, οτι μενουσι μεν υμιν αυτου σπονδαι ειησαν, προιουσι δε και απιουσι πολεμος. ειπατε ουν και περι τουτου ποτερα μενειτε και σπονδαι εισιν η ως πολεμου οντος παρ' υμων απαγγελω. κλεαρχος δ' ελεξεν: απαγγελλε τοινυν και περι τουτου οτι και ημιν ταυτα δοκει απερ και βασιλει. τι ουν ταυτα εστιν; εφη ο φαλινος. απεκρινατο κλεαρχος: ην μεν μενωμεν, σπονδαι, απιουσι δε και προιουσι πολεμος. ο δε παλιν ηρωτησε: σπονδας η πολεμον απαγγελω; κλεαρχος δε ταυτα παλιν απεκρινατο: σπονδαι μεν μενουσιν, απιουσι δε και προιουσι πολεμος. ο τι δε ποιησοι ου διεσημηνε. φαλινος μεν δη ωιχετο και οι συν αυτωι. οι δε παρα αριαιου ηκον προκλης και χειρισοφος: μενων δε αυτου εμενε παρα αριαιωι: ουτοι δε ελεγον οτι πολλους φαιη αριαιος ειναι περσας εαυτου βελτιους, ους ουκ αν ανασχεσθαι αυτου βασιλευοντος: αλλ' ει βουλεσθε συναπιεναι, ηκειν ηδη κελευει της νυκτος. ει δε μη, αυριον πρωι απιεναι φησιν. ο δε κλεαρχος ειπεν: αλλ' ουτω χρη ποιειν: εαν μεν ηκωμεν, ωσπερ λεγετε: ει δε μη, πραττετε οποιον αν τι υμιν οιησθε μαλιστα συμφερειν. ο τι δε ποιησοι ουδε τουτοις ειπε. μετα ταυτα ηδη ηλιου δυνοντος συγκαλεσας στρατηγους και λοχαγους ελεξε τοιαδε. εμοι, ω ανδρες, θυομενωι ιεναι επι βασιλεα ουκ εγιγνετο τα ιερα. και εικοτως αρα ουκ εγιγνετο: ως γαρ εγω νυν πυνθανομαι, εν μεσωι ημων και βασιλεως ο τιγρης ποταμος εστι ναυσιπορος, ον ουκ αν δυναιμεθα ανευ πλοιων διαβηναι: πλοια δε ημεις ουκ εχομεν. ου μεν δη αυτου γε μενειν οιον τε: τα γαρ επιτηδεια ουκ εστιν εχειν: ιεναι δε παρα τους κυρου φιλους πανυ καλα ημιν τα ιερα ην. ωδε ουν χρη ποιειν: απιοντας δειπνειν ο τι τις εχει: επειδαν δε σημηνηι τωι κερατι ως αναπαυεσθαι, συσκευαζεσθε: επειδαν δε το δευτερον, ανατιθεσθε επι τα υποζυγια: επι δε τωι τριτωι επεσθε τωι ηγουμενωι, τα μεν υποζυγια εχοντες προς του ποταμου, τα δε οπλα εξω. ταυτ' ακουσαντες οι στρατηγοι και λοχαγοι απηλθον και εποιουν ουτω. και το λοιπον ο μεν ηρχεν, οι δε επειθοντο, ουχ ελομενοι, αλλα ορωντες οτι μονος εφρονει οια δει τον αρχοντα, οι δ' αλλοι απειροι ησαν. [αριθμος της οδου ην ηλθον εξ εφεσου της ιωνιας μεχρι της μαχης σταθμοι τρεις και ενενηκοντα, παρασαγγαι πεντε και τριακοντα και πεντακοσιοι, σταδιοι πεντηκοντα και εξακισχιλιοι και μυριοι: απο δε της μαχης ελεγοντο ειναι εις βαβυλωνα σταδιοι εξηκοντα και τριακοσιοι.] εντευθεν επει σκοτος εγενετο μιλτοκυθης μεν ο θραιξ εχων τους τε ιππεας τους μεθ' εαυτου εις τετταρακοντα και των πεζων θραικων ως τριακοσιους ηυτομολησε προς βασιλεα. κλεαρχος δε τοις αλλοις ηγειτο κατα τα παρηγγελμενα, οι δ' ειποντο: και αφικνουνται εις τον πρωτον σταθμον παρ' αριαιον και την εκεινου στρατιαν αμφι μεσας νυκτας: και εν ταξει θεμενοι τα οπλα συνηλθον οι στρατηγοι και λοχαγοι των ελληνων παρ' αριαιον: και ωμοσαν οι τε ελληνες και ο αριαιος και των συν αυτωι οι κρατιστοι μητε προδωσειν αλληλους συμμαχοι τε εσεσθαι: οι δε βαρβαροι προσωμοσαν και ηγησεσθαι αδολως. ταυτα δ' ωμοσαν, σφαξαντες ταυρον και καπρον και κριον εις ασπιδα, οι μεν ελληνες βαπτοντες ξιφος, οι δε βαρβαροι λογχην. επει δε τα πιστα εγενετο, ειπεν ο κλεαρχος: αγε δη, ω αριαιε, επειπερ ο αυτος υμιν στολος εστι και ημιν, ειπε τινα γνωμην εχεις περι της πορειας, ποτερον απιμεν ηνπερ ηλθομεν η αλλην τινα εννενοηκεναι δοκεις οδον κρειττω. ο δ' ειπεν: ην μεν ηλθομεν απιοντες παντελως αν υπο λιμου απολοιμεθα: υπαρχει γαρ νυν ημιν ουδεν των επιτηδειων. επτακαιδεκα γαρ σταθμων των εγγυτατω ουδε δευρο ιοντες εκ της χωρας ουδεν ειχομεν λαμβανειν: ενθα δε τι ην, ημεις διαπορευομενοι κατεδαπανησαμεν. νυν δ' επινοουμεν πορευεσθαι μακροτεραν μεν, των δ' επιτηδειων ουκ απορησομεν. πορευτεον δ' ημιν τους πρωτους σταθμους ως αν δυνωμεθα μακροτατους, ινα ως πλειστον αποσπασωμεν του βασιλικου στρατευματος: ην γαρ απαξ δυο η τριων ημερων οδον αποσχωμεν, ουκετι μη δυνηται βασιλευς ημας καταλαβειν. ολιγωι μεν γαρ στρατευματι ου τολμησει εφεπεσθαι: πολυν δ' εχων δ' εχων στολον ου δυνησεται ταχεως πορευεσθαι: ισως δε και των επιτηδειων σπανιει. ταυτην, εφη, την γνωμην εχω εγωγε. ην δε αυτη η στρατηγια ουδεν αλλο δυναμενη η αποδραναι η αποφυγειν: η δε τυχη εστρατηγησε καλλιον. επει γαρ ημερα εγενετο, επορευοντο εν δεξιαι εχοντες τον ηλιον, λογιζομενοι ηξειν αμα ηλιωι δυνοντι εις κωμας της βαβυλωνιας χωρας: και τουτο μεν ουκ εψευσθησαν. ετι δε αμφι δειλην εδοξαν πολεμιους οραν ιππεας: και των τε ελληνων οι μη ετυχον εν ταις ταξεσιν οντες εις τας ταξεις εθεον, και αριαιος (ετυγχανε γαρ εφ' αμαξης πορευομενος διοτι ετετρωτο) καταβας εθωρακιζετο και οι συν αυτωι. εν ωι δε ωπλιζοντο ηκον λεγοντες οι προπεμφθεντες σκοποι οτι ουχ ιππεις εισιν, αλλ' υποζυγια νεμοιντο. και ευθυς εγνωσαν παντες οτι εγγυς που εστρατοπεδευετο βασιλευς: και γαρ καπνος εφαινετο εν κωμαις ου προσω. κλεαρχος δε επι μεν τους πολεμιους ουκ ηγεν: ηιδει γαρ και απειρηκοτας τους στρατιωτας και ασιτους οντας: ηδη δε και οψε ην: ου μεντοι ουδε απεκλινε, φυλαττομενος μη δοκοιη φευγειν, αλλ' ευθυωρον αγων αμα τωι ηλιωι δυομενωι εις τας εγγυτατω κωμας τους πρωτους αγων κατεσκηνωσεν, εξ ων διηρπαστο υπο του βασιλικου στρατευματος και αυτα τα απο των οικιων ξυλα. οι μεν ουν πρωτοι ομως τροπωι τινι εστρατοπεδευσαντο, οι δε υστεροι σκοταιοι προσιοντες ως ετυγχανον εκαστοι ηυλιζοντο, και κραυγην πολλην εποιουν καλουντες αλληλους, ωστε και τους πολεμιους ακουειν: ωστε οι μεν εγγυτατα των πολεμιων και εφυγον εκ των σκηνωματων. δηλον δε τουτο τηι υστεραιαι εγενετο: ουτε γαρ υποζυγιον ετ' ουδεν εφανη ουτε στρατοπεδον ουτε καπνος ουδαμου πλησιον. εξεπλαγη δε, ως εοικε, και βασιλευς τηι εφοδωι του στρατευματος. εδηλωσε δε τουτο οις τηι υστεραιαι επραττε. προιουσης μεντοι της νυκτος ταυτης και τοις ελλησι φοβος εμπιπτει, και θορυβος και δουπος ην οιον εικος φοβου εμπεσοντος γενεσθαι. κλεαρχος δε τολμιδην ηλειον, ον ετυγχανεν εχων παρ' εαυτωι κηρυκα αριστον των τοτε, ανειπειν εκελευσε σιγην κηρυξαντα οτι προαγορευουσιν οι αρχοντες, ος αν τον αφεντα τον ονον εις τα οπλα μηνυσηι, οτι ληψεται μισθον ταλαντον. επει δε ταυτα εκηρυχθη, εγνωσαν οι στρατιωται οτι κενος ο φοβος ειη και οι αρχοντες σωιοι. αμα δε ορθρωι παρηγγειλεν ο κλεαρχος εις ταξιν τα οπλα τιθεσθαι τους ελληνας ηιπερ ειχον οτε ην η μαχη. ο δε δη εγραψα οτι βασιλευς εξεπλαγη τηι εφοδωι, τωιδε δηλον ην. τηι μεν γαρ προσθεν ημεραι πεμπων τα οπλα παραδιδοναι εκελευε, τοτε δε αμα ηλιωι ανατελλοντι κηρυκας επεμψε περι σπονδων. οι δ' επει ηλθον προς τους προφυλακας, εζητουν τους αρχοντας. επειδη δε απηγγελλον οι προφυλακες, κλεαρχος τυχων τοτε τας ταξεις επισκοπων ειπε τοις προφυλαξι κελευειν τους κηρυκας περιμενειν αχρι αν σχολασηι. επει δε κατεστησε το στρατευμα ως καλως εχειν ορασθαι παντηι φαλαγγα πυκνην, †εκ των οπλων δε† μηδενα καταφανη ειναι, εκαλεσε τους αγγελους, και αυτος τε προηλθε τους τε ευοπλοτατους εχων και ευειδεστατους των αυτου στρατιωτων και τοις αλλοις στρατηγοις ταυτα εφρασεν. επει δε ην προς τοις αγγελοις, ανηρωτα [πρωτα] τι βουλοιντο. οι δ' ελεγον οτι περι σπονδων ηκοιεν ανδρες οιτινες ικανοι εσονται τα τε παρα βασιλεως τοις ελλησιν απαγγειλαι και τα παρα των ελληνων βασιλει. ο δε απεκρινατο: απαγγελλετε τοινυν αυτωι οτι μαχης δει πρωτον: αριστον γαρ ουκ εστιν ουδ' ο τολμησων περι σπονδων λεγειν τοις ελλησι μη πορισας αριστον. ταυτα ακουσαντες οι αγγελοι απηλαυνον, και ηκον ταχυ: ωι και δηλον ην οτι εγγυς που βασιλευς ην η αλλος τις ωι επετετακτο ταυτα πραττειν: ελεγον δε οτι εικοτα δοκοιεν λεγειν βασιλει, και ηκοιεν ηγεμονας εχοντες οι αυτους, εαν σπονδαι γενωνται, αξουσιν ενθεν εξουσι τα επιτηδεια. ο δε ηρωτα ει αυτοις τοις ανδρασι σπενδοιτο τοις ιουσι και απιουσιν, η και τοις αλλοις εσοιντο σπονδαι. οι δε, απασιν, εφασαν, μεχρι αν βασιλει τα παρ' υμων διαγγελθηι. επει δε ταυτα ειπον, μεταστησαμενος αυτους ο κλεαρχος εβουλευετο: και εδοκει ταχυ τας σπονδας ποιεισθαι και καθ' ησυχιαν ελθειν τε επι τα επιτηδεια και λαβειν. ο δε κλεαρχος ειπε: δοκει μεν καμοι ταυτα: ου μεντοι ταχυ γε απαγγελω, αλλα διατριψω εστ' αν οκνησωσιν οι αγγελοι μη αποδοξηι ημιν τας σπονδας ποιησασθαι: οιμαι γε μεντοι, εφη, και τοις ημετεροις στρατιωταις τον αυτον φοβον παρεσεσθαι. επει δε εδοκει καιρος ειναι, απηγγελλεν οτι σπενδοιτο, και ευθυς ηγεισθαι εκελευε προς ταπιτηδεια. και οι μεν ηγουντο, κλεαρχος μεντοι επορευετο τας μεν σπονδας ποιησαμενος, το δε στρατευμα εχων εν ταξει, και αυτος ωπισθοφυλακει. και ενετυγχανον ταφροις και αυλωσιν υδατος πληρεσιν, ως μη δυνασθαι διαβαινειν ανευ γεφυρων: αλλ' εποιουντο διαβασεις εκ των φοινικων οι ησαν εκπεπτωκοτες, τους δε και εξεκοπτον. και ενταυθα ην κλεαρχον καταμαθειν ως επεστατει, εν μεν τηι αριστεραι χειρι το δορυ εχων, εν δε τηι δεξιαι βακτηριαν: και ει τις αυτωι δοκοιη των προς τουτο τεταγμενων βλακευειν, εκλεγομενος τον επιτηδειον επαισεν αν, και αμα αυτος προσελαμβανεν εις τον πηλον εμβαινων: ωστε πασιν αισχυνην ειναι μη ου συσπουδαζειν. και εταχθησαν προς αυτο οι <εις> τριακοντα ετη γεγονοτες: επει δε κλεαρχον εωρων σπουδαζοντα, προσελαμβανον και οι πρεσβυτεροι. πολυ δε μαλλον ο κλεαρχος εσπευδεν, υποπτευων μη αιει ουτω πληρεις ειναι τας ταφρους υδατος (ου γαρ ην ωρα οια το πεδιον αρδειν), αλλ' ινα ηδη πολλα προφαινοιτο τοις ελλησι δεινα εις την πορειαν, τουτου ενεκα βασιλεα υπωπτευεν επι το πεδιον το υδωρ αφεικεναι. πορευομενοι δε αφικοντο εις κωμας οθεν απεδειξαν οι ηγεμονες λαμβανειν τα επιτηδεια. ενην δε σιτος πολυς και οινος φοινικων και οξος εψητον απο των αυτων. αυται δε αι βαλανοι των φοινικων οιας μεν εν τοις ελλησιν εστιν ιδειν τοις οικεταις απεκειντο, αι δε τοις δεσποταις αποκειμεναι ησαν απολεκτοι, θαυμασιαι του καλλους και μεγεθους, η δε οψις ηλεκτρου ουδεν διεφερεν: τας δε τινας ξηραινοντες τραγηματα απετιθεσαν. και ην και παρα ποτον ηδυ μεν, κεφαλαλγες δε. ενταυθα και τον εγκεφαλον του φοινικος πρωτον εφαγον οι στρατιωται, και οι πολλοι εθαυμασαν το τε ειδος και την ιδιοτητα της ηδονης. ην δε σφοδρα και τουτο κεφαλαλγες. ο δε φοινιξ οθεν εξαιρεθειη ο εγκεφαλος ολος ηυαινετο. ενταυθα εμειναν ημερας τρεις: και παρα μεγαλου βασιλεως ηκε τισσαφερνης και ο της βασιλεως γυναικος αδελφος και αλλοι περσαι τρεις: δουλοι δε πολλοι ειποντο. επει δε απηντησαν αυτοις οι των ελληνων στρατηγοι, ελεγε πρωτος τισσαφερνης δι' ερμηνεως τοιαδε. εγω, ω ανδρες ελληνες, γειτων οικω τηι ελλαδι, και επει υμας ειδον εις πολλα και αμηχανα πεπτωκοτας, ευρημα εποιησαμην ει πως δυναιμην παρα βασιλεως αιτησασθαι δουναι εμοι αποσωσαι υμας εις την ελλαδα. οιμαι γαρ αν ουκ αχαριστως μοι εχειν ουτε προς υμων ουτε προς της πασης ελλαδος. ταυτα δε γνους ηιτουμην βασιλεα, λεγων αυτωι οτι δικαιως αν μοι χαριζοιτο, οτι αυτωι κυρον τε επιστρατευοντα πρωτος ηγγειλα και βοη θειαν εχων αμα τηι αγγελιαι αφικομην, και μονος των κατα τους ελληνας τεταγμενων ουκ εφυγον, αλλα διηλασα και συνεμειξα βασιλει εν τωι υμετερωι στρατοπεδωι ενθα βασιλευς αφικετο, επει κυρον απεκτεινε και τους ξυν κυρωι βαρβαρους εδιωξε συν τοισδε τοις παρουσι νυν μετ' εμου, οιπερ αυτωι εισι πιστοτατοι. και περι μεν τουτων υπεσχετο μοι βουλευσεσθαι: ερεσθαι δε με υμας εκελευεν ελθοντα τινος ενεκεν εστρατευσατε επ' αυτον. και συμβουλευω υμιν μετριως αποκρινασθαι, ινα μοι ευπρακτοτερον ηι εαν τι δυνωμαι αγαθον υμιν παρ' αυτου διαπραξασθαι. προς ταυτα μετασταντες οι ελληνες εβουλευοντο: και απεκριναντο, κλεαρχος δ' ελεγεν: ημεις ουτε συνηλθομεν ως βασιλει πολεμησοντες ουτε επορευομεθα επι βασιλεα, αλλα πολλας προφασεις κυρος ηυρισκεν, ως και συ ευ οισθα, ινα υμας τε απαρασκευους λαβοι και ημας ενθαδε αγαγοι. επει μεντοι ηδη αυτον εωρωμεν εν δεινωι οντα, ηισχυνθημεν και θεους και ανθρωπους προδουναι αυτον, εν τωι προσθεν χρονωι παρεχοντες ημας αυτους ευ ποιειν. επει δε κυρος τεθνηκεν, ουτε βασιλει αντιποιουμεθα της αρχης ουτ' εστιν οτου ενεκα βουλοιμεθα αν την βασιλεως χωραν κακως ποιειν, ουδ' αυτον αποκτειναι αν εθελοιμεν, πορευοιμεθα δ' αν οικαδε, ει τις ημας μη λυποιη: αδικουντα μεντοι πειρασομεθα συν τοις θεοις αμυνασθαι: εαν μεντοι τις ημας και ευ ποιων υπαρχηι, και τουτου εις γε δυναμιν ουχ ηττησομεθα ευ ποιουντες. ο μεν ουτως ειπεν: ακουσας δε ο τισσαφερνης, ταυτα, εφη, εγω απαγγελω βασιλει και υμιν παλιν τα παρ' εκεινου: μεχρι δ' αν εγω ηκω αι σπονδαι μενοντων: αγοραν δε ημεις παρεξομεν. και εις μεν την υστεραιαν ουχ ηκεν: ωσθ' οι ελληνες εφροντιζον: τηι δε τριτηι ηκων ελεγεν οτι διαπεπραγμενος ηκοι παρα βασιλεως δοθηναι αυτωι σωιζειν τους ελληνας, καιπερ πανυ πολλων αντιλεγοντων ως ουκ αξιον ειη βασιλει αφειναι τους εφ' εαυτον στρατευσαμενους. τελος δε ειπε: και νυν εξεστιν υμιν πιστα λαβειν παρ' ημων η μην φιλιαν παρεξειν υμιν την χωραν και αδολως απαξειν εις την ελλαδα αγοραν παρεχοντας: οπου δ' αν μη ηι πριασθαι, λαμβανειν υμας εκ της χωρας εασομεν τα επιτηδεια. υμας δε αυ ημιν δεησει ομοσαι η μην πορευσεσθαι ως δια φιλιας ασινως σιτα και ποτα λαμβανοντας οποταν μη αγοραν παρεχωμεν, εαν δε παρεχωμεν αγοραν, ωνουμενους εξειν τα επιτηδεια. ταυτα εδοξε, και ωμοσαν και δεξιας εδοσαν τισσαφερνης και ο της βασιλεως γυναικος αδελφος τοις των ελληνων στρατηγοις και λοχαγοις και ελαβον παρα των ελληνων. μετα δε ταυτα τισσαφερνης ειπε: νυν μεν δη απειμι ως βασιλεα: επειδαν δε διαπραξωμαι α δεομαι, ηξω συσκευασαμενος ως απαξων υμας εις την ελλαδα και αυτος απιων επι την εμαυτου αρχην. μετα ταυτα περιεμενον τισσαφερνην οι τε ελληνες και ο αριαιος εγγυς αλληλων εστρατοπεδευμενοι ημερας πλειους η εικοσιν. εν δε ταυταις αφικνουνται προς αριαιον και οι αδελφοι και οι αλλοι αναγκαιοι και προς τους συν εκεινωι περσων τινες, <οι> παρεθαρρυνον τε και δεξιας ενιοις παρα βασιλεως εφερον μη μνησικακησειν βασιλεα αυτοις της συν κυρωι επιστρατειας μηδε αλλου μηδενος των παροιχομενων. τουτων δε γιγνομενων ενδηλοι ησαν οι περι αριαιον ηττον προσεχοντες τοις ελλησι τον νουν: ωστε και δια τουτο τοις μεν πολλοις των ελληνων ουκ ηρεσκον, αλλα προσιοντες τωι κλεαρχωι ελεγον και τοις αλλοις στρατηγοις: τι μενομεν; η ουκ επισταμεθα οτι βασιλευς ημας απολεσαι αν περι παντος ποιησαιτο, ινα και τοις αλλοις ελλησι φοβος ειη επι βασιλεα μεγαν στρατευειν; και νυν μεν ημας υπαγεται μενειν δια το διεσπαρθαι αυτου το στρατευμα: επαν δε παλιν αλισθηι αυτωι η στρατια, ουκ εστιν οπως ουκ επιθησεται ημιν. ισως δε που η αποσκαπτει τι η αποτειχιζει, ως απορος ειη η οδος. ου γαρ ποτε εκων γε βουλησεται ημας ελθοντας εις την ελλαδα απαγγειλαι ως ημεις τοσοιδε οντες ενικωμεν τον βασιλεα επι ταις θυραις αυτου και καταγελασαντες απηλθομεν. κλεαρχος δε απεκρινατο τοις ταυτα λεγουσιν: εγω ενθυμουμαι μεν και ταυτα παντα: εννοω δ' οτι ει νυν απιμεν, δοξομεν επι πολεμωι απιεναι και παρα τας σπονδας ποιειν. επειτα πρωτον μεν αγοραν ουδεις παρεξει ημιν ουδε οθεν επισιτιουμεθα: αυθις δε ο ηγησομενος ουδεις εσται: και αμα ταυτα ποιουντων ημων ευθυς αριαιος αφεστηξει: ωστε φιλος ημιν ουδεις λελειψεται, αλλα και οι προσθεν οντες πολεμιοι ημιν εσονται. ποταμος δ' ει μεν τις και αλλος αρα ημιν εστι διαβατεος ουκ οιδα: τον δ' ουν ευφρατην ισμεν οτι αδυνατον διαβηναι κωλυοντων πολεμιων. ου μεν δη αν μαχεσθαι γε δεηι, ιππεις εισιν ημιν ξυμμαχοι, των δε πολεμιων ιππεις εισιν οι πλειστοι και πλειστου αξιοι: ωστε νικωντες μεν τινα αν αποκτειναιμεν; ηττωμενων δε ουδενα οιον τε σωθηναι. εγω μεν ουν βασιλεα, ωι ουτω πολλα εστι τα συμμαχα, ειπερ προθυμειται ημας απολεσαι, ουκ οιδα ο τι δει αυτον ομοσαι και δεξιαν δουναι και θεους επιορκησαι και τα εαυτου πιστα απιστα ποιησαι ελλησι τε και βαρβαροις. τοιαυτα πολλα ελεγεν. εν δε τουτωι ηκε τισσαφερνης εχων την εαυτου δυναμιν ως εις οικον απιων και οροντας την εαυτου δυναμιν: ηγε δε και την θυγατερα την βασιλεως επι γαμωι. εντευθεν δε ηδη τισσαφερνους ηγουμενου και αγοραν παρεχοντος επορευοντο: επορευετο δε και αριαιος το κυρου βαρβαρικον εχων στρατευμα αμα τισσαφερνει και ορονται και ξυνεστρατοπεδευετο συν εκεινοις. οι δε ελληνες υφορωντες τουτους αυτοι εφ' εαυτων εχωρουν ηγεμονας εχοντες. εστρατοπεδευοντο δε εκαστοτε απεχοντες αλληλων παρασαγγην και πλεον: εφυλαττοντο δε αμφοτεροι ωσπερ πολεμιους αλληλους, και ευθυς τουτο υποψιαν παρειχεν. ενιοτε δε και ξυλιζομενοι εκ του αυτου και χορτον και αλλα τοιαυτα ξυλλεγοντες πληγας ενετεινον αλληλοις: ωστε και τουτο εχθραν παρειχε. διελθοντες δε τρεις σταθμους αφικοντο προς το μηδιας καλουμενον τειχος, και παρηλθον εισω αυτου. ην δε ωικοδομημενον πλινθοις οπταις εν ασφαλτωι κειμεναις, ευρος εικοσι ποδων, υψος δε εκατον: μηκος δ' ελεγετο ειναι εικοσι παρασαγγαι: απεχει δε βαβυλωνος ου πολυ. εντευθεν δ' επορευθησαν σταθμους δυο παρασαγγας οκτω: και διεβησαν διωρυχας δυο, την μεν επι γεφυρας, την δε εζευγμενην πλοιοις επτα: αυται δ' ησαν απο του τιγρητος ποταμου: κατετετμηντο δε εξ αυτων και ταφροι επι την χωραν, αι μεν πρωται μεγαλαι, επειτα δε ελαττους: τελος δε και μικροι οχετοι, ωσπερ εν τηι ελλαδι επι τας μελινας: και αφικνουνται επι τον τιγρητα ποταμον: προς ωι πολις ην μεγαλη και πολυανθρωπος ηι ονομα σιττακη, απεχουσα του ποταμου σταδιους πεντεκαιδεκα. οι μεν ουν ελληνες παρ' αυτην εσκηνησαν εγγυς παραδεισου μεγαλου και καλου και δασεος παντοιων δενδρων, οι δε βαρβαροι διαβεβηκοτες τον τιγρητα: ου μεντοι καταφανεις ησαν. μετα δε το δειπνον ετυχον εν περιπατωι οντες προ των οπλων προξενος και ξενοφων: και προσελθων ανθρωπος τις ηρωτησε τους προφυλακας που αν ιδοι προξενον η κλεαρχον: μενωνα δε ουκ εζητει, και ταυτα παρ' αριαιου ων του μενωνος ξενου. επει δε προξενος ειπεν οτι αυτος ειμι ον ζητεις, ειπεν ο ανθρωπος ταδε. επεμψε με αριαιος και αρταοζος, πιστοι οντες κυρωι και υμιν ευνοι, και κελευουσι φυλαττεσθαι μη υμιν επιθωνται της νυκτος οι βαρβαροι: εστι δε στρατευμα πολυ εν τωι πλησιον παραδεισωι. και παρα την γεφυραν του τιγρητος ποταμου πεμψαι κελευουσι φυλακην, ως διανοειται αυτην λυσαι τισσαφερνης της νυκτος, εαν δυνηται, ως μη διαβητε αλλ' εν μεσωι αποληφθητε του ποταμου και της διωρυχος. ακουσαντες ταυτα αγουσιν αυτον παρα τον κλεαρχον και φραζουσιν α λεγει. ο δε κλεαρχος ακουσας εταραχθη σφοδρα και εφοβειτο. νεανισκος δε τις των παροντων εννοησας ειπεν ως ουκ ακολουθα ειη το τε επιθησεσθαι και λυσειν την γεφυραν. δηλον γαρ οτι επιτιθεμενους η νικαν δεησει η ηττασθαι. εαν μεν ουν νικωσι, τι δει λυειν αυτους την γεφυραν; ουδε γαρ αν πολλαι γεφυραι ωσιν εχοιμεν αν οποι φυγοντες ημεις σωθωμεν. εαν δε ημεις νικωμεν, λελυμενης της γεφυρας ουχ εξουσιν εκεινοι οποι φυγωσιν: ουδε μην βοηθησαι πολλων οντων περαν ουδεις αυτοις δυνησεται λελυμενης της γεφυρας. ακουσας δε ο κλεαρχος ταυτα ηρετο τον αγγελον ποση τις ειη χωρα η εν μεσωι του τιγρητος και της διωρυχος. ο δε ειπεν οτι πολλη και κωμαι ενεισι και πολεις πολλαι και μεγαλαι. τοτε δη και εγνωσθη οτι οι βαρβαροι τον ανθρωπον υποπεμψειαν, οκνουντες μη οι ελληνες διελοντες την γεφυραν μειναιεν εν τηι νησωι ερυματα εχοντες ενθεν μεν τον τιγρητα, ενθεν δε την διωρυχα: τα δ' επιτηδεια εχοιεν εκ της εν μεσωι χωρας πολλης και αγαθης ουσης και των εργασομενων ενοντων: ειτα δε και αποστροφη γενοιτο ει τις βουλοιτο βασιλεα κακως ποιειν. μετα δε ταυτα ανεπαυοντο: επι μεντοι την γεφυραν ομως φυλακην επεμψαν: και ουτε επεθετο ουδεις ουδαμοθεν ουτε προς την γεφυραν ουδεις ηλθε των πολεμιων, ως οι φυλαττοντες απηγγελλον. επειδη δε εως εγενετο, διεβαινον την γεφυραν εζευγμενην πλοιοις τριακοντα και επτα ως οιον τε μαλιστα πεφυλαγμενως: εξηγγελλον γαρ τινες των παρα τισσαφερνους ελληνων ως διαβαινοντων μελλοιεν επιθησεσθαι. αλλα ταυτα μεν ψευδη ην: διαβαινοντων μεντοι ο γλους [αυτων] επεφανη μετ' αλλων σκοπων ει διαβαινοιεν τον ποταμον: επειδη δε ειδεν, ωιχετο απελαυνων. απο δε του τιγρητος επορευθησαν σταθμους τετταρας παρασαγγας εικοσιν επι τον φυσκον ποταμον, το ευρος πλεθρου: επην δε γεφυρα. και ενταυθα ωικειτο πολις μεγαλη ονομα ωπις: προς ην απηντησε τοις ελλησιν ο κυρου και αρταξερξου νοθος αδελφος απο σουσων και εκβατανων στρατιαν πολλην αγων ως βοηθησων βασιλει: και επιστησας το εαυτου στρατευμα παρερχομενους τους ελληνας εθεωρει. ο δε κλεαρχος ηγειτο μεν εις δυο, επορευετο δε αλλοτε και αλλοτε εφισταμενος: οσον δε [αν] χρονον το ηγουμενον του στρατευματος επιστησειε, τοσουτον ην αναγκη χρονον δι' ολου του στρατευματος γιγνεσθαι την επιστασιν: ωστε το στρατευμα και αυτοις τοις ελλησι δοξαι παμπολυ ειναι, και τον περσην εκπεπληχθαι θεωρουντα. εντευθεν δ' επορευθησαν δια της μηδιας σταθμους ερημους εξ παρασαγγας τριακοντα εις τας παρυσατιδος κωμας της κυρου και βασιλεως μητρος. ταυτας τισσαφερνης κυρωι επεγγελων διαρπασαι τοις ελλησιν επετρεψε πλην ανδραποδων. ενην δε σιτος πολυς και προβατα και αλλα χρηματα. εντευθεν δ' επορευθησαν σταθμους ερημους τετταρας παρασαγγας εικοσι τον τιγρητα ποταμον εν αριστεραι εχοντες. εν δε τωι πρωτωι σταθμωι περαν του ποταμου πολις ωικειτο μεγαλη και ευδαιμων ονομα καιναι, εξ ης οι βαρβαροι διηγον επι σχεδιαις διφθεριναις αρτους, τυρους, οινον. μετα ταυτα αφικνουνται επι τον ζαπαταν ποταμον, το ευρος τετταρων πλεθρων. και ενταυθα εμειναν ημερας τρεις: εν δε ταυταις υποψιαι μεν ησαν, φανερα δε ουδεμια εφαινετο επιβουλη. εδοξεν ουν τωι κλεαρχωι ξυγγενεσθαι τωι τισσαφερνει και ει πως δυναιτο παυσαι τας υποψιας πριν εξ αυτων πολεμον γενεσθαι. και επεμψεν τινα ερουντα οτι ξυγγενεσθαι αυτωι χρηιζει. ο δε ετοιμως εκελευεν ηκειν. επειδη δε ξυνηλθον, λεγει ο κλεαρχος ταδε. εγω, ω τισσαφερνη, οιδα μεν ημιν ορκους γεγενημενους και δεξιας δεδομενας μη αδικησειν αλληλους: φυλαττομενον δε σε τε ορω ως πολεμιους ημας και ημεις ορωντες ταυτα αντιφυλαττομεθα. επει δε σκοπων ου δυναμαι ουτε σε αισθεσθαι πειρωμενον ημας κακως ποιειν εγω τε σαφως οιδα οτι ημεις γε ουδε επινοουμεν τοιουτον ουδεν, εδοξε μοι εις λογους σοι ελθειν, οπως ει δυναιμεθα εξελοιμεν αλληλων την απιστιαν. και γαρ οιδα ανθρωπους ηδη τους μεν εκ διαβολης τους δε και εξ υποψιας οι φοβηθεντες αλληλους φθασαι βουλομενοι πριν παθειν εποιησαν ανηκεστα κακα τους ουτε μελλοντας ουτ' αυ βουλομενους τοιουτον ουδεν. τας ουν τοιαυτας αγνωμοσυνας νομιζων συνουσιαις μαλιστα παυεσθαι ηκω και διδασκειν σε βουλομαι ως συ ημιν ουκ ορθως απιστεις. πρωτον μεν γαρ και μεγιστον οι θεων ημας ορκοι κωλυουσι πολεμιους ειναι αλληλοις: οστις δε τουτων συνοιδεν αυτωι παρημεληκως, τουτον εγω ουποτ' αν ευδαιμονισαιμι. τον γαρ θεων πολεμον ουκ οιδα ουτ' απο ποιου αν ταχους ουτε οποι αν τις φευγων αποφυγοι ουτ' εις ποιον αν σκοτος αποδραιη ουθ' οπως αν εις εχυρον χωριον αποσταιη. παντηι γαρ παντα τοις θεοις υποχα και παντων ισον οι θεοι κρατουσι. περι μεν δη των θεων τε και των ορκων ουτω γιγνωσκω, παρ' ους ημεις την φιλιαν συνθεμενοι κατεθεμεθα: των δ' ανθρωπινων σε εγω εν τωι παροντι νομιζω μεγιστον ειναι ημιν αγαθον. συν μεν γαρ σοι πασα μεν οδος ευπορος, πας δε ποταμος διαβατος, των τε επιτηδειων ουκ απορια: ανευ δε σου πασα μεν δια σκοτους η οδος: ουδεν γαρ αυτης επισταμεθα: πας δε ποταμος δυσπορος, πας δε οχλος φοβερος, φοβερωτατον δ' ερημια: μεστη γαρ πολλης αποριας εστιν. ει δε δη και μανεντες σε κατακτει ναιμεν, αλλο τι αν η τον ευεργετην κατακτειναντες προς βασιλεα τον μεγιστον εφεδρον αγωνιζοιμεθα; οσων δε δη και οιων αν ελπιδων εμαυτον στερησαιμι, ει σε τι κακον επιχειρησαιμι ποιειν, ταυτα λεξω. εγω γαρ κυρον επεθυμησα μοι φιλον γενεσθαι, νομιζων των τοτε ικανωτατον ειναι ευ ποιειν ον βουλοιτο: σε δε νυν ορω την τε κυρου δυναμιν και χωραν εχοντα και την σαυτου [χωραν] σωιζοντα, την δε βασιλεως δυναμιν, ηι κυρος πολεμιαι εχρητο, σοι ταυτην ξυμμαχον ουσαν. τουτων δε τοιουτων οντων τις ουτω μαινεται οστις ου βουλεται σοι φιλος ειναι; αλλα μην ερω γαρ και ταυτα εξ ων εχω ελπιδας και σε βουλησεσθαι φιλον ημιν ειναι. οιδα μεν γαρ υμιν μυσους λυπηρους οντας, ους νομιζω αν συν τηι παρουσηι δυναμει ταπεινους υμιν παρασχειν: οιδα δε και πισιδας: ακουω δε και αλλα εθνη πολλα τοιαυτα ειναι, α οιμαι αν παυσαι ενοχλουντα αει τηι υμετεραι ευδαιμονιαι. αιγυπτιους δε, οις μαλιστα υμας γιγνωσκω τεθυμωμενους, ουχ ορω ποιαι δυναμει συμμαχωι χρησαμενοι μαλλον αν κολασαισθε της νυν συν εμοι ουσης. αλλα μην εν γε τοις περιξ οικουσι συ ει μεν βουλοιο φιλος ως μεγιστος αν ειης, ει δε τις σε λυποιη, ως δεσποτης <αν> αναστρεφοιο εχων ημας υπηρετας, οι σοι ουκ αν μισθου ενεκα υπηρετοιμεν αλλα και της χαριτος ην σωθεντες υπο σου σοι αν εχοιμεν δικαιως. εμοι μεν ταυτα παντα ενθυμουμενωι ουτω δοκει θαυμαστον ειναι το σε ημιν απιστειν ωστε και ηδιστ' αν ακουσαιμι το ονομα τις ουτως εστι δεινος λεγειν ωστε σε πεισαι λεγων ως ημεις σοι επιβουλευομεν. κλεαρχος μεν ουν τοσαυτα ειπε: τισσαφερνης δε ωδε απημειφθη. αλλ' ηδομαι μεν, ω κλεαρχε, ακουων σου φρονιμους λογους: ταυτα γαρ γιγνωσκων ει τι εμοι κακον βουλευοις, αμα αν μοι δοκεις και σαυτωι κακονους ειναι. ως δ' αν μαθηις οτι ουδ' αν υμεις δικαιως ουτε βασιλει ουτ' εμοι απιστοιητε, αντακουσον. ει γαρ υμας εβουλομεθα απολεσαι, ποτερα σοι δοκουμεν ιππεων πληθους απορειν η πεζων η οπλισεως εν ηι υμας μεν βλαπτειν ικανοι ειημεν αν, αντιπασχειν δε ουδεις κινδυνος; αλλα χωριων επιτηδειων υμιν επιτιθεσθαι απορειν αν σοι δοκουμεν; ου τοσαυτα μεν πεδια α υμεις φιλια οντα συν πολλωι πονωι διαπορευεσθε, τοσαυτα δε ορη ορατε υμιν οντα πορευτεα, α ημιν εξεστι προκαταλαβουσιν απορα υμιν παρεχειν, τοσουτοι δ' εισι ποταμοι εφ' ων εξεστιν ημιν ταμιευεσθαι οποσοις αν υμων βουλωμεθα μαχεσθαι; εισι δ' αυτων ους ουδ' αν πανταπασι διαβαιητε, ει μη ημεις υμας διαπορευοιμεν. ει δ' εν πασι τουτοις ηττωιμεθα, αλλα το γε τοι πυρ κρειττον του καρπου εστιν: ον ημεις δυναιμεθ' αν κατακαυσαντες λιμον υμιν αντιταξαι, ωι υμεις ουδ' ει πανυ αγαθοι ειητε μαχεσθαι αν δυναισθε. πως αν ουν εχοντες τοσουτους πορους προς το υμιν πολεμειν, και τουτων μηδενα ημιν επικινδυνον, επειτα εκ τουτων παντων τουτον αν τον τροπον εξελοιμεθα ος μονος μεν προς θεων ασεβης, μονος δε προς ανθρωπων αισχρος; πανταπασι δε απορων εστι και αμηχανων και εν αναγκηι εχομενων, και τουτων πονηρων, οιτινες εθελουσι δι' επιορκιας τε προς θεους και απιστιας προς ανθρωπους πραττειν τι. ουχ ουτως ημεις, ω κλεαρχε, ουτε αλογιστοι ουτε ηλιθιοι εσμεν. αλλα τι δη υμας εξον απολεσαι ουκ επι τουτο ηλθομεν; ευ ισθι οτι ο εμος ερως τουτου αιτιος το τοις ελλησιν εμε πιστον γενεσθαι, και ωι κυρος ανεβη ξενικωι δια μισθοδοσιας πιστευων τουτωι εμε καταβηναι δι' ευεργεσιαν ισχυρον. οσα δ' εμοι χρησιμοι υμεις εστε τα μεν και συ ειπας, το δε μεγιστον εγω οιδα: την μεν γαρ επι τηι κεφαληι τιαραν βασιλει μονωι εξεστιν ορθην εχειν, την δ' επι τηι καρδιαι ισως αν υμων παροντων και ετερος ευπετως εχοι. ταυτα ειπων εδοξε τωι κλεαρχωι αληθη λεγειν: και ειπεν: ουκουν, εφη, οιτινες τοιουτων ημιν εις φιλιαν υπαρχοντων πειρωνται διαβαλλοντες ποιησαι πολεμιους ημας αξιοι εισι τα εσχατα παθειν; και εγω μεν γε, εφη ο τισσαφερνης, ει βουλεσθε μοι οι τε στρατηγοι και οι λοχαγοι ελθειν, εν τωι εμφανει λεξω τους προς εμε λεγοντας ως συ εμοι επιβουλευεις και τηι συν εμοι στρατιαι. εγω δε, εφη ο κλεαρχος, αξω παντας, και σοι αυ δηλωσω οθεν εγω περι σου ακουω. εκ τουτων δη των λογων ο τισσαφερνης φιλοφρονουμενος τοτε μεν μενειν τε αυτον εκελευε και συνδειπνον εποιησατο. τηι δε υστεραιαι ο κλεαρχος ελθων επι το στρατοπεδον δηλος τ' ην πανυ φιλικως οιομενος διακεισθαι τωι τισσαφερνει και α ελεγεν εκεινος απηγγελλεν, εφη τε χρηναι ιεναι παρα τισσαφερνην ους εκελευεν, και οι αν ελεγχθωσι διαβαλλοντες των ελληνων, ως προδοτας αυτους και κακονους τοις ελλησιν οντας τιμωρηθηναι. υπωπτευε δε ειναι τον διαβαλλοντα μενωνα, ειδως αυτον και συγγεγενημενον τισσαφερνει μετ' αριαιου και στασιαζοντα αυτωι και επιβουλευοντα, οπως το στρατευμα απαν προς αυτον λαβων φιλος ηι τισσαφερνει. εβουλετο δε και κλεαρχος απαν το στρατευμα προς εαυτον εχειν την γνωμην και τους παραλυπουντας εκποδων ειναι. των δε στρατιωτων αντελεγον τινες αυτωι μη ιεναι παντας τους λοχαγους και στρατηγους μηδε πιστευειν τισσαφερνει. ο δε κλεαρχος ισχυρως κατετεινεν, εστε διεπραξατο πεντε μεν στρατηγους ιεναι, εικοσι δε λοχαγους: συνηκολουθησαν δε ως εις αγοραν και των αλλων στρατιωτων ως διακοσιοι. επει δε ησαν επι θυραις ταις τισσαφερνους, οι μεν στρατηγοι παρεκληθησαν εισω, προξενος βοιωτιος, μενων θετταλος, αγιας αρκας, κλεαρχος λακων, σωκρατης αχαιος: οι δε λοχαγοι επι ταις θυραις εμενον. ου πολλωι δε υστερον απο του αυτου σημειου οι τ' ενδον ξυνελαμβανοντο και οι εξω κατεκοπησαν. μετα δε ταυτα των βαρβαρων τινες ιππεων δια του πεδιου ελαυνοντες ωιτινι εντυγχανοιεν ελληνι η δουλωι η ελευθερωι παντας εκτεινον. οι δε ελληνες την τε ιππασιαν εθαυμαζον εκ του στρατοπεδου ορωντες και ο τι εποιουν ημφεγνοουν, πριν νικαρχος αρκας ηκε φευγων τετρωμενος εις την γαστερα και τα εντερα εν ταις χερσιν εχων, και ειπε παντα τα γεγενημενα. εκ τουτου δη οι ελληνες εθεον επι τα οπλα παντες εκπεπληγμενοι και νομιζοντες αυτικα ηξειν αυτους επι το στρατοπεδον. οι δε παντες μεν ουκ ηλθον, αριαιος δε και αρταοζος και μιθραδατης, οι ησαν κυρωι πιστοτατοι: ο δε των ελληνων ερμηνευς εφη και τον τισσαφερνους αδελφον συν αυτοις οραν και γιγνωσκειν: ξυνηκολουθουν δε και αλλοι περσων τεθωρακισμενοι εις τριακοσιους. ουτοι επει εγγυς ησαν, προσελθειν εκελευον ει τις ειη των ελληνων στρατηγος η λοχαγος, ινα απαγγειλωσι τα παρα βασιλεως. μετα ταυτα εξηλθον φυλαττομενοι των ελληνων στρατηγοι μεν κλεανωρ ορχομενιος και σοφαινετος στυμφαλιος, ξυν αυτοις δε ξενοφων αθηναιος, οπως μαθοι τα περι προξενου: χειρισοφος δε ετυγχανεν απων εν κωμηι τινι ξυν αλλοις επισιτιζομενοις. επειδη δε εστησαν εις επηκοον, ειπεν αριαιος ταδε. κλεαρχος μεν, ω ανδρες ελληνες, επει επιορκων τε εφανη και τας σπονδας λυων, εχει την δικην και τεθνηκε, προξενος δε και μενων, οτι κατηγγειλαν αυτου την επιβουλην, εν μεγαληι τιμηι εισιν. υμας δε βασιλευς τα οπλα απαιτει: αυτου γαρ ειναι φησιν, επειπερ κυρου ησαν του εκεινου δουλου. προς ταυτα απεκριναντο οι ελληνες, ελεγε δε κλεανωρ ο ορχομενιος: ω κακιστε ανθρωπων αριαιε και οι αλλοι οσοι ητε κυρου φιλοι, ουκ αισχυνεσθε ουτε θεους ουτ' ανθρωπους, οιτινες ομοσαντες ημιν τους αυτους φιλους και εχθρους νομιειν, προδοντες ημας συν τισσαφερνει τωι αθεωτατωι τε και πανουργοτατωι τους τε ανδρας αυτους οις ωμνυτε απολωλεκατε και τους αλλους ημας προδεδωκοτες ξυν τοις πολεμιοις εφ' ημας ερχεσθε; ο δε αριαιος ειπε: κλεαρχος γαρ προσθεν επιβουλευων φανερος εγενετο τισσαφερνει τε και ορονται, και πασιν ημιν τοις ξυν τουτοις. επι τουτοις ξενοφων ταδε ειπε. κλεαρχος μεν τοινυν ει παρα τους ορκους ελυε τας σπονδας, την δικην εχει: δικαιον γαρ απολλυσθαι τους επιορκουντας: προξενος δε και μενων επειπερ εισιν υμετεροι μεν ευεργεται, ημετεροι δε στρατηγοι, πεμψατε αυτους δευρο: δηλον γαρ οτι φιλοι γε οντες αμφοτεροις πειρασονται και υμιν και ημιν τα βελτιστα ξυμβουλευσαι. προς ταυτα οι βαρβαροι πολυν χρονον διαλεχθεντες αλληλοις απηλθον ουδεν αποκριναμενοι. οι μεν δη στρατηγοι ουτω ληφθεντες ανηχθησαν ως βασιλεα και αποτμηθεντες τας κεφαλας ετελευτησαν, εις μεν αυτων κλεαρχος ομολογουμενως εκ παντων των εμπειρως αυτου εχοντων δοξας γενεσθαι ανηρ και πολεμικος και φιλοπολεμος εσχατως. και γαρ δη εως μεν πολεμος ην τοις λακεδαιμονιοις προς τους αθηναιους παρεμενεν, επειδη δε ειρηνη εγενετο, πεισας την αυτου πολιν ως οι θραικες αδικουσι τους ελληνας και διαπραξαμενος ως εδυνατο παρα των εφορων εξεπλει ως πολεμησων τοις υπερ χερρονησου και περινθου θραιξιν. επει δε μεταγνοντες πως οι εφοροι ηδη εξω οντος αποστρεφειν αυτον επειρωντο εξ ισθμου, ενταυθα ουκετι πειθεται, αλλ' ωιχετο πλεων εις ελλησποντον. εκ τουτου και εθανατωθη υπο των εν σπαρτηι τελων ως απειθων. ηδη δε φυγας ων ερχεται προς κυρον, και οποιοις μεν λογοις επεισε κυρον αλληι γεγραπται, διδωσι δε αυτωι κυρος μυριους δαρεικους: ο δε λαβων ουκ επι ραιθυμιαν ετραπετο, αλλ' απο τουτων των χρηματων συλλεξας στρατευμα επολεμει τοις θραιξι, και μαχηι τε ενικησε και απο τουτου δη εφερε και ηγε τουτους και πολεμων διεγενετο μεχρι κυρος εδεηθη του στρατευματος: τοτε δε απηλθεν ως ξυν εκεινωι αυ πολεμησων. ταυτα ουν φιλοπολεμου μοι δοκει ανδρος εργα ειναι, οστις εξον μεν ειρηνην αγειν ανευ αισχυνης και βλαβης αιρειται πολεμειν, εξον δε ραιθυμειν βουλεται πονειν ωστε πολεμειν, εξον δε χρηματα εχειν ακινδυνως αιρειται πολεμων μειονα ταυτα ποιειν: εκεινος δε ωσπερ εις παιδικα η εις αλλην τινα ηδονην ηθελε δαπαναν εις πολεμον. ουτω μεν φιλοπολεμος ην: πολεμικος δε αυ ταυτηι εδοκει ειναι οτι φιλοκινδυνος τε ην και ημερας και νυκτος αγων επι τους πολεμιους και εν τοις δεινοις φρονιμος, ως οι παροντες πανταχου παντες ωμολογουν. και αρχικος δ' ελεγετο ειναι ως δυνατον εκ του τοιουτου τροπου οιον κακεινος ειχεν. ικανος μεν γαρ ως τις και αλλος φροντιζειν ην οπως εχοι η στρατια αυτωι τα επιτηδεια και παρασκευαζειν ταυτα, ικανος δε και εμποιησαι τοις παρουσιν ως πειστεον ειη κλεαρχωι. τουτο δ' εποιει εκ του χαλεπος ειναι: και γαρ οραν στυγνος ην και τηι φωνηι τραχυς, εκολαζε τε ισχυρως, και οργηι ενιοτε, ως και αυτωι μεταμελειν εσθ' οτε. και γνωμηι δ' εκολαζεν: ακολαστου γαρ στρατευματος ουδεν ηγειτο οφελος ειναι, αλλα και λεγειν αυτον εφασαν ως δεοι τον στρατιωτην φοβεισθαι μαλλον τον αρχοντα η τους πολεμιους, ει μελλοι η φυλακας φυλαξειν η φιλων αφεξεσθαι η απροφασιστως ιεναι προς τους πολεμιους. εν μεν ουν τοις δεινοις ηθελον αυτου ακουειν σφοδρα και ουκ αλλον ηιρουντο οι στρατιωται: και γαρ το στυγνον τοτε φαιδρον αυτου †εν τοις αλλοις προσωποις† εφασαν φαινεσθαι και το χαλεπον ερρωμενον προς τους πολεμιους εδοκει ειναι, ωστε σωτηριον, ουκετι χαλεπον εφαινετο: οτε δ' εξω του δεινου γενοιντο και εξειη προς αλλον αρξομενους απιεναι, πολλοι αυτον απελειπον: το γαρ επιχαρι ουκ ειχεν, αλλ' αει χαλεπος ην και ωμος: ωστε διεκειντο προς αυτον οι στρατιωται ωσπερ παιδες προς διδασκαλον. και γαρ ουν φιλιαι μεν και ευνοιαι επομενους ουδεποτε ειχεν: οιτινες δε η υπο πολεως τεταγμενοι η υπο του δεισθαι η αλληι τινι αναγκηι κατεχομενοι παρειησαν αυτωι, σφοδρα πειθομενοις εχρητο. επει δε αρξαιντο νικαν ξυν αυτωι τους πολεμιους, ηδη μεγαλα ην τα χρησιμους ποιουντα ειναι τους ξυν αυτωι στρατιωτας: το τε γαρ προς τους πολεμιους θαρραλεως εχειν παρην και το την παρ' εκεινου τιμωριαν φοβεισθαι ευτακτους εποιει. τοιουτος μεν δη αρχων ην: αρχεσθαι δε υπο αλλων ου μαλα εθελειν ελεγετο. ην δε οτε ετελευτα αμφι τα πεντηκοντα ετη. προξενος δε ο βοιωτιος ευθυς μεν μειρακιον ων επεθυμει γενεσθαι ανηρ τα μεγαλα πραττειν ικανος: και δια ταυτην την επιθυμιαν εδωκε γοργιαι αργυριον τωι λεοντινωι. επει δε συνεγενετο εκεινωι, ικανος νομισας ηδη ειναι και αρχειν και φιλος ων τοις πρωτοις μη ηττασθαι ευεργετων, ηλθεν εις ταυτας τας συν κυρωι πραξεις: και ωιετο κτησεσθαι εκ τουτων ονομα μεγα και δυναμιν μεγαλην και χρηματα πολλα: τοσουτων δ' επιθυμων σφοδρα ενδηλον αυ και τουτο ειχεν, οτι τουτων ουδεν αν θελοι κτασθαι μετα αδικιας, αλλα συν τωι δικαιωι και καλωι ωιετο δειν τουτων τυγχανειν, ανευ δε τουτων μη. αρχειν δε καλων μεν και αγαθων δυνατος ην: ου μεντοι ουτ' αιδω τοις στρατιωταις εαυτου ουτε φοβον ικανος εμποιησαι, αλλα και ηισχυνετο μαλλον τους στρατιωτας η οι αρχομενοι εκεινον: και φοβουμενος μαλλον ην φανερος το απεχθανεσθαι τοις στρατιωταις η οι στρατιωται το απιστειν εκεινωι. ωιετο δε αρκειν προς το αρχικον ειναι και δοκειν τον μεν καλως ποιουντα επαινειν, τον δε αδικουντα μη επαινειν. τοιγαρουν αυτωι οι μεν καλοι τε και αγαθοι των συνοντων ευνοι ησαν, οι δε αδικοι επεβουλευον ως ευμεταχειριστωι οντι. οτε δε απεθνηισκεν ην ετων ως τριακοντα. μενων δε ο θετταλος δηλος ην επιθυμων μεν πλουτειν ισχυρως, επιθυμων δε αρχειν, οπως πλειω λαμβανοι, επιθυμων δε τιμασθαι, ινα πλειω κερδαινοι: φιλος τε εβουλετο ειναι τοις μεγιστα δυναμενοις, ινα αδικων μη διδοιη δικην. επι δε το κατεργαζεσθαι ων επιθυμοιη συντομωτατην ωιετο οδον ειναι δια του επιορκειν τε και ψευδεσθαι και εξαπαταν, το δ' απλουν και αληθες το αυτο τωι ηλιθιωι ειναι. στεργων δε φανερος μεν ην ουδενα, οτωι δε φαιη φιλος ειναι, τουτωι ενδηλος εγιγνετο επιβουλευων. και πολεμιου μεν ουδενος κατεγελα, των δε συνοντων παντων ως καταγελων αει διελεγετο. και τοις μεν των πολεμιων κτημασιν ουκ επεβουλευε: χαλεπον γαρ ωιετο ειναι τα των φυλαττομενων λαμβανειν: τα δε των φιλων μονος ωιετο ειδεναι ραιστον ον αφυλακτα λαμβανειν. και οσους μεν αισθανοιτο επιορκους και αδικους ως ευ ωπλισμενους εφοβειτο, τοις δε οσιοις και αληθειαν ασκουσιν ως ανανδροις επειρατο χρησθαι. ωσπερ δε τις αγαλλεται επι θεοσεβειαι και αληθειαι και δικαιοτητι, ουτω μενων ηγαλλετο τωι εξαπαταν δυνασθαι, τωι πλασασθαι ψευδη, τωι φιλους διαγελαν: τον δε μη πανουργον των απαιδευτων αει ενομιζεν ειναι. και παρ' οις μεν επεχειρει πρωτευειν φιλιαι, διαβαλλων τους πρωτους τουτο ωιετο δειν κτησασθαι. το δε πειθομενους τους στρατιωτας παρεχεσθαι εκ του συναδικειν αυτοις εμηχανατο. τιμασθαι δε και θεραπευεσθαι ηξιου επιδεικνυμενος οτι πλειστα δυναιτο και εθελοι αν αδικειν. ευεργεσιαν δε κατελεγεν, οποτε τις αυτου αφισταιτο, οτι χρωμενος αυτωι ουκ απωλεσεν αυτον. και τα μεν δη αφανη εξεστι περι αυτου ψευδεσθαι, α δε παντες ισασι ταδ' εστι. παρα αριστιππου μεν ετι ωραιος ων στρατηγειν διεπραξατο των ξενων, αριαιωι δε βαρβαρωι οντι, οτι μειρακιοις καλοις ηδετο, οικειοτατος [ετι ωραιος ων] εγενετο, αυτος δε παιδικα ειχε θαρυπαν αγενειος ων γενειωντα. αποθνηισκοντων δε των συστρατηγων οτι εστρατευσαν επι βασιλεα ξυν κυρωι, ταυτα πεποιηκως ουκ απεθανε, μετα δε τον των αλλων θανατον στρατηγων τιμωρηθεις υπο βασιλεως απεθανεν, ουχ ωσπερ κλεαρχος και οι αλλοι στρατηγοι αποτμηθεντες τας κεφαλας, οσπερ ταχιστος θανατος δοκει ειναι, αλλα ζων αικισθεις ενιαυτον ως πονηρος λεγεται της τελευτης τυχειν. αγιας δε ο αρκας και σωκρατης ο αχαιος και τουτω απεθανετην. τουτων δε ουθ' ως εν πολεμωι κακων ουδεις κατεγελα ουτ' εις φιλιαν αυτους εμεμφετο. ηστην δε αμφω αμφι τα πεντε και τριακοντα ετη απο γενεας. [10] {Work} {κυρου αναβασεωσ γ} [οσα μεν δη εν τηι κυρου αναβασει οι ελληνες επραξαν μεχρι της μαχης, και οσα επει κυρος ετελευτησεν εγενετο απιοντων των ελληνων συν τισσαφερνει εν ταις σπονδαις, εν τωι προσθεν λογωι δεδηλωται.] επει δε οι στρατηγοι συνειλημμενοι ησαν και των λοχαγων και των στρατιωτων οι συνεπομενοι απωλωλεσαν, εν πολληι δη αποριαι ησαν οι ελληνες, εννοουμενοι οτι επι ταις βασιλεως θυραις ησαν, κυκλωι δε αυτοις παντηι πολλα και εθνη και πολεις πολεμιαι ησαν, αγοραν δε ουδεις ετι παρεξειν εμελλεν, απειχον δε της ελλαδος ου μειον η μυρια σταδια, ηγεμων δ' ουδεις της οδου ην, ποταμοι δε διειργον αδιαβατοι εν μεσωι της οικαδε οδου, προυδεδωκεσαν δε αυτους και οι συν κυρωι αναβαντες βαρβαροι, μονοι δε καταλελειμμενοι ησαν ουδε ιππεα ουδενα συμμαχον εχοντες, ωστε ευδηλον ην οτι νικωντες μεν ουδενα αν κατακανοιεν, ηττηθεντων δε αυτων ουδεις αν λειφθειη: ταυτ' εννοουμενοι και αθυμως εχοντες ολιγοι μεν αυτων εις την εσπεραν σιτου εγευσαντο, ολιγοι δε πυρ ανεκαυσαν, επι δε τα οπλα πολλοι ουκ ηλθον ταυτην την νυκτα, ανεπαυοντο δε οπου ετυγχανον εκαστος, ου δυναμενοι καθευδειν υπο λυπης και ποθου πα τριδων, γονεων, γυναικων, παιδων, ους ουποτ' ενομιζον ετι οψεσθαι. ουτω μεν δη διακειμενοι παντες ανεπαυοντο. ην δε τις εν τηι στρατιαι ξενοφων αθηναιος, ος ουτε στρατηγος ουτε λοχαγος ουτε στρατιωτης ων συνηκολουθει, αλλα προξενος αυτον μετεπεμψατο οικοθεν ξενος ων αρχαιος: υπισχνειτο δε αυτωι, ει ελθοι, φιλον αυτον κυρωι ποιησειν, ον αυτος εφη κρειττω εαυτωι νομιζειν της πατριδος. ο μεντοι ξενοφων αναγνους την επιστολην ανακοινουται σωκρατει τωι αθηναιωι περι της πορειας. και ο σωκρατης υποπτευσας μη τι προς της πολεως υπαιτιον ειη κυρωι φιλον γενεσθαι, οτι εδοκει ο κυρος προθυμως τοις λακεδαιμονιοις επι τας αθηνας συμπολεμησαι, συμβουλευει τωι ξενοφωντι ελθοντα εις δελφους ανακοινωσαι τωι θεωι περι της πορειας. ελθων δ' ο ξενοφων επηρετο τον απολλω τινι αν θεων θυων και ευχομενος καλλιστα και αριστα ελθοι την οδον ην επινοει και καλως πραξας σωθειη. και ανειλεν αυτωι ο απολλων θεοις οις εδει θυειν. επει δε παλιν ηλθε, λεγει την μαντειαν τωι σωκρατει. ο δ' ακουσας ηιτιατο αυτον οτι ου τουτο πρωτον ηρωτα ποτερον λωιον ειη αυτωι πορευεσθαι η μενειν, αλλ' αυτος κρινας ιτεον ειναι τουτ' επυνθανετο οπως αν καλλιστα πορευθειη. επει μεντοι ουτως ηρου, ταυτ', εφη, χρη ποιειν οσα ο θεος εκελευσεν. ο μεν δη ξενοφων ουτω θυσαμενος οις ανειλεν ο θεος εξεπλει, και καταλαμβανει εν σαρδεσι προξενον και κυρον μελλοντας ηδη ορμαν την ανω οδον, και συνεσταθη κυρωι. προθυμουμενου δε του προξενου και ο κυρος συμπρουθυμειτο μειναι αυτον, ειπε δε οτι επειδαν ταχιστα η στρατεια ληξηι, ευθυς αποπεμψει αυτον. ελεγετο δε ο στολος ειναι εις πισιδας. εστρατευετο μεν δη ουτως εξαπατηθεις_ουχ υπο προξενου: ου γαρ ηιδει την επι βασιλεα ορμην ουδε αλλος ουδεις των ελληνων πλην κλεαρχου: επει μεντοι εις κιλικιαν ηλθον, σαφες πασιν ηδη εδοκει ειναι οτι ο στολος ειη επι βασιλεα. φοβουμενοι δε την οδον και ακοντες ομως οι πολλοι δι' αισχυνην και αλληλων και κυρου συνηκολουθησαν: ων εις και ξενοφων ην. επει δε απορια ην, ελυπειτο μεν συν τοις αλλοις και ουκ εδυνατο καθευδειν: μικρον δ' υπνου λαχων ειδεν οναρ. εδοξεν αυτωι βροντης γενομενης σκηπτος πεσειν εις την πατρωιαν οικιαν, και εκ τουτου λαμπεσθαι πασα. περιφοβος δ' ευθυς ανηγερθη, και το οναρ τηι μεν εκρινεν αγαθον, οτι εν πονοις ων και κινδυνοις φως μεγα εκ διος ιδειν εδοξε: τηι δε και εφοβειτο, οτι απο διος μεν βασιλεως το οναρ εδοκει αυτωι ειναι, κυκλωι δε εδοκει λαμπεσθαι το πυρ, μη ου δυναιτο εκ της χωρας εξελθειν της βασιλεως, αλλ' ειργοιτο παντοθεν υπο τινων αποριων. οποιον τι μεν δη εστι το τοιουτον οναρ ιδειν εξεστι σκοπειν εκ των συμβαντων μετα το οναρ. γιγνεται γαρ ταδε. ευθυς επειδη ανηγερθη πρωτον μεν εννοια αυτωι εμπιπτει: τι κατακειμαι; η δε νυξ προβαινει: αμα δε τηι ημεραι εικος τους πολεμιους ηξειν. ει δε γενησομεθα επι βασιλει, τι εμποδων μη ουχι παντα μεν τα χαλεπωτατα επιδοντας, παντα δε τα δεινοτατα παθοντας υβριζομενους αποθανειν; οπως δ' αμυνουμεθα ουδεις παρασκευαζεται ουδε επιμελειται, αλλα κατακειμεθα ωσπερ εξον ησυχιαν αγειν. εγω ουν τον εκ ποιας πολεως στρατηγον προσδοκω ταυτα πραξειν; ποιαν δ' ηλικιαν εμαυτωι ελθειν αναμεινω; ου γαρ εγωγ' ετι πρεσβυτερος εσομαι, εαν τημερον προδω εμαυτον τοις πολεμιοις. εκ τουτου ανισταται και συγκαλει τους προξενου πρωτον λοχαγους. επει δε συνηλθον, ελεξεν: εγω, ω ανδρες λοχαγοι, ουτε καθευδειν δυναμαι, ωσπερ οιμαι ουδ' υμεις, ουτε κατακεισθαι ετι, ορων εν οιοις εσμεν. οι μεν γαρ πολεμιοι δηλον οτι ου προτερον προς ημας τον πολεμον εξεφηναν πριν ενομισαν καλως τα εαυτων παρασκευασασθαι, ημων δ' ουδεις ουδεν αντεπιμελειται οπως ως καλλιστα αγωνιουμεθα. και μην ει υφησομεθα και επι βασιλει γενησομεθα, τι οιομεθα πεισεσθαι; ος και του ομομητριου αδελφου και τεθνηκοτος ηδη αποτεμων την κεφαλην και την χειρα ανεσταυρωσεν: ημας δε, οις κηδεμων μεν ουδεις παρεστιν, εστρατευσαμεν δε επ' αυτον ως δουλον αντι βασιλεως ποιησοντες και αποκτενουντες ει δυναιμεθα, τι αν οιομεθα παθειν; αρ' ουκ αν επι παν ελθοι ως ημας τα εσχατα αικισαμενος πασιν ανθρωποις φοβον παρασχοι του στρατευσαι ποτε επ' αυτον; αλλ' οπως τοι μη επ' εκεινωι γενησομεθα παντα ποιητεον. εγω μεν ουν εστε μεν αι σπονδαι ησαν ουποτε επαυομην ημας μεν οικτιρων, βασιλεα δε και τους συν αυτωι μακαριζων, διαθεωμενος αυτων οσην μεν χωραν και οιαν εχοιεν, ως δε αφθονα τα επιτηδεια, οσους δε θεραποντας, οσα δε κτηνη, χρυσον δε, εσθητα δε: τα δ' αυ των στρατιωτων οποτε ενθυμοιμην, οτι των μεν αγαθων τουτων ουδενος ημιν μετειη, ει μη πριαιμεθα, οτου δ' ωνησομεθα ηιδειν ετι ολιγους εχοντας, αλλως δε πως ποριζεσθαι τα επιτηδεια η ωνουμενους ορκους ηδη κατεχοντας ημας: ταυτ' ουν λογιζομενος ενιοτε τας σπονδας μαλλον εφοβουμην η νυν τον πολεμον. επει μεντοι εκεινοι ελυσαν τας σπονδας, λελυσαθαι μοι δοκει και η εκεινων υβρις και η ημετερα υποψια. εν μεσωι γαρ ηδη κειται ταυτα τα αγαθα αθλα οποτεροι αν ημων ανδρες αμεινονες ωσιν, αγωνοθεται δ' οι θεοι εισιν, οι συν ημιν, ως το εικος, εσονται. ουτοι μεν γαρ αυτους επιωρκηκασιν: ημεις δε πολλα ορωντες αγαθα στερρως αυτων απειχομεθα δια τους των θεων ορκους: ωστε εξειναι μοι δοκει ιεναι επι τον αγωνα πολυ συν φρονηματι μειζονι η τουτοις. ετι δ' εχομεν σωματα ικανωτερα τουτων και ψυχη και θαλπη και πονους φερειν: εχομεν δε και ψυχας συν τοις θεοις αμεινονας: οι δε ανδρες και τρωτοι και θνητοι μαλλον ημων, ην οι θεοι ωσπερ το προσθεν νικην ημιν διδωσιν. αλλ' ισως γαρ και αλλοι ταυτα ενθυμουνται, προς των θεων μη αναμενωμεν αλλους εφ' ημας ελθειν παρακαλουντας επι τα καλλιστα εργα, αλλ' ημεις αρξωμεν του εξορμησαι και τους αλλους επι την αρετην: φανητε των λοχαγων αριστοι και των στρατηγων αξιοστρατηγοτεροι. καγω δε, ει μεν υμεις εθελετε εξορμαν επι ταυτα, επεσθαι υμιν βουλομαι, ει δ' υμεις ταττετ' εμε ηγεισθαι, ουδεν προφασιζομαι την ηλικιαν, αλλα και ακμαζειν ηγουμαι ερυκειν απ' εμαυτου τα κακα. ο μεν ταυτ' ελεξεν, οι δε αρχηγοι ακουσαντες ηγεισθαι εκελευον παντες, πλην απολλωνιδης τις ην βοιωτιαζων τηι φωνηι: ουτος δ' ειπεν οτι φλυαροιη οστις λεγει αλλως πως σωτηριας αν τυχειν η βασιλεα πεισας, ει δυναιτο, και αμα ηρχετο λεγειν τας αποριας. ο μεντοι ξενοφων μεταξυ υπολαβων ελεξεν ωδε. ω θαυμασιωτατε ανθρωπε, συγε ουδε ορων γιγνωσκεις ουδε ακουων μεμνησαι. εν ταυτωι γε μεντοι ησθα τουτοις οτε βασιλευς, επει κυρος απεθανε, μεγα φρονησας επι τουτωι πεμπων εκελευε παραδιδοναι τα οπλα. επει δε ημεις ου παραδοντες, αλλ' εξοπλισαμενοι ελθοντες παρεσκηνησαμεν αυτωι, τι ουκ εποιησε πρεσβεις πεμπων και σπονδας αιτων και παρεχων τα επιτηδεια, εστε σπονδων ετυχεν; επει δ' αυ οι στρατηγοι και λοχαγοι, ωσπερ δη συ κελευεις, εις λογους αυτοις ανευ οπλων ηλθον πιστευσαντες ταις σπονδαις, ου νυν εκεινοι παιομενοι, κεντουμενοι, υβριζομενοι ουδε αποθανειν οι τλημονες δυνανται, και μαλ' οιμαι ερωντες τουτου; α συ παντα ειδως τους μεν αμυνασθαι κελευοντας φλυαρειν φηις, πειθειν δε παλιν κελευεις ιοντας; εμοι, ω ανδρες, δοκει τον ανθρωπον τουτον μητε προσιεσθαι εις ταυτο ημιν αυτοις αφελομενους τε την λοχαγιαν σκευη αναθεντας ως τοιουτωι χρησθαι. ουτος γαρ και την πατριδα καταισχυνει και πασαν την ελλαδα, οτι ελλην ων τοιουτος εστιν. εντευθεν υπολαβων αγασιας στυμφαλιος ειπεν: αλλα τουτωι γε ουτε της βοιωτιας προσηκει ουδεν ουτε της ελλαδος πανταπασιν, επει εγω αυτον ειδον ωσπερ λυδον αμφοτερα τα ωτα τετρυπημενον. και ειχεν ουτως. τουτον μεν ουν απηλασαν: οι δε αλλοι παρα τας ταξεις ιοντες, οπου μεν στρατηγος σωιος ειη, τον στρατηγον παρεκαλουν, οποθεν δε οιχοιτο, τον υποστρατηγον, οπου δ' αυ λοχαγος σωιος ειη, τον λοχαγον. επει δε παντες συνηλθον, εις το προσθεν των οπλων εκαθεζοντο: και εγενοντο οι συνελθοντες στρατηγοι και λοχαγοι αμφι τους εκατον. οτε δε ταυτα ην σχεδον μεσαι ησαν νυκτες. ενταυθα ιερωνυμος ηλειος πρεσβυτατος ων των προξενου λοχαγων ηρχετο λεγειν ωδε. ημιν, ω ανδρες στρατηγοι και λοχαγοι, ορωσι τα παροντα εδοξε και αυτοις συνελθειν και υμας παρακαλεσαι, οπως βουλευσαιμεθα ει τι δυναιμεθα αγαθον. λεξον δ', εφη, και συ, ω ξενοφων, απερ και προς ημας. εκ τουτου λεγει ταδε ξενοφων. αλλα ταυτα μεν δη παντες επισταμεθα, οτι βασιλευς και τισσαφερνης ους μεν εδυνηθησαν συνειληφασιν ημων, τοις δ' αλλοις δηλον οτι επιβουλευουσιν, ως, ην δυνωνται, απολεσωσιν. ημιν δε γε οιμαι παντα ποιητεα ως μηποτε επι τοις βαρβαροις γενωμεθα, αλλα μαλλον εκεινοι εφ' ημιν. ευ τοινυν επιστασθε οτι υμεις τοσουτοι οντες οσοι νυν συνεληλυθατε μεγιστον εχετε καιρον. οι γαρ στρατιωται ουτοι παντες προς υμας βλεπουσι, καν μεν υμας ορωσιν αθυμους, παντες κακοι εσονται, ην δε υμεις αυτοι τε παρασκευαζομενοι φανεροι ητε επι τους πολεμιους και τους αλλους παρακαλητε, ευ ιστε οτι εψονται υμιν και πειρασονται μιμεισθαι. ισως δε τοι και δικαιον εστιν υμας διαφερειν τι τουτων. υμεις γαρ εστε στρατηγοι, υμεις ταξιαρχοι και λοχαγοι: και οτε ειρηνη ην, υμεις και χρημασι και τιμαις τουτων επλεονεκτειτε: και νυν τοινυν επει πολεμος εστιν, αξιουν δει υμας αυτους αμεινους τε του πληθους ειναι και προβουλευειν τουτων και προπονειν, ην που δεηι. και νυν πρωτον μεν οιομαι αν υμας μεγα ωφελησαι το στρατευμα, ει επιμεληθειητε οπως αντι των απολωλοτων ως ταχιστα στρατηγοι και λοχαγοι αντικατασταθωσιν. ανευ γαρ αρχοντων ουδεν αν ουτε καλον ουτε αγαθον γενοιτο ως μεν συνελοντι ειπειν ουδαμου, εν δε δη τοις πολεμικοις πανταπασιν. η μεν γαρ ευταξια σωιζειν δοκει, η δε αταξια πολλους ηδη απολωλεκεν. επειδαν δε καταστησησθε τους αρχοντας οσους δει, ην και τους αλλους στρατιωτας συλλεγητε και παραθαρρυνητε, οιμαι αν υμας πανυ εν καιρωι ποιησαι. νυν γαρ ισως και υμεις αισθανεσθε ως αθυμως μεν ηλθον επι τα οπλα, αθυμως δε προς τας φυλακας: ωστε ουτω γ' εχοντων ουκ οιδα ο τι αν τις χρησαιτο αυτοις, ειτε νυκτος δεοι ειτε και ημερας. ην δε τις αυτων τρεψηι τας γνωμας, ως μη τουτο μονον εννοωνται, τι πεισονται, αλλα και τι ποιησουσι, πολυ ευθυμοτεροι εσονται. επι στασθε γαρ δη οτι ουτε πληθος εστιν ουτε ισχυς η εν τωι πολεμωι τας νικας ποιουσα, αλλ' οποτεροι αν συν τοις θεοις ταις ψυχαις ερρωμενεστεροι ιωσιν επι τους πολεμιους, τουτους ως επι το πολυ οι αντιοι ου δεχονται. εντεθυμημαι δ' εγωγε, ω ανδρες, και τουτο, οτι οποσοι μεν μαστευουσι ζην εκ παντος τροπου εν τοις πολεμικοις, ουτοι μεν κακως τε και αισχρως ως επι το πολυ αποθνηισκουσιν, οποσοι δε τον μεν θανατον εγνωκασι πασι κοινον ειναι και αναγκαιον ανθρωποις, περι δε του καλως αποθνηισκειν αγωνιζονται, τουτους ορω μαλλον πως εις το γηρας αφικνουμενους και εως αν ζωσιν ευδαιμονεστερον διαγοντας. α και υμας δει νυν καταμαθοντας (εν τοιουτωι γαρ καιρωι εσμεν) αυτους τε ανδρας αγαθους ειναι και τους αλλους παρακαλειν. ο μεν ταυτα ειπων επαυσατο. μετα δε τουτον ειπε χειρισοφος: αλλα προσθεν μεν, ω ξενοφων, τοσουτον μονον σε εγιγνωσκον οσον ηκουον αθηναιον ειναι, νυν δε και επαινω σε εφ' οις λεγεις τε και πραττεις και βουλοιμην αν οτι πλειστους ειναι τοιουτους: κοινον γαρ αν ειη το αγαθον. και νυν, εφη, μη μελλωμεν, ω ανδρες, αλλ' απελθοντες ηδη αιρεισθε οι δεομενοι αρχοντας, και ελομενοι ηκετε εις το μεσον του στρατοπεδου και τους αιρεθεντας αγετε: επειτ' εκει συγκαλουμεν τους αλλους στρατιωτας. παρεστω δ' ημιν, εφη, και τολμιδης ο κηρυξ. και αμα ταυτ' ειπων ανεστη, ως μη μελλοιτο αλλα περαινοιτο τα δεοντα. εκ τουτου ηιρεθησαν αρχοντες αντι μεν κλεαρχου τιμασιων δαρδανευς, αντι δε σωκρατους ξανθικλης αχαιος, αντι δε αγιου κλεανωρ αρκας, αντι δε μενωνος φιλησιος αχαιος, αντι δε προξενου ξενοφων αθηναιος. επει δε ηιρηντο, ημερα τε σχεδον υπεφαινε και εις το μεσον ηκον οι αρχοντες, και εδοξεν αυτοις προφυλακας καταστησαντας συγκαλειν τους στρατιωτας. επει δε και οι αλλοι στρατιωται συνηλθον, ανεστη πρωτος μεν χειρισοφος ο λακεδαιμονιος και ελεξεν ωδε. ανδρες στρατιωται, χαλεπα μεν τα παροντα, οποτε ανδρων στρατηγων τοιουτων στερομεθα και λοχαγων και στρατιωτων, προς δ' ετι και οι αμφι αριαιον οι προσθεν συμμαχοι οντες προδεδωκασιν ημας: ομως δε δει εκ των παροντων ανδρας αγαθους τελεθειν και μη υφιεσθαι, αλλα πειρασθαι οπως, ην μεν δυνωμεθα, καλως νικωντες σωιζωμεθα: ει δε μη, αλλα καλως γε αποθνηισκωμεν, υποχειριοι δε μηδεποτε γενωμεθα ζωντες τοις πολεμιοις. οιομαι γαρ αν ημας τοιαυτα παθειν οια τους εχθρους οι θεοι ποιησειαν. επι τουτωι κλεανωρ ο ορχομενιος ανεστη και ελεξεν ωδε. αλλ' ορατε μεν, ω ανδρες, την βασιλεως επιορκιαν και ασεβειαν, ορατε δε την τισσαφερνους απιστιαν, οστις λεγων ως γειτων τε ειη της ελλαδος και περι πλειστου αν ποιησαιτο σωσαι ημας, και επι τουτοις αυτος ομοσας ημιν, αυτος δεξιας δους, αυτος εξαπατησας συνελαβε τους στρατηγους, και ουδε δια ξενιον ηιδεσθη, αλλα κλεαρχωι και ομοτραπεζος γενομενος αυτοις τουτοις εξαπατησας τους ανδρας απολωλεκεν. αριαιος δε, ον ημεις ηθελομεν βασιλεα καθισταναι, και εδωκαμεν και ελαβομεν πιστα μη προδωσειν αλληλους, και ουτος ουτε τους θεους δεισας ουτε κυρον τεθνηκοτα αιδεσθεις, τιμωμενος μαλιστα υπο κυρου ζωντος νυν προς τους εκεινου εχθιστους αποστας ημας τους κυρου φιλους κακως ποιειν πειραται. αλλα τουτους μεν οι θεοι αποτεισαιντο: ημας δε δει ταυτα ορωντας μηποτε εξαπατηθηναι ετι υπο τουτων, αλλα μαχομενους ως αν δυνωμεθα κρατιστα τουτο ο τι αν δοκηι τοις θεοις πασχειν. εκ τουτου ξενοφων ανισταται εσταλμενος επι πολεμον ως εδυνατο καλλιστα, νομιζων, ειτε νικην διδοιεν οι θεοι, τον καλλιστον κοσμον τωι νικαν πρεπειν, ειτε τελευταν δεοι, ορθως εχειν των καλλιστων εαυτον αξιωσαντα εν τουτοις της τελευτης τυγχανειν: του λογου δε ηρχετο ωδε. την μεν των βαρβαρων επιορκιαν τε και απιστιαν λεγει μεν κλεανωρ, επιστασθε δε και υμεις οιμαι. ει μεν ουν βουλομεθα παλιν αυτοις δια φιλιας ιεναι, αναγκη ημας πολλην αθυμιαν εχειν, ορωντας και τους στρατηγους, οι δια πιστεως αυτοις εαυτους ενεχειρισαν, οια πεπονθασιν: ει μεντοι διανοουμεθα συν τοις οπλοις ων τε πεποιηκασι δικην επιθειναι αυτοις και το λοιπον δια παντος πολεμου αυτοις ιεναι, συν τοις θεοις πολλαι ημιν και καλαι ελπιδες εισι σωτηριας. τουτο δε λεγοντος αυτου πταρνυται τις: ακουσαντες δ' οι στρατιωται παντες μιαι ορμηι προσεκυνησαν τον θεον, και ο ξενοφων ειπε: δοκει μοι, ω ανδρες, επει περι σωτηριας ημων λεγοντων οιωνος του διος του σωτηρος εφανη, ευξασθαι τωι θεωι τουτωι θυσειν σωτηρια οπου αν πρωτον εις φιλιαν χωραν αφικωμεθα, συνεπευξασθαι δε και τοις αλλοις θεοις θυσειν κατα δυναμιν. και οτωι δοκει ταυτ', εφη, ανατεινατω την χειρα. και ανετειναν απαντες. εκ τουτου ηυξαντο και επαιανισαν. επει δε τα των θεων καλως ειχεν, ηρχετο παλιν ωδε. ετυγχανον λεγων οτι πολλαι και καλαι ελπιδες ημιν ειεν σωτηριας. πρωτον μεν γαρ ημεις μεν εμπεδουμεν τους των θεων ορκους, οι δε πολεμιοι επιωρκηκασι τε και τας σπονδας παρα τους ορκους λελυκασιν. ουτω δ' εχοντων εικος τοις μεν πολεμιοις εναντιους ειναι τους θεους, ημιν δε συμμαχους, οιπερ ικανοι εισι και τους μεγαλους ταχυ μικρους ποιειν και τους μικρους καν εν δεινοις ωσι σωιζειν ευπετως, οταν βουλωνται. επειτα δε αναμνησω γαρ υμας και τους των προγονων των ημετερων κινδυνους, ινα ειδητε ως αγαθοις τε υμιν προσηκει ειναι σωιζονται τε συν τοις θεοις και εκ πανυ δεινων οι αγαθοι. ελθοντων μεν γαρ περσων και των συν αυτοις παμπληθει στολωι ως αφανιουντων τας αθηνας, υποστηναι αυτοι αθηναιοι τολμησαντες ενικησαν αυτους. και ευξαμενοι τηι αρτεμιδι οποσους κατακανοιεν των πολεμιων τοσαυτας χιμαιρας καταθυσειν τηι θεωι, επει ουκ ειχον ικανας ευρειν, εδοξεν αυτοις κατ' ενιαυτον πεντακοσιας θυειν, και ετι νυν αποθυουσιν. επειτα οτε ξερξης υστερον αγειρας την αναριθμητον στρατιαν ηλθεν επι την ελλαδα, και τοτε ενικων οι ημετεροι προγονοι τους τουτων προγονους και κατα γην και κατα θαλατταν. ων εστι μεν τεκμηρια οραν τα τροπαια, μεγιστον δε μαρτυριον η ελευθερια των πολεων εν αις υμεις εγενεσθε και ετραφητε: ουδενα γαρ ανθρωπον δεσποτην αλλα τους θεους προσκυνειτε. τοιουτων μεν εστε προγονων. ου μεν δη τουτο γε ερω ως υμεις καταισχυνετε αυτους: αλλ' ου πολλαι ημεραι αφ' ου αντιταξαμενοι τουτοις τοις εκεινων εκγονοις πολλαπλασιους υμων αυτων ενικατε συν τοις θεοις. και τοτε μεν δη περι της κυρου βασιλειας ανδρες ητε αγαθοι: νυν δ' οποτε περι της υμετερας σωτηριας ο αγων εστι, πολυ δηπου υμας προσηκει και αμεινονας και προθυμοτερους ειναι. αλλα μην και θαρραλεωτερους νυν πρεπει ειναι προς τους πολεμιους. τοτε μεν γαρ απειροι οντες αυτων το δε πληθος αμετρον ορωντες, ομως ετολμησατε συν τωι πατρωιωι φρονηματι ιεναι εις αυτους: νυν δε οποτε και πειραν ηδη εχετε αυτων οτι ου θελουσι και πολλαπλασιοι οντες [μη] δεχεσθαι υμας, τι ετι υμιν προσηκει τουτους φοβεισθαι; μηδε μεντοι τουτο μειον δοξητε εχειν οτι οι †κυρειοι† προσθεν συν ημιν ταττομενοι νυν αφεστηκασιν. ετι γαρ ουτοι κακιονες εισι των υφ' ημων ηττημενων: εφυγον γουν προς εκεινους καταλιποντες ημας. τους δ' εθελοντας φυγης αρχειν πολυ κρειττον συν τοις πολεμιοις ταττομενους η εν τηι ημετεραι ταξει οραν. ει δε τις υμων αθυμει οτι ημιν μεν ουκ εισιν ιππεις, τοις δε πολεμιοις πολλοι παρεισιν, ενθυμηθητε οτι οι μυριοι ιππεις ουδεν αλλο η μυριοι εισιν ανθρωποι: υπο μεν γαρ ιππου εν μαχηι ουδεις πωποτε ουτε δηχθεις ουτε λακτισθεις απεθανεν, οι δε ανδρες εισιν οι ποιουντες ο τι αν εν ταις μαχαις γιγνηται. ουκουν των ιππεων πολυ ημεις επ' ασφαλεστερου οχηματος εσμεν: οι μεν γαρ εφ' ιππων κρεμανται φοβουμενοι ουχ ημας μονον αλλα και το καταπεσειν: ημεις δ' επι γης βεβηκοτες πολυ μεν ισχυροτερον παισομεν, ην τις προσιηι, πολυ δε μαλλον οτου αν βουλωμεθα τευξομεθα. ενι δε μονωι προεχουσιν οι ιππεις [ημας]: φευγειν αυτοις ασφαλεστερον εστιν η ημιν. ει δε δη τας μεν μαχας θαρρειτε, οτι δε ουκετι υμιν τισσαφερνης ηγησεται ουδε βασιλευς αγοραν παρεξει, τουτο αχθεσθε, σκεψασθε ποτερον κρειττον τισσαφερνην ηγεμονα εχειν, ος επιβουλευων ημιν φανερος εστιν, η ους αν ημεις ανδρας λαβοντες ηγεισθαι κελευωμεν, οι εισονται οτι, ην τι περι ημας αμαρτανωσι, περι τας εαυτων ψυχας και σωματα αμαρτησονται. τα δε επιτηδεια ποτερον ωνεισθαι κρειττον εκ της αγορας ης ουτοι παρειχον μικρα μετρα πολλου αργυριου, μηδε τουτο ετι εχοντας, η αυτους λαμβανειν ηνπερ κρατωμεν, μετρωι χρωμενους οποσωι αν εκαστος βουληται. ει δε ταυτα μεν γιγνωσκετε οτι κρειττονα, τους δε ποταμους απορον νομιζετε ειναι και μεγαλως ηγεισθε εξαπατηθηναι διαβαντες, σκεψασθε ει αρα τουτο και μωροτατον πεποιηκασιν οι βαρβαροι. παντες γαρ ποταμοι, ην και προσω των πηγων αποροι ωσι, προσιουσι προς τας πηγας διαβατοι γιγνονται ουδε το γονυ βρεχοντες. ει δε μηθ' οι ποταμοι διησουσιν ηγεμων τε μηδεις ημιν φανειται, ουδ' ως ημιν γε αθυμητεον. επισταμεθα γαρ μυσους, ους ουκ αν ημων φαιημεν βελτιους ειναι, οτι βασιλεως ακοντος εν βασιλεως χωραι πολλας τε και ευδαιμονας και μεγαλας πολεις οικουσιν, επισταμεθα δε πισιδας ωσαυτως, λυκαονας δε και αυτοι ειδομεν οτι εν τοις πεδιοις τα ερυμνα καταλαβοντες την τουτων χωραν καρπουνται: και ημας δ' αν εφην εγωγε χρηναι μηπω φανερους ειναι οικαδε ωρμημενους, αλλα κατασκευαζεσθαι ως αυτου οικησοντας. οιδα γαρ οτι και μυσοις βασιλευς πολλους μεν ηγεμονας αν δοιη, πολλους δ' αν ομηρους του αδολως εκπεμψειν, και οδοποιησειε γ' αν αυτοις και ει συν τεθριπποις βουλοιντο απιεναι. και ημιν γ' αν οιδ' οτι τρισασμενος ταυτ' εποιει, ει εωρα ημας μενειν κατασκευαζομενους. αλλα γαρ δεδοικα μη, αν απαξ μαθωμεν αργοι ζην και εν αφθονοις βιοτευειν, και μηδων δε και περσων καλαις και μεγαλαις γυναιξι και παρθενοις ομιλειν, μη ωσπερ οι λωτοφαγοι επιλαθωμεθα της οικαδε οδου. δοκει ουν μοι εικος και δικαιον ειναι πρωτον εις την ελλαδα και προς τους οικειους πειρασθαι αφικνεισθαι και επιδειξαι τοις ελλησιν οτι εκοντες πενονται, εξον αυτοις τους νυν [οικοι] σκληρως εκει πολιτευοντας ενθαδε κομισαμενους πλουσιους οραν. αλλα γαρ, ω ανδρες, παντα ταυτα ταγαθα δηλον οτι των κρατουντων εστι: τουτο δη δει λεγειν, οπως αν πορευοιμεθα τε ως ασφαλεστατα και ει μαχεσθαι δεοι ως κρατιστα μαχοιμεθα. πρωτον μεν τοινυν, εφη, δοκει μοι κατακαυσαι τας αμαξας ας εχομεν, ινα μη τα ζευγη ημων στρατηγηι, αλλα πορευωμεθα οπηι αν τηι στρατιαι συμφερηι: επειτα και τας σκηνας συγκατακαυσαι. αυται γαρ αυ οχλον μεν παρεχουσιν αγειν, συνωφελουσι δ' ουδεν ουτε εις το μαχεσθαι ουτ' εις το τα επιτηδεια εχειν. ετι δε και των αλλων σκευων τα περιττα απαλλαξωμεν πλην οσα πολεμου ενεκεν η σιτων η ποτων εχομεν, ινα ως πλειστοι μεν ημων εν τοις οπλοις ωσιν, ως ελαχιστοι δε σκευοφορωσι. κρατουμενων μεν γαρ επιστασθε οτι παντα αλλοτρια: ην δε κρατωμεν, και τους πολεμιους δει σκευοφορους ημετερους νομιζειν. λοιπον μοι ειπειν οπερ και μεγιστον νομιζω ειναι. ορατε γαρ και τους πολεμιους οτι ου προσθεν εξενεγκειν ετολμησαν προς ημας πολεμον πριν τους στρατηγους ημων συνελαβον, νομιζοντες οντων μεν των αρχοντων και ημων πειθομενων ικανους ειναι ημας περιγενεσθαι τωι πολεμωι, λαβοντες δε τους αρχοντας αναρχιαι αν και αταξιαι ενομιζον ημας απολεσθαι. δει ουν πολυ μεν τους αρχοντας επιμελεστερους γενεσθαι τους νυν των προσθεν, πολυ δε τους αρχομενους ευτακτοτερους και πειθομενους μαλλον τοις αρχουσι νυν η προσθεν: ην δε τις απειθηι, [ην] ψηφισασθαι τον αει υμων εντυγχανοντα συν τωι αρχοντι κολαζειν: ουτως οι πολεμιοι πλειστον εψευσμενοι εσονται: τηιδε γαρ τηι ημεραι μυριους οψονται ανθ' ενος κλεαρχους τους ουδενι επιτρεψοντας κακωι ειναι. αλλα γαρ και περαινειν ηδη ωρα: ισως γαρ οι πολεμιοι αυτικα παρεσονται. οτωι ουν ταυτα δοκει καλως εχειν, επικυρωσατω ως ταχιστα, ινα εργωι περαινηται. ει δε τι αλλο βελτιον η ταυτηι, τολματω και ο ιδιωτης διδασκειν: παντες γαρ κοινης σωτηριας δεομεθα. μετα ταυτα χειρισοφος ειπεν: αλλ' ει μεν τινος αλλου δει προς τουτοις οις λεγει ξενοφων, και αυτικα εξεσται ποιειν: α δε νυν ειρηκε δοκει μοι ως ταχιστα ψηφισασθαι αριστον ειναι: και οτωι δοκει ταυτα, ανατεινατω την χειρα. ανετειναν παντες. αναστας δε παλιν ειπε ξενοφων: ω ανδρες, ακουσατε ων προσδοκει μοι. δηλον οτι πορευεσθαι ημας δει οπου εξομεν τα επιτηδεια: ακουω δε κωμας ειναι καλας ου πλεον εικοσι σταδιων απεχουσας: ουκ αν ουν θαυμαζοιμεν ει οι πολεμιοι, ωσπερ οι δειλοι κυνες τους μεν παριοντας διωκουσι τε και δακνουσιν, ην δυνωνται, τους δε διωκοντας φευγουσιν, ει και αυτοι ημιν απιουσιν επακολουθοιεν. ισως ουν ασφαλεστερον ημιν πορευεσθαι πλαισιον ποιησαμενους των οπλων, ινα τα σκευοφορα και ο πολυς οχλος εν ασφαλεστερωι ειη. ει ουν νυν αποδειχθειη τινας χρη ηγεισθαι του πλαισιου και τα προσθεν κοσμειν και τινας επι των πλευρων εκατερων ειναι, τινας δ' οπισθοφυλακειν, ουκ αν οποτε οι πολεμιοι ελθοιεν βουλευεσθαι ημας δεοι, αλλα χρωιμεθα αν ευθυς τοις τεταγμενοις. ει μεν ουν αλλο τις βελτιον οραι, αλλως εχετω: ει δε μη, χειρισοφος μεν ηγοιτο, επειδη και λακεδαιμονιος εστι: των δε πλευρων εκατερων δυο τω πρεσβυτατω στρατηγω επιμελοισθην: οπισθοφυλακοιμεν δ' ημεις οι νεωτατοι εγω και τιμασιων το νυν ειναι. το δε λοιπον πειρωμενοι ταυτης της ταξεως βουλευσομεθα ο τι αν αει κρατιστον δοκηι ειναι. ει δε τις αλλο οραι βελτιον, λεξατω. επει δ' ουδεις αντελεγεν, ειπεν: οτωι δοκει ταυτα, ανατεινατω την χειρα. εδοξε ταυτα. νυν τοινυν, εφη, απιοντας ποιειν δει τα δεδογμενα. και οστις τε υμων τους οικειους επιθυμει ιδειν, μεμνησθω ανηρ αγαθος ειναι: ου γαρ εστιν αλλως τουτου τυχειν: οστις τε ζην επιθυμει, πειρασθω νικαν: των μεν γαρ νικωντων το καινειν, των δε ηττωμενων το αποθνηισκειν εστι: και ει τις δε χρηματων επιθυμει, κρατειν πειρασθω: των γαρ νικωντων εστι και τα εαυτων σωιζειν και τα των ηττωμενων λαμβανειν. τουτων λεχθεντων ανεστησαν και απελθοντες κατεκαιον τας αμαξας και τας σκηνας, των δε περιττων οτου μεν δεοιτο τις μετεδιδοσαν αλληλοις, τα δε αλλα εις το πυρ ερριπτουν. ταυτα ποιησαντες ηριστοποιουντο. αριστοποιουμενων δε αυτων ερχεται μιθραδατης συν ιππευσιν ως τριακοντα, και καλεσαμενος τους στρατηγους εις επηκοον λεγει ωδε. εγω, ω ανδρες ελληνες, και κυρωι πιστος ην, ως υμεις επιστασθε, και νυν υμιν ευνους: και ενθαδε δ' ειμι συν πολλωι φοβωι διαγων. ει ουν ορωιην υμας σωτηριον τι βουλευομενους, ελθοιμι αν προς υμας και τους θεραποντας παντας εχων. λεξατε ουν προς με τι εν νωι εχετε ως φιλον τε και ευνουν και βουλομενον κοινηι συν υμιν τον στολον ποιεισθαι. βουλευομενοις τοις στρατηγοις εδοξεν αποκρινασθαι ταδε: και ελεγε χειρισοφος: ημιν δοκει, ει μεν τις εαι ημας απιεναι οικαδε, διαπορευεσθαι την χωραν ως αν δυνωμεθα ασινεστατα: ην δε τις ημας της οδου αποκωλυηι, διαπολεμειν τουτωι ως αν δυνωμεθα κρατιστα. εκ τουτου επειρατο μιθραδατης διδασκειν ως απορον ειη βασιλεως ακοντος σωθηναι. ενθα δη εγιγνωσκετο οτι υποπεμπτος ειη: και γαρ των τισσαφερνους τις οικειων παρηκολουθηκει πιστεως ενεκα. και εκ τουτου εδοκει τοις στρατηγοις βελτιον ειναι δογμα ποιησασθαι τον πολεμον ακηρυκτον ειναι εστ' εν τηι πολεμιαι ειεν: διεφθειρον γαρ προσιοντες τους στρατιωτας, και ενα γε λοχαγον διεφθειραν νικαρχον αρκαδα, και ωιχετο απιων νυκτος συν ανθρωποις ως εικοσι. μετα ταυτα αριστησαντες και διαβαντες τον ζαπαταν ποταμον επορευοντο τεταγμενοι τα υποζυγια και τον οχλον εν μεσωι εχοντες. ου πολυ δε προεληλυθοτων αυτων επιφαινεται παλιν ο μιθραδατης, ιππεας εχων ως διακοσιους και τοξοτας και σφενδονητας εις τετρακοσιους μαλα ελαφρους και ευζωνους. και προσηιει μεν ως φιλος ων προς τους ελληνας: επει δ' εγγυς εγενοντο, εξαπινης οι μεν αυτων ετοξευον και ιππεις και πεζοι, οι δ' εσφενδονων και ετιτρωσκον. οι δε οπισθοφυλακες των ελληνων επασχον μεν κακως, αντεποιουν δ' ουδεν: οι τε γαρ κρητες βραχυτερα των περσων ετοξευον και αμα ψιλοι οντες εισω των οπλων κατεκεκλειντο, οι δε ακοντισται βραχυτερα ηκοντιζον η ως εξικνεισθαι των σφενδονητων. εκ τουτου ξενοφωντι εδοκει διωκτεον ειναι: και εδιωκον των οπλιτων και των πελταστων οι ετυχον συν αυτωι οπισθοφυλακουντες: διωκοντες δε ουδενα κατελαμβανον των πολεμιων. ουτε γαρ ιππεις ησαν τοις ελλησιν ουτε οι πεζοι τους πεζους εκ πολλου φευγοντας εδυναντο καταλαμβανειν εν ολιγωι χωριωι: πολυ γαρ ουχ οιον τε ην απο του αλλου στρατευματος διωκειν: οι δε βαρβαροι ιππεις και φευγοντες αμα ετιτρωσκον εις τουπισθεν τοξευοντες απο των ιππων, οποσον δε διωξειαν οι ελληνες, τοσουτον παλιν επαναχωρειν μαχομενους εδει. ωστε της ημερας ολης διηλθον ου πλεον πεντε και εικοσι σταδιων, αλλα δειλης αφικοντο εις τας κωμας. ενθα δη παλιν αθυμια ην. και χειρισοφος και οι πρεσβυτατοι των στρατηγων ξενοφωντα ηιτιωντο οτι εδιωκεν απο της φαλαγγος και αυτος τε εκινδυνευε και τους πολεμιους ουδεν μαλλον εδυνατο βλαπτειν. ακουσας δε ξενοφων ελεγεν οτι ορθως αιτιωιντο και αυτο το εργον αυτοις μαρτυροιη. αλλ' εγω, εφη, ηναγκασθην διωκειν, επειδη εωρων ημας εν τωι μενειν κακως μεν πασχοντας, αντιποιειν δε ου δυναμενους. επειδη δε εδιωκομεν, αληθη, εφη, υμεις λεγετε: κακως μεν γαρ ποιειν ουδεν μαλλον εδυναμεθα τους πολεμιους, ανεχωρουμεν δε παγχαλεπως. τοις ουν θεοις χαρις οτι ου συν πολληι ρωμηι αλλα συν ολιγοις ηλθον, ωστε βλαψαι μεν μη μεγαλα, δηλωσαι δε ων δεομεθα. νυν γαρ οι πολεμιοι τοξευουσι και σφενδονωσιν οσον ουτε οι κρητες αντιτοξευειν δυνανται ουτε οι εκ χειρος βαλλοντες εξικνεισθαι: οταν δε αυτους διωκωμεν, πολυ μεν ουχ οιον τε χωριον απο του στρατευματος διωκειν, εν ολιγωι δε ουδ' ει ταχυς ειη πεζος πεζον αν διωκων καταλαμβανοι εκ τοξου ρυματος. ημεις ουν ει μελλοιμεν τουτους ειργειν ωστε μη δυνασθαι βλαπτειν ημας πορευομενους, σφενδονητων την ταχιστην δει και ιππεων. ακουω δ' ειναι εν τωι στρατευματι ημων ροδιους, ων τους πολλους φασιν επιστασθαι σφενδοναν, και το βελος αυτων και διπλασιον φερεσθαι των περσικων σφενδονων. εκειναι γαρ δια το χειροπληθεσι τοις λιθοις σφενδοναν επι βραχυ εξικνουνται, οι δε ροδιοι και ταις μολυβδισιν επιστανται χρησθαι. ην ουν αυτων επισκεψωμεθα τινες πεπανται σφενδονας, και †τουτωι† μεν δωμεν αυτων αργυριον, τωι δε αλλας πλεκειν εθελοντι αλλο αργυριον τελωμεν, και τωι σφενδοναν εν τωι τεταγμενωι εθελοντι αλλην τινα ατελειαν ευρισκωμεν, ισως τινες φανουνται ικανοι ημας ωφελειν. ορω δε ιππους οντας εν τωι στρατευματι, τους μεν τινας παρ' εμοι, τους δε των κλεαρχου καταλελειμμενους, πολλους δε και αλλους αιχμαλωτους σκευοφορουντας. αν ουν τουτους παντας εκλεξαντες σκευοφορα μεν αντιδωμεν, τους δε ιππους εις ιππεας κατασκευασωμεν, ισως και ουτοι τι τους φευγοντας ανιασουσιν. εδοξε και ταυτα. και ταυτης της νυκτος σφενδονηται μεν εις διακοσιους εγενοντο, ιπποι δε και ιππεις εδοκιμασθησαν τηι υστεραιαι εις πεντηκοντα, και σπολαδες και θωρακες αυτοις επορισθησαν, και ιππαρχος επεσταθη λυκιος ο πολυστρατου αθηναιος. μειναντες δε ταυτην την ημεραν τηι αλληι επορευοντο πρωιαιτερον ανασταντες: χαραδραν γαρ εδει αυτους διαβηναι εφ' ηι εφοβουντο μη επιθοιντο αυτοις διαβαινουσιν οι πολεμιοι. διαβεβηκοσι δε αυτοις παλιν φαινεται μιθραδατης, εχων ιππεας χιλιους, τοξοτας δε και σφενδονητας εις τετρακισχιλιους: τοσουτους γαρ ηιτησε τισσαφερνην, και ελαβεν υποσχομενος, αν τουτους λαβηι, παραδωσειν αυτωι τους ελληνας, καταφρονησας, οτι εν τηι προσθεν προσβοληι ολιγους εχων επαθε μεν ουδεν, πολλα δε κακα ενομιζε ποιησαι. επει δε οι ελληνες διαβεβηκοτες απειχον της χαραδρας οσον οκτω σταδιους, διεβαινε και ο μιθραδατης εχων την δυναμιν. παρηγγελτο δε των τε πελταστων ους εδει διωκειν και των οπλιτων, και τοις ιππευσιν ειρητο θαρρουσι διωκειν ως εφεψομενης ικανης δυναμεως. επει δε ο μιθραδατης κατειληφει, και ηδη σφενδοναι και τοξευματα εξικνουντο, εσημηνε τοις ελλησι τηι σαλπιγγι, και ευθυς εθεον ομοσε οις ειρητο και οι ιππεις ηλαυνον: οι δε ουκ εδεξαντο, αλλ' εφευγον επι την χαραδραν. εν ταυτηι τηι διωξει τοις βαρβαροις των τε πεζων απεθανον πολλοι και των ιππεων εν τηι χαραδραι ζωοι εληφθησαν εις οκτωκαιδεκα. τους δε αποθανοντας αυτοκελευστοι οι ελληνες ηικισαντο, ως οτι φοβερωτατον τοις πολεμιοις ειη οραν. και οι μεν πολεμιοι ουτω πραξαντες απηλθον, οι δε ελληνες ασφαλως πορευομενοι το λοιπον της ημερας αφικοντο επι τον τιγρητα ποταμον. ενταυθα πολις ην ερημη μεγαλη, ονομα δ' αυτηι ην λαρισα: ωικουν δ' αυτην το παλαιον μηδοι. του δε τειχους αυτης ην το ευρος πεντε και εικοσι ποδες, υψος δ' εκατον: του δε κυκλου η περιοδος δυο παρασαγγαι: ωικοδομητο δε πλινθοις κεραμεαις: κρηπις δ' υπην λιθινη το υψος εικοσι ποδων. ταυτην βασιλευς περσων οτε παρα μηδων την αρχην ελαμβανον περσαι πολιορκων ουδενι τροπωι εδυνατο ελειν: ηλιον δε νεφελη προκαλυψασα ηφανισε μεχρι εξελιπον οι ανθρωποι, και ουτως εαλω. παρα ταυτην την πολιν ην πυραμις λιθινη, το μεν ευρος ενος πλεθρου, το δε υψος δυο πλεθρων. επι ταυτης πολλοι των βαρβαρων ησαν εκ των πλησιον κωμων αποπεφευγοτες. εντευθεν δ' επορευθησαν σταθμον ενα παρασαγγας εξ προς τειχος ερημον μεγα †προς τηι πολει† κειμενον: ονομα δε ην τηι πολει μεσπιλα: μηδοι δ' αυτην ποτε ωικουν. ην δε η μεν κρηπις λιθου ξεστου κογχυλιατου, το ευρος πεντηκοντα ποδων και το υψος πεντηκοντα. επι δε ταυτηι επωικοδομητο πλινθινον τειχος, το μεν ευρος πεντηκοντα ποδων, το δε υψος εκατον: του δε τειχους η περιοδος εξ παρασαγγαι. ενταυθα λεγεται μηδεια γυνη βασιλεως καταφυγειν οτε απωλλυσαν την αρχην υπο περσων μηδοι. ταυτην δε την πολιν πολιορκων ο περσων βασιλευς ουκ εδυνατο ουτε χρονωι ελειν ουτε βιαι: ζευς δε βροντηι κατεπληξε τους ενοικουντας, και ουτως εαλω. εντευθεν δ' επορευθησαν σταθμον ενα παρασαγγας τετταρας. εις τουτον δε τον σταθμον τισσαφερνης επεφανη, ους τε αυτος ιππεας ηλθεν εχων και την οροντα δυναμιν του την βασιλεως θυγατερα εχοντος και ους κυρος εχων ανεβη βαρβαρους και ους ο βασιλεως αδελφος εχων βασιλει εβοηθει, και προς τουτοις οσους βασιλευς εδωκεν αυτωι, ωστε το στρατευμα παμπολυ εφανη. επει δ' εγγυς εγενετο, τας μεν των ταξεων οπισθεν καταστησας, τας δε εις τα πλαγια παραγαγων εμβαλειν μεν ουκ ετολμησεν ουδ' εβουλετο διακινδυνευειν, σφενδοναν δε παρηγγειλε και τοξευειν. επει δε διαταχθεντες οι ροδιοι εσφενδονησαν και οι [σκυθαι] τοξοται ετοξευσαν και ουδεις ημαρτανεν ανδρος (ουδε γαρ ει πανυ προυθυμειτο ραιδιον ην), και ο τισσαφερνης μαλα ταχεως εξω βελων απεχωρει και <αι> αλλαι ταξεις απεχωρησαν. και το λοιπον της ημερας οι μεν επορευοντο, οι δ' ειποντο: και ουκετι εσινοντο οι βαρβαροι τηι τοτε ακροβολισει: μακροτερον γαρ οι τε ροδιοι των περσων εσφενδονων και† των τοξοτων: μεγαλα δε και τοξα τα περσικα εστιν: ωστε χρησιμα ην οποσα αλισκοιτο των τοξευματων τοις κρησι, και διετελουν χρωμενοι τοις των πολεμιων τοξευμασι, και εμελετων τοξευειν ανω ιεντες μακραν. ηυρισκετο δε και νευρα πολλα εν ταις κωμαις και μολυβδος, ωστε χρησθαι εις τας σφενδονας. και ταυτηι μεν τηι ημεραι, επει κατεστρατοπεδευοντο οι ελληνες κωμαις επιτυχοντες, απηλθον οι βαρβαροι μειον εχοντες τηι ακροβολισει: την δ' επιουσαν ημεραν εμειναν οι ελληνες και επεσιτισαντο: ην γαρ πολυς σιτος εν ταις κωμαις. τηι δε υστεραιαι επορευοντο δια του πεδιου, και τισσαφερνης ειπετο ακροβολιζομενος. ενθα δε οι ελληνες εγνωσαν πλαισιον ισοπλευρον οτι πονηρα ταξις ειη πολεμιων επομενων. αναγκη γαρ εστιν, ην συγκυπτηι τα κερατα του πλαισιου η οδου στενοτερας ουσης η ορεων αναγκαζοντων η γεφυρας, εκθλιβεσθαι τους οπλιτας και πορευεσθαι πονηρως αμα μεν πιεζομενους, αμα δε και ταραττομενους, ωστε δυσχρηστους ειναι [αναγκη] ατακτους οντας: οταν δ' αυ διασχηι τα κερατα, αναγκη διασπασθαι τους τοτε εκθλιβομενους και κενον γιγνεσθαι το μεσον των κερατων, και αθυμειν τους ταυτα πασχοντας πολεμιων επομενων. και οποτε δεοι γεφυραν διαβαινειν η αλλην τινα διαβασιν, εσπευδεν εκαστος βουλομενος φθασαι πρωτος: και ευεπιθετον ην ενταυθα τοις πολεμιοις. επει δε ταυτ' εγνωσαν οι στρατηγοι, εποιησαν εξ λοχους ανα εκατον ανδρας, και λοχαγους επεστησαν και αλλους πεντηκοντηρας και αλλους ενωμοταρχους. ουτοι δε πορευομενοι, οποτε μεν συγκυπτοι τα κερατα, υπεμενον υστεροι [οι λοχαγοι], ωστε μη ενοχλειν τοις κερασι, τοτε δε παρηγον εξωθεν των κερατων. οποτε δε διασχοιεν αι πλευραι του πλαισιου, το μεσον αν εξεπιμπλασαν, ει μεν στενοτερον ειη το διεχον, κατα λοχους, ει δε πλατυτερον, κατα πεντηκοστυς, ει δε πανυ πλατυ, κατ' ενωμοτιας: ωστε αει εκπλεων ειναι το μεσον. ει δε και διαβαινειν τινα δεοι διαβασιν η γεφυραν, ουκ εταραττοντο, αλλ' εν τωι μερει οι λοχαγοι διεβαινον: και ει που δεοι τι της φαλαγγος, επιπαρηισαν ουτοι. τουτωι τωι τροπωι επορευθησαν σταθμους τετταρας. ηνικα δε τον πεμπτον επορευοντο, ειδον βασιλειον τι και περι αυτο κωμας πολλας, την δε οδον προς το χωριον τουτο δια γηλοφων υψηλων γιγνομενην, οι καθηκον απο του ορους υφ' ωι ην η κωμη. και ειδον μεν τους λοφους ασμενοι οι ελληνες, ως εικος των πολεμιων οντων ιππεων: επει δε πορευομενοι εκ του πεδιου ανεβησαν επι τον πρωτον γηλοφον <και> κατεβαινον, ως επι τον ετερον αναβαινειν, ενταυθα επιγιγνονται οι βαρβαροι και απο του υψηλου εις το πρανες εβαλλον, εσφενδονων, ετοξευον υπο μαστιγων, και πολλους ετιτρωσκον και εκρατησαν των ελληνων γυμνητων και κατεκλεισαν αυτους εισω των οπλων: ωστε πανταπασι ταυτην την ημεραν αχρηστοι ησαν εν τωι οχλωι οντες και οι σφενδονηται και οι τοξοται. επει δε πιεζομενοι οι ελληνες επεχειρησαν διωκειν, σχοληι μεν επι το ακρον αφικνουνται οπλιται οντες, οι δε πολεμιοι ταχυ απεπηδων. παλιν δε οποτε απιοιεν προς το αλλο στρατευμα ταυτα επασχον, και επι του δευτερου γηλοφου ταυτα εγιγνετο, ωστε απο του τριτου γηλοφου εδοξεν αυτοις μη κινειν τους στρατιωτας πριν απο της δεξιας πλευρας του πλαισιου ανηγαγον πελταστας προς το ορος. επει δ' ουτοι εγενοντο υπερ των επομενων πολεμιων, ουκετι επετιθεντο οι πολεμιοι τοις καταβαινουσι, δεδοικοτες μη αποτμηθειησαν και αμφοτερωθεν αυτων γενοιντο οι πολεμιοι. ουτω το λοιπον της ημερας πορευομενοι, οι μεν <εν> τηι οδωι κατα τους γηλοφους, οι δε κατα το ορος επιπαριοντες, αφικοντο εις τας κωμας: και ιατρους κατεστησαν οκτω: πολλοι γαρ ησαν οι τετρωμενοι. ενταυθα εμειναν ημερας τρεις και των τετρωμενων ενεκα και αμα επιτηδεια πολλα ειχον, αλευρα, οινον, κριθας ιπποις συμβεβλημενας πολλας. ταυτα δε συνενηνεγμενα ην τωι σατραπευοντι της χωρας. τεταρτηι δ' ημεραι καταβαινουσιν εις το πεδιον. επει δε κατελαβεν αυτους τισσαφερνης συν τηι δυναμει, εδιδαξεν αυτους η αναγκη κατασκηνησαι ου πρωτον ειδον κωμην και μη πορευεσθαι ετι μαχομενους: πολλοι γαρ ησαν οι απομαχοι, <οι τε> τετρωμενοι και οι εκεινους φεροντες και οι των φεροντων τα οπλα δεξαμενοι. επει δε κατεσκηνησαν και επεχειρησαν αυτοις ακροβολιζεσθαι οι βαρβαροι προς την κωμην προσιοντες, πολυ περιησαν οι ελληνες: πολυ γαρ διεφερεν εκ χωρας ορμωντας αλεξασθαι η πορευομενους επιουσι τοις πολεμιοις μαχεσθαι. ηνικα δ' ην ηδη δειλη, ωρα ην απιεναι τοις πολεμιοις: ουποτε γαρ μειον απεστρατοπεδευοντο οι βαρβαροι του ελληνικου εξηκοντα σταδιων, φοβουμενοι μη της νυκτος οι ελληνες επιθωνται αυτοις. πονηρον γαρ νυκτος εστι στρατευμα περσικον. οι τε γαρ ιπποι αυτοις δεδενται και ως επι το πολυ πεποδισμενοι εισι του μη φευγειν ενεκα ει λυθειησαν, εαν τε τις θορυβος γιγνηται, δει επισαξαι τον ιππον περσηι ανδρι και χαλινωσαι, δει και θωρακισθεντα αναβηναι επι τον ιππον. ταυτα δε παντα χαλεπα νυκτωρ και θορυβου οντος. τουτου ενεκα πορρω απεσκηνουν των ελληνων. επει δε εγιγνωσκον αυτους οι ελληνες βουλομενους απιεναι και διαγγελλομενους, εκηρυξε τοις ελλησι συσκευαζεσθαι ακουοντων των πολεμιων. και χρονον μεν τινα επεσχον της πορειας οι βαρβαροι, επειδη δε οψε εγιγνετο, απηισαν: ου γαρ εδοκει λυειν αυτους νυκτος πορευεσθαι και καταγεσθαι επι το στρατοπεδον. επειδη δε σαφως απιοντας ηδη εωρων οι ελληνες, επορευοντο και αυτοι αναζευξαντες και διηλθον οσον εξηκοντα σταδιους. και γιγνεται τοσουτον μεταξυ των στρατευματων ωστε τηι υστεραιαι ουκ εφανησαν οι πολεμιοι ουδε τηι τριτηι, τηι δε τεταρτηι νυκτος προελθοντες καταλαμβανουσι χωριον υπερδεξιον οι βαρβαροι, ηι εμελλον οι ελληνες παριεναι, ακρωνυχιαν ορους, υφ' ην η καταβασις ην εις το πεδιον. επειδη δε εωρα χειρισοφος προκατειλημμενην την ακρωνυχιαν, καλει ξενοφωντα απο της ουρας και κελευει λαβοντα τους πελταστας παραγενεσθαι εις το προσθεν. ο δε ξενοφων τους μεν πελταστας ουκ ηγεν: επιφαινομενον γαρ εωρα τισσαφερνην και το στρατευμα παν: αυτος δε προσελασας ηρωτα τι καλεις; ο δε λεγει αυτωι: εξεστιν οραν: κατειληπται γαρ ημιν ο υπερ της καταβασεως λοφος, και ουκ εστι παρελθειν, ει μη τουτους αποκοψομεν. αλλα τι ουκ ηγες τους πελταστας; ο δε λεγει οτι ουκ εδοκει αυτωι ερημα κατα λιπειν τα οπισθεν πολεμιων επιφαινομενων. αλλα μην ωρα γ', εφη, βουλευεσθαι πως τις τους ανδρας απελαι απο του λοφου. ενταυθα ξενοφων οραι του ορους την κορυφην υπερ αυτου του εαυτων στρατευματος ουσαν, και απο ταυτης εφοδον επι τον λοφον ενθα ησαν οι πολεμιοι, και λεγει: κρατιστον, ω χειρισοφε, ημιν ιεσθαι ως ταχιστα επι το ακρον: ην γαρ τουτο λαβωμεν, ου δυνησονται μενειν οι υπερ της οδου. αλλα, ει βουλει, μενε επι τωι στρατευματι, εγω δ' εθελω πορευεσθαι: ει δε χρηιζεις, πορευου επι το ορος, εγω δε μενω αυτου. αλλα διδωμι σοι, εφη ο χειρισοφος, οποτερον βουλει ελεσθαι. ειπων ο ξενοφων οτι νεωτερος εστιν αιρειται πορευεσθαι, κελευει δε οι συμπεμψαι απο του στοματος ανδρας: μακρον γαρ ην απο της ουρας λαβειν. και ο χειρισοφος συμπεμπει τους απο του στοματος πελταστας, ελαβε δε τους κατα μεσον πλαισιου. συνεπεσθαι δ' εκελευσεν αυτωι και τους τριακοσιους ους αυτος ειχε των επιλεκτων επι τωι στοματι του πλαισιου. εντευθεν επορευοντο ως εδυναντο ταχιστα. οι δ' επι του λοφου πολεμιοι ως ενοησαν αυτων την πορειαν επι το ακρον, ευθυς και αυτοι ωρμησαν αμιλλασθαι επι το ακρον. και ενταυθα πολλη μεν κραυγη ην του ελληνικου στρατευματος διακελευομενων τοις εαυτων, πολλη δε κραυγη των αμφι τισσαφερνην τοις εαυτων διακελευομενων. ξενοφων δε παρελαυνων επι του ιππου παρεκελευετο: ανδρες, νυν επι την ελλαδα νομιζετε αμιλλασθαι, νυν προς τους παιδας και τας γυναικας, νυν ολιγον πονησαντες αμαχει την λοιπην πορευσομεθα. σωτηριδας δε ο σικυωνιος ειπεν: ουκ εξ ισου, ω ξενοφων, εσμεν: συ μεν γαρ εφ' ιππου οχηι, εγω δε χαλεπως καμνω την ασπιδα φερων. και ος ακουσας ταυτα καταπηδησας απο του ιππου ωθειται αυτον εκ της ταξεως και την ασπιδα αφελομενος ως εδυνατο ταχιστα εχων επορευετο: ετυγχανε δε και θωρακα εχων τον ιππικον: ωστ' επιεζετο. και τοις μεν εμπροσθεν υπαγειν παρεκελευετο, τοις δε οπισθεν παριεναι μολις επομενος. οι δ' αλλοι στρατιωται παιουσι και βαλλουσι και λοιδορουσι τον σωτηριδαν, εστε ηναγκασαν λαβοντα την ασπιδα πορευεσθαι. ο δε αναβας, εως μεν βασιμα ην, επι του ιππου ηγεν, επει δε αβατα ην, καταλιπων τον ιππον εσπευδε πεζηι. και φθανουσιν επι τωι ακρωι γενομενοι τους πολεμιους. ενθα δη οι μεν βαρβαροι στραφεντες εφευγον ηι εκαστος εδυνατο, οι δε ελληνες ειχον το ακρον. οι δε αμφι τισσαφερνην και αριαιον αποτραπομενοι αλλην οδον ωιχοντο. οι δε αμφι χειρισοφον καταβαντες εστρατοπεδευοντο εν κωμηι μεστηι πολλων αγαθων. ησαν δε και αλλαι κωμαι πολλαι πληρεις πολλων αγαθων εν τουτωι τωι πεδιωι παρα τον τιγρητα ποταμον. ηνικα δ' ην δειλη εξαπινης οι πολεμιοι επιφαινονται εν τωι πεδιωι, και των ελληνων κατεκοψαν τινας των εσκεδασμενων εν τωι πεδιωι καθ' αρπαγην: και γαρ νομαι πολλαι βοσκηματων διαβιβαζομεναι εις το περαν του ποταμου κατεληφθησαν. ενταυθα τισσαφερνης και οι συν αυτωι καιειν επεχειρησαν τας κωμας. και των ελληνων μαλα ηθυμησαν τινες, εννοουμενοι μη τα επιτηδεια, ει καιοιεν, ουκ εχοιεν οποθεν λαμβανοιεν. και οι μεν αμφι χειρισοφον απηισαν εκ της βοηθειας: ο δε ξενοφων επει κατεβη, παρελαυνων τας ταξεις ηνικα απο της βοηθειας απηντησαν οι ελληνες ελεγεν: ορατε, ω ανδρες ελληνες, υφιεντας την χωραν ηδη ημετεραν ειναι; α γαρ οτε εσπενδοντο διεπραττοντο, μη καιειν την βασιλεως χωραν, νυν αυτοι καιουσιν ως αλλοτριαν. αλλ' εαν που καταλειπωσι γε αυτοις επιτηδεια, οψονται και ημας ενταυθα πορευομενους. αλλ', ω χειρισοφε, εφη, δοκει μοι βοηθειν επι τους καιοντας ως υπερ της ημετερας. ο δε χειρισοφος ειπεν: ουκουν εμοιγε δοκει: αλλα και ημεις, εφη, καιωμεν, και ουτω θαττον παυσονται. επει δε επι τας σκηνας ηλθον, οι μεν αλλοι περι τα επιτηδεια ησαν, στρατηγοι δε και λοχαγοι συνηισαν. και ενταυθα πολλη απορια ην. ενθεν μεν γαρ ορη ην υπερυψηλα, ενθεν δε ο ποταμος τοσουτος βαθος ως μηδε τα δορατα υπερεχειν πειρωμενοις του βαθους. απορουμενοις δ' αυτοις προσελθων τις ανηρ ροδιος ειπεν: εγω θελω, ω ανδρες, διαβιβασαι υμας κατα τετρακισχιλιους οπλιτας, αν εμοι ων δεομαι υπηρετησητε και ταλαντον μισθον πορισητε. ερωτωμενος δε οτου δεοιτο, ασκων, εφη, δισχιλιων δεησομαι: πολλα δ' ορω προβατα και αιγας και βους και ονους, α αποδαρεντα και φυσηθεντα ραιδιως αν παρεχοι την διαβασιν. δεησομαι δε και των δεσμων οις χρησθε περι τα υποζυγια: τουτοις ζευξας τους ασκους προς αλληλους, ορμισας εκαστον ασκον λιθους αρτησας και αφεις ωσπερ αγκυρας εις το υδωρ, διαγαγων και αμφοτερωθεν δησας επιβαλω υλην και γην επιφορησω: οτι μεν ουν ου καταδυσεσθε αυτικα μαλα εισεσθε: πας γαρ ασκος δυ' ανδρας εξει του μη καταδυναι. ωστε δε μη ολισθανειν η υλη και η γη σχησει. ακουσασι ταυτα τοις στρατηγοις το μεν ενθυμημα χαριεν εδοκει ειναι, το δ' εργον αδυνατον: ησαν γαρ οι κωλυσοντες περαν πολλοι ιππεις, οι ευθυς τοις πρωτοις ουδεν αν επετρεπον τουτων ποιειν. ενταυθα την μεν υστεραιαν υπανεχωρουν εις τουμπαλιν [η προς βαβυλωνα] εις τας ακαυστους κωμας, κατακαυσαντες ενθεν εξηισαν: ωστε οι πολεμιοι ου προσηλαυνον, αλλα εθεωντο και ομοιοι ησαν †θαυμαζειν† οποι ποτε τρεψονται οι ελληνες και τι εν νωι εχοιεν. ενταυθα οι μεν αλλοι στρατιωται επι τα επιτηδεια ηισαν: οι δε στρατηγοι παλιν συνηλθον, και συναγαγοντες τους εαλωκοτας ηλεγχον την κυκλωι πασαν χωραν τις εκαστη ειη. οι δε ελεγον οτι τα προς μεσημβριαν της επι βαβυλωνα ειη και μηδιαν, δι' ησπερ ηκοιεν, η δε προς εω επι σουσα τε και εκβατανα φεροι, ενθα θεριζειν λεγεται βασιλευς, η δε διαβαντι τον ποταμον προς εσπεραν επι λυδιαν και ιωνιαν φεροι, η δε δια των ορεων και προς αρκτον τετραμμενη οτι εις καρδουχους αγοι. τουτους δε εφασαν οικειν ανα τα ορη και πολεμικους ειναι, και βασιλεως ουκ ακουειν, αλλα και εμβαλειν ποτε εις αυτους βασιλικην στρατιαν δωδεκα μυριαδας: τουτων δ' ουδεν' απονοστησαι δια την δυσχωριαν. οποτε μεντοι προς τον σατραπην τον εν τωι πεδιωι σπεισαιντο, και επιμιγνυναι σφων τε προς εκεινους και εκεινων προς εαυτους. ακουσαντες ταυτα οι στρατηγοι εκαθισαν χωρις τους εκασταχοσε φασκοντας ειδεναι, ουδεν δηλον ποιησαντες οποι πορευεσθαι εμελλον. εδοκει δε τοις στρατηγοις αναγκαιον ειναι δια των ορεων εις καρδουχους εμβαλειν: τουτους γαρ διελθοντας εφασαν εις αρμενιαν ηξειν, ης οροντας ηρχε πολλης και ευδαιμονος. εντευθεν δ' ευπορον εφασαν ειναι οποι τις εθελοι πορευεσθαι. επι τουτοις εθυσαντο, οπως ηνικα και δοκοιη της ωρας την πορειαν ποιοιντο: την γαρ υπερβολην των ορεων εδεδοικεσαν μη προκαταληφθειη: και παρηγγειλαν, επειδη δειπνησαιεν, συσκευασαμενους παντας αναπαυεσθαι, και επεσθαι ηνικ' αν τις παραγγελληι. [10] {Work} {κυρου αναβασεωσ δ} [οσα μεν δη εν τηι αναβασει εγενετο μεχρι της μαχης, και οσα μετα την μαχην εν ταις σπονδαις ας βασιλευς και οι συν κυρωι αναβαντες ελληνες εποιησαντο, και οσα παραβαντος τας σπονδας βασιλεως και τισσαφερνους επολεμηθη προς τους ελληνας επακολουθουντος του περσικου στρατευματος, εν τωι προσθεν λογωι δεδηλωται. επει δε αφικοντο ενθα ο μεν τιγρης ποταμος πανταπασιν απορος ην δια το βαθος και μεγεθος, παροδος δε ουκ ην, αλλα τα καρδουχεια ορη αποτομα υπερ αυτου του ποταμου εκρεματο, εδοκει δη τοις στρατηγοις δια των ορεων πορευτεον ειναι. ηκουον γαρ των αλισκομενων οτι ει διελθοιεν τα καρδουχεια ορη, εν τηι αρμενιαι τας πηγας του τιγρητος ποταμου, ην μεν βουλωνται, διαβησονται, ην δε μη βουλωνται, περιιασι. και του ευφρατου δε τας πηγας ελεγετο ου προσω του τιγρητος ειναι, και εστιν ουτως εχον. την δ' εις τους καρδουχους εμβολην ωδε ποιουνται, αμα μεν λαθειν πειρωμενοι, αμα δε φθασαι πριν τους πολεμιους καταλαβειν τα ακρα.] ηνικα δ' ην αμφι την τελευταιαν φυλακην και ελειπετο της νυκτος οσον σκοταιους διελθειν το πεδιον, τηνικαυτα ανασταντες απο παραγγελσεως πορευομενοι αφικνουνται αμα τηι ημεραι προς το ορος. ενθα δη χειρισοφος μεν ηγειτο του στρατευματος λαβων το αμφ' αυτον και τους γυμνητας παντας, ξενοφων δε συν τοις οπισθοφυλαξιν οπλιταις ειπετο ουδενα εχων γυμνητα: ουδεις γαρ κινδυνος εδοκει ειναι μη τις ανω πορευομενων εκ του οπισθεν επισποιτο. και επι μεν το ακρον αναβαινει χειρισοφος πριν τινας αισθεσθαι των πολεμιων: επειτα δ' υφηγειτο: εφειπετο δε αει το υπερβαλλον του στρατευματος εις τας κωμας τας εν τοις αγκεσι τε και μυχοις των ορεων. ενθα δη οι μεν καρδουχοι εκλιποντες τας οικιας εχοντες και γυναικας και παιδας εφευγον επι τα ορη. τα δε επιτηδεια πολλα ην λαμβανειν, ησαν δε και χαλκωμασι παμπολλοις κατεσκευασμεναι αι οικιαι, ων ουδεν εφερον οι ελληνες, ουδε τους ανθρωπους εδιωκον, υποφειδομενοι, ει πως εθελησειαν οι καρδουχοι διιεναι αυτους ως δια φιλιας της χωρας, επειπερ βασιλει πολεμιοι ησαν: τα μεντοι επιτηδεια οτωι τις επιτυγχανοι ελαμβανεν: αναγκη γαρ ην. οι δε καρδουχοι ουτε καλουντων υπηκουον ουτε αλλο φιλικον ουδεν εποιουν. επει δε οι τελευταιοι των ελληνων κατεβαινον εις τας κωμας απο του ακρου ηδη σκοταιοι (δια γαρ το στενην ειναι την οδον ολην την ημεραν η αναβασις αυτοις εγενετο και καταβασις), τοτε δη συλλεγεντες τινες των καρδουχων τοις τελευταιοις επετιθεντο, και απεκτειναν τινας και λιθοις και τοξευμασι κατετρωσαν, ολιγοι οντες: εξ απροσδοκητου γαρ αυτοις επεπεσε το ελληνικον. ει μεντοι τοτε πλειους συνελεγησαν, εκινδυνευσεν αν διαφθαρηναι πολυ του στρατευματος. και ταυτην μεν την νυκτα ουτως εν ταις κωμαις ηυλισθησαν: οι δε καρδουχοι πυρα πολλα εκαιον κυκλωι επι των ορεων και συνεωρων αλληλους. αμα δε τηι ημεραι συνελθουσι τοις στρατηγοις και λοχαγοις των ελληνων εδοξε των τε υποζυγιων τα αναγκαια και δυνατωτατα εχοντας πορευεσθαι, καταλιποντας ταλλα, και οσα ην νεωστι αιχμαλωτα ανδραποδα εν τηι στρατιαι παντα αφειναι. σχολαιαν γαρ εποιουν την πορειαν πολλα οντα τα υποζυγια και τα αιχμαλωτα, πολλοι δε οι επι τουτοις οντες απομαχοι ησαν, διπλασια τε επιτηδεια εδει ποριζεσθαι και φερεσθαι πολλων των ανθρωπων οντων. δοξαν δε ταυτα εκηρυξαν ουτω ποιειν. επει δε αριστησαντες επορευοντο, υποστησαντες εν τωι στενωι οι στρατηγοι, ει τι ευρισκοιεν των ειρημενων μη αφειμενον, αφηιρουντο, οι δ' επειθοντο, πλην ει τις εκλεψεν, οιον η παιδος επιθυμησας η γυναικος των ευπρεπων. και ταυτην μεν την ημεραν ουτως επορευθησαν, τα μεν τι μαχομενοι τα δε και αναπαυομενοι. εις δε την υστεραιαν γιγνεται χειμων πολυς, αναγκαιον δ' ην πορευεσθαι: ου γαρ ην ικανα ταπιτηδεια. και ηγειτο μεν χειρισοφος, ωπισθοφυλακει δε ξενοφων. και οι πολεμιοι ισχυρως επετιθεντο, και στενων οντων των χωριων εγγυς προσιοντες ετοξευον και εσφενδονων: ωστε ηναγκαζοντο οι ελληνες επιδιωκοντες και παλιν αναχαζοντες σχοληι πορευεσθαι: και θαμινα παρηγγελλεν ο ξενοφων υπομενειν, οτε οι πολεμιοι ισχυρως επικεοιντο. ενταυθα ο χειρισοφος αλλοτε μεν οτε παρεγγυωιτο υπεμενε, τοτε δε ουχ υπεμενεν, αλλ' ηγε ταχεως και παρηγγυα επεσθαι, ωστε δηλον ην οτι πραγμα τι ειη: σχολη δ' ουκ ην ιδειν παρελθοντι το αιτιον της σπουδης: ωστε η πορεια ομοια φυγηι εγιγνετο τοις οπισθοφυλαξι. και ενταυθα αποθνηισκει ανηρ αγαθος λακωνικος λεωνυμος τοξευθεις δια της ασπιδος και της σπολαδος εις τας πλευρας, και βασιας αρκας διαμπερες την κεφαλην. επει δε αφικοντο επι σταθμον, ευθυς ωσπερ ειχεν ο ξενοφων ελθων προς τον χειρισοφον ηιτιατο αυτον οτι ουχ υπεμενεν, αλλ' ηναγκαζοντο φευγοντες αμα μαχεσθαι. και νυν δυο καλω τε και αγαθω ανδρε τεθνατον και ουτε ανελεσθαι ουτε θαψαι εδυναμεθα. αποκρινεται ο χειρισοφος: βλεψον, εφη, προς τα ορη και ιδε ως αβατα παντα εστι: μια δ' αυτη οδος ην οραις ορθια, και επι ταυτηι ανθρωπων οραν εξεστι σοι οχλον τοσουτον, οι κατειληφοτες φυλαττουσι την εκβασιν. ταυτ' εγω εσπευδον και δια τουτο σε ουχ υπεμενον, ει πως δυναιμην φθασαι πριν κατειληφθαι την υπερβολην: οι δ' ηγεμονες ους εχομεν ου φασιν ειναι αλλην οδον. ο δε ξενοφων λεγει: αλλ' εγω εχω δυο ανδρας. επει γαρ ημιν πραγματα παρειχον, ενηδρευσαμεν, οπερ ημας και αναπνευσαι εποιησε, και απεκτειναμεν τινας αυτων, και ζωντας προυθυμηθημεν λαβειν αυτου τουτου ενεκα οπως ηγεμοσιν ειδοσι την χωραν χρησαιμεθα. και ευθυς αγαγοντες τους ανθρωπους ηλεγχον διαλαβοντες ει τινα ειδειεν αλλην οδον η την φανεραν. ο μεν ουν ετερος ουκ εφη μαλα πολλων φοβων προσαγομενων: επει δε ουδεν ωφελιμον ελεγεν, ορωντος του ετερου κατεσφαγη. ο δε λοιπος ελεξεν οτι ουτος μεν ου φαιη δια ταυτα ειδεναι, οτι αυτωι ετυγχανε θυγατηρ εκει παρ' ανδρι εκδεδομενη: αυτος δ' εφη ηγησεσθαι δυνατην και υποζυγιοις πορευεσθαι οδον. ερωτωμενος δ' ει ειη τι εν αυτηι δυσπαριτον χωριον, εφη ειναι ακρον ο ει μη τις προκαταληψοιτο, αδυνατον εσεσθαι παρελθειν. ενταυθα δ' εδοκει συγκαλεσαντας λοχαγους και πελταστας και των οπλιτων λεγειν τε τα παροντα και ερωταν ει τις αυτων εστιν οστις ανηρ αγαθος εθελοι αν γενεσθαι και υποστας εθελοντης πορευεσθαι. υφισταται των μεν οπλιτων αριστωνυμος μεθυδριευς [αρκας] και αγασιας στυμφαλιος [αρκας], αντιστασιαζων δε αυτοις καλλιμαχος παρρασιος [αρκας και ουτος] εφη εθελειν πορευεσθαι προσλαβων εθελοντας εκ παντος του στρατευματος: εγω γαρ, εφη, οιδα οτι εψονται πολλοι των νεων εμου ηγουμενου. εκ τουτου ερωτωσιν ει τις και των γυμνητων ταξιαρχων εθελοι συμπορευεσθαι. υφισταται αριστεας χιος, ος πολλαχου πολλου αξιος τηι στρατιαι εις τα τοιαυτα εγενετο. και ην μεν δειλη, οι δ' εκελευον αυτους εμφαγοντας πορευεσθαι. και τον ηγεμονα δησαντες παραδιδοασιν αυτοις, και συντιθενται την μεν νυκτα, ην λαβωσι το ακρον, το χωριον φυλαττειν, αμα δε τηι ημεραι τηι σαλπιγγι σημαινειν: και τους μεν ανω οντας ιεναι επι τους κατεχοντας την φανεραν εκβασιν, αυτοι δε συμβοηθησειν εκβαινοντες ως αν δυνωνται ταχιστα. ταυτα συνθεμενοι οι μεν επορευοντο πληθος ως δισχιλιοι: και υδωρ πολυ ην εξ ουρανου: ξενοφων δε εχων τους οπισθοφυλακας ηγειτο προς την φανεραν εκβασιν, οπως ταυτηι τηι οδωι οι πολεμιοι προσεχοιεν τον νουν και ως μαλιστα λαθοιεν οι περιιοντες. επει δε ησαν επι χαραδραι οι οπισθοφυλακες ην εδει διαβαντας προς το ορθιον εκβαινειν, τηνικαυτα εκυλινδον οι βαρβαροι ολοιτροχους αμαξιαιους και μειζους και ελαττους, οι φερομενοι προς τας πετρας παιοντες διεσφενδονωντο: και πανταπασιν ουδε πελασαι οιον τ' ην τηι εισοδωι. ενιοι δε των λοχαγων, ει μη ταυτηι δυναιντο, αλληι επειρωντο: και ταυτα εποιουν μεχρι σκοτος εγενετο: επει δε ωιοντο αφανεις ειναι απιοντες, τοτε απηλθον επι το δειπνον: ετυγχανον δε και αναριστοι οντες αυτων οι οπισθοφυλακησαντες. οι μεντοι πολεμιοι ουδεν επαυσαντο δι' ολης της νυκτος κυλινδοντες τους λιθους: τεκμαιρεσθαι δ' ην τωι ψοφωι. οι δ' εχοντες τον ηγεμονα κυκλωι περιιοντες καταλαμβανουσι τους φυλακας αμφι πυρ καθημενους: και τους μεν κατακαινοντες τους δε καταδιωξαντες αυτοι ενταυθ' εμενον ως το ακρον κατεχοντες. οι δ' ου κατειχον, αλλα μαστος ην υπερ αυτων παρ' ον ην η στενη αυτη οδος εφ' ηι εκαθηντο οι φυλακες. εφοδος μεντοι αυτοθεν επι τους πολεμιους ην οι επι τηι φανεραι οδωι εκαθηντο. και την μεν νυκτα ενταυθα διηγαγον: επει δ' ημερα υπεφαινεν, επορευοντο σιγηι συντεταγμενοι επι τους πολεμιους: και γαρ ομιχλη εγενετο, ωστ' ελαθον εγγυς προσελθοντες. επει δε ειδον αλληλους, η τε σαλπιγξ εφθεγξατο και αλαλαξαντες ιεντο επι τους ανθρωπους: οι δε ουκ εδεξαντο, αλλα λιποντες την οδον φευγοντες ολιγοι απεθνηισκον: ευζωνοι γαρ ησαν. οι δε αμφι χειρισοφον ακουσαντες της σαλπιγγος ευθυς ιεντο ανω κατα την φανεραν οδον: αλλοι δε των στρατηγων κατα ατριβεις οδους επορευοντο ηι ετυχον εκαστοι οντες, και αναβαντες ως εδυναντο ανιμων αλληλους τοις δορασι. και ουτοι πρωτοι συνεμειξαν τοις προκαταλαβουσι το χωριον. ξενοφων δε εχων των οπισθοφυλακων τους ημισεις επορευετο ηιπερ οι τον ηγεμονα εχοντες: ευοδωτατη γαρ ην τοις υποζυγιοις: τους δε ημισεις οπισθεν των υποζυγιων εταξε. πορευομενοι δ' εντυγχανουσι λοφωι υπερ της οδου κατειλημμενωι υπο των πολεμιων, ους η αποκοψαι ην αναγκη η διεζευχθαι απο των αλλων ελληνων. και αυτοι μεν αν επορευθησαν ηιπερ οι αλλοι, τα δε υποζυγια ουκ ην αλληι η ταυτηι εκβηναι. ενθα δη παρακελευσαμενοι αλληλοις προσβαλλουσι προς τον λοφον ορθιοις τοις λοχοις, ου κυκλωι αλλα καταλιποντες αφοδον τοις πολεμιοις, ει βουλοιντο φευγειν. και τεως μεν αυτους αναβαινοντας οπηι εδυναντο εκαστος οι βαρβαροι ετοξευον και εβαλλον, εγγυς δ' ου προσιεντο, αλλα φυγηι λειπουσι το χωριον. και τουτον τε παρεληλυθεσαν οι ελληνες και ετερον ορωσιν εμπροσθεν λοφον κατεχομενον επι τουτον αυθις εδοκει πορευεσθαι. εννοησας δ' ο ξενοφων μη, ει ερημον καταλιποι τον ηλωκοτα λοφον, [και] παλιν λαβοντες οι πολεμιοι επιθοιντο τοις υποζυγιοις παριουσιν (επι πολυ δ' ην τα υποζυγια ατε δια στενης της οδου πορευομενα), καταλειπει επι του λοφου λοχαγους κηφισοδωρον κηφισοφωντος αθηναιον και αμφικρατην αμφιδημου αθηναιον και αρχαγοραν αργειον φυγαδα, αυτος δε συν τοις λοιποις επορευετο επι τον δευτερον λοφον, και τωι αυτωι τροπωι και τουτον αιρουσιν. ετι δ' αυτοις τριτος μαστος λοιπος ην πολυ ορθιωτατος ο υπερ της επι τωι πυρι καταληφθεισης φυλακης της νυκτος υπο των εθελοντων. επει δ' εγγυς εγενοντο οι ελληνες, λειπουσιν οι βαρβαροι αμαχητι τον μαστον, ωστε θαυμαστον πασι γενεσθαι και υπωπτευον δεισαντας αυτους μη κυκλωθεντες πολιορκοιντο απολιπειν. οι δ' αρα απο του ακρου καθορωντες τα οπισθεν γιγνομενα παντες επι τους οπισθοφυλακας εχωρουν. και ξενοφων μεν συν τοις νεωτατοις ανεβαινεν επι το ακρον, τους δε αλλους εκελευσεν υπαγειν, οπως οι τελευταιοι λοχοι προσμειξειαν, και προελθοντας κατα την οδον εν τωι ομαλωι θεσθαι τα οπλα ειπε. και εν τουτωι τωι χρονωι ηλθεν αρχαγορας ο αργειος πεφευγως και λεγει ως απεκοπησαν απο του λοφου και οτι τεθνασι κηφισοδωρος και αμφικρατης και αλλοι οσοι μη αλομενοι κατα της πετρας προς τους οπισθοφυλακας αφικοντο. ταυτα δε διαπραξαμενοι οι βαρβαροι ηκον επ' αντιπορον λοφον τωι μαστωι: και ο ξενοφων διελεγετο αυτοις δι' ερμηνεως περι σπονδων και τους νεκρους απηιτει. οι δε εφασαν αποδωσειν εφ' ωι μη καιειν τας οικιας. συνωμολογει ταυτα ο ξενοφων. εν ωι δε το μεν αλλο στρατευμα παρηιει, οι δε ταυτα διελεγοντο, παντες οι εκ τουτου του τοπου συνερρυησαν: †ενταυθα ισταντο οι πολεμιοι†. και επει ηρξαντο καταβαινειν απο του μαστου προς τους αλλους ενθα τα οπλα εκειντο, ιεντο δη οι πολεμιοι πολλωι πληθει και θορυβωι: και επει εγενοντο επι της κορυφης του μαστου αφ' ου ξενοφων κατεβαινεν, εκυλινδουν πετρους: και ενος μεν κατεαξαν το σκελος, ξενοφωντα δε ο υπασπιστης εχων την ασπιδα απελιπεν: ευρυλοχος δε λουσιευς [αρκας] προσεδραμεν αυτωι οπλιτης, και προ αμφοιν προβεβλημενος απεχωρει, και οι αλλοι προς τους συντεταγμενους απηλθον. εκ δε τουτου παν ομου εγενετο το ελληνικον, και εσκηνησαν αυτου εν πολλαις και καλαις οικιαις και επιτηδειοις δαψιλεσι: και γαρ οινος πολυς ην, ωστε εν λακκοις κονιατοις ειχον. ξενοφων δε και χειρισοφος διεπραξαντο ωστε λαβοντες τους νεκρους απεδοσαν τον ηγεμονα: και παντα εποιησαν τοις αποθανουσιν εκ των δυνατων ωσπερ νομιζεται ανδρασιν αγαθοις. τηι δε υστεραιαι ανευ ηγεμονος επορευοντο: μαχομενοι δ' οι πολεμιοι και οπηι ειη στενον χωριον προκαταλαμβανοντες εκωλυον τας παροδους. οποτε μεν ουν τους πρωτους κωλυοιεν, ξενοφων οπισθεν εκβαινων προς τα ορη ελυε την αποφραξιν της οδου τοις πρωτοις ανωτερω πειρωμενος γιγνεσθαι των κωλυοντων, οποτε δε τοις οπισθεν επιθοιντο, χειρισοφος εκβαινων και πειρωμενος ανωτερω γιγνεσθαι των κωλυοντων ελυε την αποφραξιν της παροδου τοις οπισθεν: και αει ουτως εβοηθουν αλληλοις και ισχυρως αλληλων επεμελοντο. ην δε και οποτε αυτοις τοις αναβασι πολλα πραγματα παρειχον οι βαρβαροι παλιν καταβαινουσιν: ελαφροι γαρ ησαν ωστε και εγγυθεν φευγοντες αποφευγειν: ουδεν γαρ ειχον αλλο η τοξα και σφενδονας. αριστοι δε και τοξοται ησαν: ειχον δε τοξα εγγυς τριπηχη, τα δε τοξευματα πλεον η διπηχη: ειλκον δε τας νευρας οποτε τοξευοιεν προς το κατω του τοξου τωι αριστερωι ποδι προσβαινοντες. τα δε τοξευματα εχωρει δια των ασπιδων και δια των θωρακων. εχρωντο δε αυτοις οι ελληνες, επει λαβοιεν, ακοντιοις εναγκυλωντες. εν τουτοις τοις χωριοις οι κρητες χρησιμωτατοι εγενοντο. ηρχε δε αυτων στρατοκλης κρης. ταυτην δ' αυ την ημεραν ηυλισθησαν εν ταις κωμαις ταις υπερ του πεδιου παρα τον κεντριτην ποταμον, ευρος ως διπλεθρον, ος οριζει την αρμενιαν και την των καρδουχων χωραν. και οι ελληνες ενταυθα ανεπνευσαν ασμενοι ιδοντες πεδιον: απειχε δε των ορεων ο ποταμος εξ η επτα σταδια των καρδουχων. τοτε μεν ουν ηυλισθησαν μαλα ηδεως και ταπιτηδεια εχοντες και πολλα των παρεληλυθοτων πονων μνημονευοντες. επτα γαρ ημερας οσασπερ επορευθησαν δια των καρδουχων πασας μαχομενοι διετελεσαν, και επαθον κακα οσα ουδε τα συμπαντα υπο βασιλεως και τισσαφερνους. ως ουν απηλλαγμενοι τουτων ηδεως εκοιμηθησαν. αμα δε τηι ημεραι ορωσιν ιππεας που περαν του ποταμου εξωπλισμενους ως κωλυσοντας διαβαινειν, πεζους δ' επι ταις οχθαις παρατεταγμενους ανω των ιππεων ως κωλυσοντας εις την αρμενιαν εκβαινειν. ησαν δ' ουτοι οροντα και αρτουχα αρμενιοι και μαρδοι και χαλδαιοι μισθοφοροι. ελεγοντο δε οι χαλδαιοι ελευθεροι τε και αλκιμοι ειναι: οπλα δ' ειχον γερρα μακρα και λογχας. αι δε οχθαι αυται εφ' ων παρατεταγμενοι ουτοι ησαν τρια η τετταρα πλεθρα απο του ποταμου απειχον: οδος δε μια ορωμενη ην αγουσα ανω ωσπερ χειροποιητος: ταυτηι επειρωντο διαβαινειν οι ελληνες. επει δε πειρωμενοις το τε υδωρ υπερ των μαστων εφαινετο, και τραχυς ην ο ποταμος μεγαλοις λιθοις και ολισθηροις, και ουτ' εν τωι υδατι τα οπλα ην εχειν: ει δε μη, ηρπαζεν ο ποταμος: επι τε της κεφαλης τα οπλα ει τις φεροι, γυμνοι εγιγνοντο προς τα τοξευματα και ταλλα βελη, ανεχωρησαν και αυτου εστρατοπεδευσαντο παρα τον ποταμον. ενθα δε αυτοι την προσθεν νυκτα ησαν επι του ορους εωρων τους καρδουχους πολλους συνειλεγμενους εν τοις οπλοις. ενταυθα δη πολλη αθυμια ην τοις ελλησιν, ορωσι μεν του ποταμου την δυσποριαν, ορωσι δε τους διαβαινειν κωλυ σοντας, ορωσι δε τοις διαβαινουσιν επικεισομενους τους καρδουχους οπισθεν. ταυτην μεν ουν την ημεραν και νυκτα εμειναν εν πολληι αποριαι οντες. ξενοφων δε οναρ ειδεν: εδοξεν εν πεδαις δεδεσθαι, αυται δε αυτωι αυτομαται περιρρυηναι, ωστε λυθηναι και διαβαινειν οποσον εβουλετο. επει δε ορθρος ην, ερχεται προς τον χειρισοφον και λεγει οτι ελπιδας εχει καλως εσεσθαι, και διηγειται αυτωι το οναρ. ο δε ηδετο τε και ως ταχιστα εως υπεφαινεν εθυοντο παντες παροντες οι στρατηγοι: και τα ιερα καλα ην ευθυς επι του πρωτου. και απιοντες απο των ιερων οι στρατηγοι και λοχαγοι παρηγγελλον τηι στρατιαι αριστοποιεισθαι. και αριστωντι τωι ξενοφωντι προσετρεχον δυο νεανισκω: ηιδεσαν γαρ παντες οτι εξειη αυτωι και αριστωντι και δειπνουντι προσελθειν και ει καθευδοι επεγειραντα ειπειν, ει τις τι εχοι των προς τον πολεμον. και τοτε ελεγον οτι τυγχανοιεν φρυγανα συλλεγοντες ως επι πυρ, καπειτα κατιδοιεν εν τωι περαν εν πετραις καθηκουσαις επ' αυτον τον ποταμον γεροντα τε και γυναικα και παιδισκας ωσπερ μαρσιπους ιματιων κατατιθεμενους εν πετραι αντρωδει. ιδουσι δε σφισι δοξαι ασφαλες ειναι διαβηναι: ουδε γαρ τοις πολεμιοις ιππευσι προσβατον ειναι κατα τουτο. εκδυντες δ' εφασαν εχοντες τα εγχειριδια γυμνοι ως νευσομενοι διαβαινειν: πορευομενοι δε προσθεν διαβηναι πριν βρεξαι τα αιδοια: και διαβαντες, λαβοντες τα ιματια παλιν ηκειν. ευθυς ουν ξενοφων αυτος τε εσπενδε και τοις νεανισκοις εγχειν εκελευε και ευχεσθαι τοις φηνασι θεοις τα τε ονειρατα και τον πορον και τα λοιπα αγαθα επιτελεσαι. σπεισας δ' ευθυς ηγε τους νεανισκους παρα τον χειρισοφον, και διηγουνται ταυτα. ακουσας δε και ο χειρισοφος σπονδας εποιει. σπεισαντες δε τοις μεν αλλοις παρηγγελλον συσκευαζεσθαι, αυτοι δε συγκαλεσαντες τους στρατηγους εβουλευοντο οπως αν καλλιστα διαβαιεν και τους τε εμπροσθεν νικωιεν και υπο των οπισθεν μηδεν πασχοιεν κακον. και εδοξεν αυτοις χειρισοφον μεν ηγεισθαι και διαβαινειν εχοντα το ημισυ του στρατευματος, το δ' ημισυ ετι υπομενειν συν ξενοφωντι, τα δε υποζυγια και τον οχλον εν μεσωι τουτων διαβαινειν. επει δε ταυτα καλως ειχεν επορευοντο: ηγουντο δ' οι νεανισκοι εν αριστεραι εχοντες τον ποταμον: οδος δε ην επι την διαβασιν ως τετταρες σταδιοι. πορευομενων δ' αυτων αντιπαρηισαν αι ταξεις των ιππεων. επειδη δε ησαν κατα την διαβασιν και τας οχθας του ποταμου, εθεντο τα οπλα, και αυτος πρωτος χειρισοφος στεφανωσαμενος και αποδυς ελαμβανε τα οπλα και τοις αλλοις πασι παρηγγελλε, και τους λοχαγους εκελευεν αγειν τους λοχους ορθιους, τους μεν εν αριστεραι τους δ' εν δεξιαι εαυτου. και οι μεν μαντεις εσφαγιαζοντο εις τον ποταμον: οι δε πολεμιοι ετοξευον και εσφενδονων: αλλ' ουπω εξικνουντο: επει δε καλα ην τα σφαγια, επαιανιζον παντες οι στρατιωται και ανηλαλαζον, συνωλολυζον δε και αι γυναικες απασαι. πολλαι γαρ ησαν εταιραι εν τωι στρατευματι. και χειρισοφος μεν ενεβαινε και οι συν εκεινωι: ο δε ξενοφων των οπισθοφυλακων λαβων τους ευζωνοτατους εθει ανα κρατος παλιν επι τον πορον τον κατα την εκβασιν την εις τα των αρμενιων ορη, προσποιουμενος ταυτηι διαβας αποκλεισειν τους παρα τον ποταμον ιππεας. οι δε πολεμιοι ορωντες μεν τους αμφι χειρισοφον ευπετως το υδωρ περωντας, ορωντες δε τους αμφι ξενοφωντα θεοντας εις τουμπαλιν, δεισαντες μη αποληφθειησαν φευγουσιν ανα κρατος ως προς την του ποταμου ανω εκβασιν. επει δε κατα την οδον εγενοντο, ετεινον ανω προς το ορος. λυκιος δ' ο την ταξιν εχων των ιππεων και αισχινης ο την ταξιν των πελταστων των αμφι χειρισοφον επει εωρων ανα κρατος φευγοντας, ειποντο: οι δε στρατιωται εβοων μη απολειπεσθαι, αλλα συνεκβαινειν επι το ορος. χειρισοφος δ' αυ επει διεβη, τους ιππεας ουκ εδιωκεν, ευθυς δε κατα τας προσηκουσας οχθας επι τον ποταμον εξεβαινεν επι τους ανω πολεμιους. οι δε ανω, ορωντες μεν τους εαυτων ιππεας φευγοντας, ορωντες δ' οπλιτας σφισιν επιοντας, εκλειπουσι τα υπερ του ποταμου ακρα. ξενοφων δ' επει τα περαν εωρα καλως γιγνομενα, απεχωρει την ταχιστην προς το διαβαινον στρατευμα: και γαρ οι καρδουχοι φανεροι ηδη ησαν εις το πεδιον καταβαινοντες ως επιθησομενοι τοις τελευταιοις. και χειρισοφος μεν τα ανω κατειχε, λυκιος δε συν ολιγοις επιχειρησας επιδιωξαι ελαβε των σκευοφορων τα υπολειπομενα και μετα τουτων εσθητα τε καλην και εκπωματα. και τα σκευοφορα των ελληνων και ο οχλος ακμην διεβαινε, ξενοφων δε στρεψας προς τους καρδουχους αντια τα οπλα εθετο, και παρηγγειλε τοις λοχαγοις κατ' ενωμοτιας ποιησασθαι εκαστον τον εαυτου λοχον, παρ' ασπιδα παραγαγοντας την ενωμοτιαν επι φαλαγγος: και τους μεν λοχαγους και τους ενωμοταρχους προς των καρδουχων ιεναι, ουραγους δε καταστησασθαι προς του ποταμου. οι δε καρδουχοι ως εωρων τους οπισθοφυλακας του οχλου ψιλουμενους και ολιγους ηδη φαινομενους, θαττον δη επηισαν ωιδας τινας αιδοντες. ο δε χειρισοφος, επει τα παρ' αυτωι ασφαλως ειχε, πεμπει παρα ξενοφωντα τους πελταστας και σφενδονητας και τοξοτας και κελευει ποιειν ο τι αν παραγγελληι. ιδων δ' αυτους διαβαινοντας ξενοφων πεμψας αγγελον κελευει αυτου μειναι επι του ποταμου μη διαβαντας: οταν δ' αρξωνται αυτοι διαβαινειν, εναντιους ενθεν και ενθεν σφων εμβαινειν ως διαβησομενους, διηγκυλωμενους τους ακοντιστας και επιβεβλημενους τους τοξοτας: μη προσω δε του ποταμου προβαινειν. τοις δε παρ' εαυτωι παρηγγειλεν, επειδαν σφενδονη εξικνηται και ασπις ψοφηι, παιανισαντας θειν εις τους πολεμιους, επειδαν δ' αναστρεψωσιν οι πολεμιοι και εκ του ποταμου ο σαλπικτης σημηνηι το πολεμικον, αναστρεψαντας επι δορυ ηγεισθαι μεν τους ουραγους, θειν δε παντας και διαβαινειν οτι ταχιστα ηι εκαστος την ταξιν ειχεν, ως μη εμποδιζειν αλληλους: οτι ουτος αριστος εσοιτο ος αν πρωτος εν τωι περαν γενηται. οι δε καρδουχοι ορωντες ολιγους ηδη τους λοιπους (πολλοι γαρ και των μενειν τεταγμενων ωιχοντο επιμελομενοι οι μεν υποζυγιων, οι δε σκευων, οι δ' εταιρων), ενταυθα δη επεκειντο θρασεως και ηρχοντο σφενδοναν και τοξευειν. οι δε ελληνες παιανισαντες ωρμησαν δρομωι επ' αυτους: οι δε ουκ εδεξαντο: και γαρ ησαν ωπλισμενοι ως μεν εν τοις ορεσιν ικανως προς το επιδραμειν και φευγειν, προς δε το εις χειρας δεχεσθαι ουχ ικανως. εν τουτωι σημαινει ο σαλπικτης: και οι μεν πολεμιοι εφευγον πολυ ετι θαττον, οι δε ελληνες ταναντια στρεψαντες εφευγον δια του ποταμου οτι ταχιστα. των δε πολεμιων οι μεν τινες αισθομενοι παλιν εδραμον επι τον ποταμον και τοξευοντες ολιγους ετρωσαν, οι δε πολλοι και περαν οντων των ελληνων ετι φανεροι ησαν φευγοντες. οι δε υπαντησαντες ανδριζομενοι και προσωτερω του καιρου προιοντες υστερον των μετα ξενοφωντος διεβησαν παλιν: και ετρωθησαν τινες και τουτων. επει δε διεβησαν, συνταξαμενοι αμφι μεσον ημερας επορευθησαν δια της αρμενιας πεδιον απαν και λειους γηλοφους ου μειον η πεντε παρασαγγας: ου γαρ ησαν εγγυς του ποταμου κωμαι δια τους πολεμους τους προς τους καρδουχους. εις δε ην αφικοντο κωμην μεγαλη τε ην και βασιλειον ειχε τωι σατραπηι και επι ταις πλεισταις οικιαις τυρσεις επησαν: επιτηδεια δ' ην δαψιλη. εντευθεν δ' επορευθησαν σταθμους δυο παρασαγγας δεκα μεχρι υπερηλθον τας πηγας του τιγρητος ποταμου. εντευθεν δ' επορευθησαν σταθμους τρεις παρασαγγας πεντεκαιδεκα επι τον τηλεβοαν ποταμον. ουτος δ' ην καλος μεν, μεγας δ' ου: κωμαι δε πολλαι περι τον ποταμον ησαν. ο δε τοπος ουτος αρμενια εκαλειτο η προς εσπεραν. υπαρχος δ' ην αυτης τιριβαζος, ο και βασιλει φιλος γενομενος, και οποτε παρειη, ουδεις αλλος βασιλεα επι τον ιππον ανεβαλλεν. ουτος προσηλασεν ιππεας εχων, και προπεμψας ερμηνεα ειπεν οτι βουλοιτο διαλεχθηναι τοις αρχουσι. τοις δε στρατηγοις εδοξεν ακουσαι: και προσελθοντες εις επηκοον ηρωτων τι θελει. ο δε ειπεν οτι σπεισασθαι βουλοιτο εφ' ωι μητε αυτος τους ελληνας αδικειν μητε εκεινους καιειν τας οικιας λαμβανειν τε ταπιτηδεια οσων δεοιντο. εδοξε ταυτα τοις στρατηγοις και εσπεισαντο επι τουτοις. εντευθεν δ' επορευθησαν σταθμους τρεις δια πεδιου παρασαγγας πεντεκαιδεκα: και τιριβαζος παρηκολουθει εχων την εαυτου δυναμιν απεχων ως δεκα σταδιους: και αφικοντο εις βασιλεια και κωμας περιξ πολλας πολλων των επιτηδειων μεστας. στρατοπεδευομενων δ' αυτων γιγνεται της νυκτος χιων πολλη: και εωθεν εδοξε διασκηνησαι τας ταξεις και τους στρατηγους κατα τας κωμας: ου γαρ εωρων πολεμιον ουδενα και ασφαλες εδοκει ειναι δια το πληθος της χιονος. ενταυθα ειχον τα επιτηδεια οσα εστιν αγαθα, ιερεια, σιτον, οινους παλαιους ευωδεις, ασταφιδας, οσπρια παντοδαπα. των δε αποσκεδαννυμενων τινες απο του στρατοπεδου ελεγον οτι κατιδοιεν νυκτωρ πολλα πυρα φαινοντα. εδοκει δη τοις στρατηγοις ουκ ασφαλες ειναι διασκηνουν, αλλα συναγαγειν το στρατευμα παλιν. εντευθεν συνηλθον: και γαρ εδοκει διαιθριαζειν. νυκτερευοντων δ' αυτων ενταυθα επιπιπτει χιων απλετος, ωστε απεκρυψε και τα οπλα και τους ανθρωπους κατακειμενους: και τα υποζυγια συνεποδισεν η χιων: και πολυς οκνος ην ανιστασθαι: κατακειμενων γαρ αλεεινον ην η χιων επιπεπτωκυια οτωι μη παραρρυειη. επει δε ξενοφων ετολμησε γυμνος αναστας σχιζειν ξυλα, ταχ' αναστας τις και αλλος εκεινου αφελομενος εσχιζεν. εκ δε τουτου και αλλοι ανασταντες πυρ εκαιον και εχριοντο: πολυ γαρ ενταυθα ηυρισκετο χριμα, ωι εχρωντο αντ' ελαιου, συειον και σησαμινον και αμυγδαλινον εκ των πικρων και τερμινθινον. εκ δε των αυτων τουτων και μυρον ηυρισκετο. μετα ταυτα εδοκει παλιν διασκηνητεον ειναι [τας κωμας] εις στεγας. ενθα δη οι στρατιωται συν πολληι κραυγηι και ηδονηι ηισαν επι τας στεγας και τα επιτηδεια: οσοι δε οτε το προτερον απηισαν τας οικιας ενεπρησαν υπο ατασθαλιας, δικην εδιδοσαν κακως σκηνουντες. εντευθεν επεμψαν νυκτος δημοκρατην τημνιτην ανδρας δοντες επι τα ορη ενθα εφασαν οι αποσκεδαννυμενοι καθοραν τα πυρα: ουτος γαρ εδοκει και προτερον πολλα ηδη αληθευσαι τοιαυτα, τα οντα τε ως οντα και τα μη οντα ως ουκ οντα. πορευθεις δε τα μεν πυρα ουκ εφη ιδειν, ανδρα δε συλλαβων ηκεν αγων εχοντα τοξον περσικον και φαρετραν και σαγαριν οιανπερ και <αι> αμαζονες εχουσιν. ερωτωμενος δε ποδαπος ειη περσης μεν εφη ειναι, πορευεσθαι δ' απο του τιριβαζου στρατοπεδου, οπως επιτηδεια λαβοι. οι δε ηρωτων αυτον το στρατευμα οποσον τε ειη και επι τινι συνειλεγμενον. ο δε ειπεν οτι τιριβαζος ειη εχων την τε εαυτου δυναμιν και μισθοφορους χαλυβας και ταοχους: παρεσκευασθαι δε αυτον εφη ως επι τηι υπερβοληι του ορους εν τοις στενοις ηιπερ μοναχηι ειη πορεια, ενταυθα επιθησομενον τοις ελλησιν. ακουσασι τοις στρατηγοις ταυτα εδοξε το στρατευμα συναγαγειν: και ευθυς φυλακας καταλιποντες και στρατηγον επι τοις μενουσι σοφαινετον στυμφαλιον επορευοντο εχοντες ηγεμονα τον αλοντα ανθρωπον. επειδη δε υπερεβαλλον τα ορη, οι πελτασται προιοντες και κατιδοντες το στρατοπεδον ουκ εμειναν τους οπλιτας, αλλ' ανακραγοντες εθεον επι το στρατοπεδον. οι δε βαρβαροι ακουσαντες τον θορυβον ουχ υπεμειναν, αλλ' εφευγον: ομως δε και απεθανον τινες των βαρβαρων και ιπποι ηλωσαν εις εικοσι και η σκηνη η τιριβαζου εαλω και εν αυτηι κλιναι αργυροποδες και εκπωματα και οι αρτοκοποι και οι οινοχοοι φασκοντες ειναι. επειδη δε επυθοντο ταυτα οι των οπλιτων στρατηγοι, εδοκει αυτοις απιεναι την ταχιστην επι το στρατοπεδον, μη τις επιθεσις γενοιτο τοις καταλελειμμενοις. και ευθυς ανακαλεσαμενοι τηι σαλπιγγι απηισαν, και αφικοντο αυθημερον επι το στρατοπεδον. τηι δ' υστεραιαι εδοκει πορευτεον ειναι οπηι δυναιντο ταχιστα πριν η συλλεγηναι το στρατευμα παλιν και καταλαβειν τα στενα. συσκευασαμενοι δ' ευθυς επορευοντο δια χιονος πολλης ηγεμονας εχοντες πολλους: και αυθημερον υπερβαλοντες το ακρον εφ' ωι εμελλεν επιτιθεσθαι τιριβαζος κατεστρατοπεδευσαντο. εντευθεν δ' επορευθησαν σταθμους ερημους τρεις παρασαγγας πεντεκαιδεκα επι τον ευφρατην ποταμον, και διεβαινον αυτον βρεχομενοι προς τον ομφαλον. ελεγοντο δ' ουδε πηγαι προσω ειναι. εντευθεν επορευοντο δια χιονος πολλης και πεδιου σταθμους τρεις παρασαγγας †πεντεκαιδεκα†. ο δε τριτος εγενετο χαλεπος και ανεμος βορρας εναντιος επνει πανταπασιν αποκαιων παντα και πηγνυς τους ανθρωπους. ενθα δη των μαντεων τις ειπε σφαγιασασθαι τωι ανεμωι, και σφαγιαζεται: και πασι δη περιφανως εδοξεν ληξαι το χαλεπον του πνευματος. ην δε της χιονος το βαθος οργυια: ωστε και των υποζυγιων και των ανδραποδων πολλα απωλετο και των στρατιωτων ως τριακοντα. διεγενοντο δε την νυκτα πυρ καιοντες: ξυλα δ' ην εν τωι σταθμωι πολλα: οι δε οψε προσιοντες ξυλα ουκ ειχον. οι ουν παλαι ηκοντες και το πυρ καιοντες ου προσ ιεσαν προς το πυρ τους οψιζοντας, ει μη μεταδοιεν αυτοις πυρους η αλλο [τι] ει τι εχοιεν βρωτον. ενθα δη μετεδιδοσαν αλληλοις ων ειχον εκαστοι. ενθα δε το πυρ εκαιετο, διατηκομενης της χιονος βοθροι εγενοντο μεγαλοι εστε επι το δαπεδον: ου δη παρην μετρειν το βαθος της χιονος. εντευθεν δε την επιουσαν ημεραν ολην επορευοντο δια χιονος, και πολλοι των ανθρωπων εβουλιμιασαν. ξενοφων δ' οπισθοφυλακων και καταλαμβανων τους πιπτοντας των ανθρωπων ηγνοει ο τι το παθος ειη. επειδη δε ειπε τις αυτωι των εμπειρων οτι σαφως βουλιμιωσι καν τι φαγωσιν αναστησονται, περιιων περι τα υποζυγια, ει που τι ορωιη βρωτον, διεδιδου και διεπεμπε διδοντας τους δυναμενους περιτρεχειν τοις βουλιμιωσιν. επειδη δε τι εμφαγοιεν, ανισταντο και επορευοντο. πορευομενων δε χειρισοφος μεν αμφι κνεφας προς κωμην αφικνειται, και υδροφορουσας εκ της κωμης προς τηι κρηνηι γυναικας και κορας καταλαμβανει εμπροσθεν του ερυματος. αυται ηρωτων αυτους τινες ειεν. ο δ' ερμηνευς ειπε περσιστι οτι παρα βασιλεως πορευονται προς τον σατραπην. αι δε απεκριναντο οτι ουκ ενταυθα ειη, αλλ' απεχει οσον παρασαγγην. οι δ', επει οψε ην, προς τον κωμαρχον συνεισερχονται εις το ερυμα συν ταις υδροφοροις. χειρισοφος μεν ουν και οσοι εδυνηθησαν του στρατευματος ενταυθα εστρατοπεδευσαντο, των δ' αλλων στρατιωτων οι μη δυναμενοι διατελεσαι την οδον ενυκτερευσαν ασιτοι και ανευ πυρος: και ενταυθα τινες απωλοντο των στρατιωτων. εφειποντο δε των πολεμιων συνειλεγμενοι τινες και τα μη δυναμενα των υποζυγιων ηρπαζον και αλληλοις εμαχοντο περι αυτων. ελειποντο δε των στρατιωτων οι τε διεφθαρ μενοι υπο της χιονος τους οφθαλμους οι τε υπο του ψυχους τους δακτυλους των ποδων αποσεσηποτες. ην δε τοις μεν οφθαλμοις επικουρημα της χιονος ει τις μελαν τι εχων προ των οφθαλμων επορευετο, των δε ποδων ει τις κινοιτο και μηδεποτε ησυχιαν εχοι και εις την νυκτα υπολυοιτο: οσοι δε υποδεδεμενοι εκοιμωντο, εισεδυοντο εις τους ποδας οι ιμαντες και τα υποδηματα περιεπηγνυντο: και γαρ ησαν, επειδη επελιπε τα αρχαια υποδηματα, καρβατιναι πεποιημεναι εκ των νεοδαρτων βοων. δια τας τοιαυτας ουν αναγκας υπελειποντο τινες των στρατιωτων: και ιδοντες μελαν τι χωριον δια το εκλελοιπεναι αυτοθι την χιονα εικαζον τετηκεναι: και ετετηκει δια κρηνην τινα η πλησιον ην ατμιζουσα εν ναπηι. ενταυθ' εκτραπομενοι εκαθηντο και ουκ εφασαν πορευεσθαι. ο δε ξενοφων εχων οπισθοφυλακας ως ηισθετο, εδειτο αυτων πασηι τεχνηι και μηχανηι μη απολειπεσθαι, λεγων οτι επονται πολλοι πολεμιοι συνειλεγμενοι, και τελευτων εχαλεπαινεν. οι δε σφαττειν εκελευον: ου γαρ αν δυνασθαι πορευθηναι. ενταυθα εδοξε κρατιστον ειναι τους επομενους πολεμιους φοβησαι, ει τις δυναιτο, μη επιοιεν τοις καμνουσι. και ην μεν σκοτος ηδη, οι δε προσηισαν πολλωι θορυβωι αμφι ων ειχον διαφερομενοι. ενθα δη οι οπισθοφυλακες, ατε υγιαινοντες, εξανασταντες εδραμον εις τους πολεμιους: οι δε καμνοντες ανακραγοντες οσον εδυναντο μεγιστον τας ασπιδας προς τα δορατα εκρουσαν. οι δε πολεμιοι δεισαντες ηκαν εαυτους κατα της χιονος εις την ναπην, και ουδεις ετι ουδαμου εφθεγξατο. και ξενοφων μεν και οι συν αυτωι ειποντες τοις ασθενουσιν οτι τηι υστεραιαι ηξουσι τινες επ' αυτους, πορευομενοι πριν τετταρα σταδια διελθειν εν τυγχανουσιν εν τηι οδωι αναπαυομενοις επι της χιονος τοις στρατιωταις εγκεκαλυμμενοις, και ουδε φυλακη ουδεμια καθειστηκει: και ανιστασαν αυτους. οι δ' ελεγον οτι οι εμπροσθεν ουχ υποχωροιεν. ο δε παριων και παραπεμπων των πελταστων τους ισχυροτατους εκελευε σκεψασθαι τι ειη το κωλυον. οι δε απηγγελλον οτι ολον ουτως αναπαυοιτο το στρατευμα. ενταυθα και οι περι ξενοφωντα ηυλισθησαν αυτου ανευ πυρος και αδειπνοι, φυλακας οιας εδυναντο καταστησαμενοι. επει δε προς ημεραν ην, ο μεν ξενοφων πεμψας προς τους ασθενουντας τους νεωτατους αναστησαντας εκελευεν αναγκαζειν προιεναι. εν δε τουτωι χειρισοφος πεμπει των εκ της κωμης σκεψομενους πως εχοιεν οι τελευταιοι. οι δε ασμενοι ιδοντες τους μεν ασθενουντας τουτοις παρεδοσαν κομιζειν επι το στρατοπεδον, αυτοι δε επορευοντο, και πριν εικοσι σταδια διεληλυθεναι ησαν προς τηι κωμηι ενθα χειρισοφος ηυλιζετο. επει δε συνεγενοντο αλληλοις, εδοξε κατα τας κωμας ασφαλες ειναι τας ταξεις σκηνουν. και χειρισοφος μεν αυτου εμενεν, οι δε αλλοι διαλαχοντες ας εωρων κωμας επορευοντο εκαστοι τους εαυτων εχοντες. ενθα δη πολυκρατης αθηναιος λοχαγος εκελευσεν αφιεναι εαυτον: και λαβων τους ευζωνους, θεων επι την κωμην ην ειληχει ξενοφων καταλαμβανει παντας ενδον τους κωμητας και τον κωμαρχον, και πωλους εις δασμον βασιλει τρεφομενους επτακαιδεκα, και την θυγατερα του κωμαρχου ενατην ημεραν γεγαμημενην: ο δ' ανηρ αυτης λαγως ωιχετο θηρασων και ουχ ηλω εν τηι κωμηι. αι δ' οικιαι ησαν καταγειοι, το μεν στομα ωσπερ φρεατος, κατω δ' ευρειαι: αι δε εισοδοι τοις μεν υποζυγιοις ορυκται, οι δε ανθρωποι κατεβαινον επι κλιμακος. εν δε ταις οικιαις ησαν αιγες, οιες, βοες, ορνιθες, και τα εκγονα τουτων: τα δε κτηνη παντα χιλωι ενδον ετρεφοντο. ησαν δε και πυροι και κριθαι και οσπρια και οινος κριθινος εν κρατηρσιν. ενησαν δε και αυται αι κριθαι ισοχειλεις, και καλαμοι ενεκειντο, οι μεν μειζους οι δε ελαττους, γονατα ουκ εχοντες: τουτους εδει οποτε τις διψωιη λαβοντα εις το στομα μυζειν. και πανυ ακρατος ην, ει μη τις υδωρ επιχεοι: και πανυ ηδυ συμμαθοντι το πωμα ην. ο δε ξενοφων τον αρχοντα της κωμης ταυτης συνδειπνον εποιησατο και θαρρειν αυτον εκελευε λεγων οτι ουτε των τεκνων στερησοιτο την τε οικιαν αυτου αντεμπλησαντες των επιτηδειων απιασιν, ην αγαθον τι τωι στρατευματι εξηγησαμενος φαινηται εστ' αν εν αλλωι εθνει γενωνται. ο δε ταυτα υπισχνειτο, και φιλοφρονουμενος οινον εφρασεν ενθα ην κατορωρυγμενος. ταυτην μεν την νυκτα διασκηνησαντες ουτως εκοιμηθησαν εν πασιν αφθονοις παντες οι στρατιωται, εν φυλακηι εχοντες τον κωμαρχον και τα τεκνα αυτου ομου εν οφθαλμοις. τηι δ' επιουσηι ημεραι ξενοφων λαβων τον κωμαρχον προς χειρισοφον επορευετο: οπου δε παριοι κωμην, ετρεπετο προς τους εν ταις κωμαις και κατελαμβανε πανταχου ευωχουμενους και ευθυμουμενους, και ουδαμοθεν αφιεσαν πριν παραθειναι αυτοις αριστον: ουκ ην δ' οπου ου παρετιθεσαν επι την αυτην τραπεζαν κρεα αρνεια, εριφεια, χοιρεια, μοσχεια, ορνιθεια, συν πολλοις αρτοις τοις μεν πυρινοις τοις δε κριθινοις. οποτε δε τις φιλοφρονουμενος τωι βουλοιτο προπιειν, ειλκεν επι τον κρατηρα, ενθεν επικυψαντα εδει ροφουντα πινειν ωσπερ βουν. και τωι κωμαρχωι εδιδοσαν λαμβανειν ο τι βουλοιτο. ο δε αλλο μεν ουδεν εδεχετο, οπου δε τινα των συγγενων ιδοι, προς εαυτον αει ελαμβανεν. επει δ' ηλθον προς χειρισοφον, κατελαμβανον κακεινους σκηνουντας εστεφανωμενους του ξηρου χιλου στεφανοις, και διακονουντας αρμενιους παιδας συν ταις βαρβαρικαις στολαις: τοις παισιν εδεικνυσαν ωσπερ ενεοις ο τι δεοι ποιειν. επει δ' αλληλους εφιλοφρονησαντο χειρισοφος και ξενοφων, κοινηι δη ανηρωτων τον κωμαρχον δια του περσιζοντος ερμηνεως τις ειη η χωρα. ο δ' ελεγεν οτι αρμενια. και παλιν ηρωτων τινι οι ιπποι τρεφονται. ο δ' ελεγεν οτι βασιλει δασμος: την δε πλησιον χωραν εφη ειναι χαλυβας, και την οδον εφραζεν ηι ειη. και αυτον τοτε μεν ωιχετο αγων ο ξενοφων προς τους εαυτου οικετας, και ιππον ον ειληφει παλαιτερον διδωσι τωι κωμαρχωι αναθρεψαντι καταθυσαι, οτι ηκουεν αυτον ιερον ειναι του ηλιου, δεδιως μη αποθανηι: εκεκακωτο γαρ υπο της πορειας: αυτος δε των πωλων λαμβανει, και των αλλων στρατηγων και λοχαγων εδωκεν εκαστωι πωλον. ησαν δ' οι ταυτηι ιπποι μειονες μεν των περσικων, θυμοειδεστεροι δε πολυ. ενταυθα δη και διδασκει ο κωμαρχος περι τους ποδας των ιππων και των υποζυγιων σακια περιειλειν, οταν δια της χιονος αγωσιν: ανευ γαρ των σακιων κατεδυοντο μεχρι της γαστρος. επει δ' ημερα ην ογδοη, τον μεν ηγεμονα παραδιδωσι χειρισοφωι, τους δε οικετας καταλειπει τωι κωμαρχωι, πλην του υιου του αρτι ηβασκοντος: τουτον δε πλεισθενει αμφιπολιτηι διδωσι φυλαττειν, οπως ει καλως ηγησοιτο, εχων και τουτον απιοι. και εις την οικιαν αυτου εισεφορησαν ως εδυναντο πλειστα, και αναζευξαντες επορευοντο. ηγειτο δ' αυτοις ο κωμαρχος λελυμενος δια χιονος: και ηδη τε ην εν τωι τριτωι σταθμωι, και χειρισοφος αυτωι εχαλεπανθη οτι ουκ εις κωμας ηγαγεν. ο δ' ελεγεν οτι ουκ ειεν εν τωι τοπωι τουτωι. ο δε χειρισοφος αυτον επαισεν, εδησε δ' ου. εκ δε τουτου εκεινος της νυκτος αποδρας ωιχετο καταλιπων τον υιον. τουτο γε δη χειρισοφωι και ξενοφωντι μονον διαφορον εν τηι πορειαι εγενετο, η του ηγεμονος κακωσις και αμελεια. πλεισθενης δε ηρασθη του παιδος και οικαδε κομισας πιστοτατωι εχρητο. μετα τουτο επορευθησαν επτα σταθμους ανα πεντε παρασαγγας της ημερας παρα τον φασιν ποταμον, ευρος πλεθριαιον. εντευθεν επορευθησαν σταθμους δυο παρασαγγας δεκα: επι δε τηι εις το πεδιον υπερβοληι απηντησαν αυτοις χαλυβες και ταοχοι και φασιανοι. χειρισοφος δ' επει κατειδε τους πολεμιους επι τηι υπερβοληι, επαυσατο πορευομενος, απεχων εις τριακοντα σταδιους, ινα μη κατα κερας αγων πλησιασηι τοις πολεμιοις: παρηγγειλε δε και τοις αλλοις παραγειν τους λοχους, οπως επι φαλαγγος γενοιτο το στρατευμα. επει δε ηλθον οι οπισθοφυλακες, συνεκαλεσε στρατηγους και λοχαγους, και ελεξεν ωδε. οι μεν πολεμιοι, ως ορατε, κατεχουσι τας υπερβολας του ορους: ωρα δε βουλευεσθαι οπως ως καλλιστα αγωνιουμεθα. εμοι μεν ουν δοκει παραγγειλαι μεν αριστοποιεισθαι τοις στρατιωταις, ημας δε βουλευεσθαι ειτε τημερον ειτε αυριον δοκει υπερβαλλειν το ορος. εμοι δε γε, εφη ο κλεανωρ, δοκει, επαν ταχιστα αριστησωμεν, εξοπλισαμενους ως κρατιστα ιεναι επι τους ανδρας. ει γαρ διατριψομεν την τημερον ημεραν, οι τε νυν ημας ορωντες πολεμιοι θαρραλεωτεροι εσονται και αλλους εικος τουτων θαρρουντων πλειους προσγενεσθαι. μετα τουτον ξενοφων ειπεν: εγω δ' ουτω γιγνωσκω. ει μεν αναγκη εστι μαχεσθαι, τουτο δει παρασκευασασθαι, οπως ως κρατιστα μαχουμεθα: ει δε βουλομεθα ως ραιστα υπερβαλλειν, τουτο μοι δοκει σκεπτεον ειναι, οπως <ως> ελαχιστα μεν τραυματα λαβωμεν, ως ελαχιστα δε σωματα ανδρων αποβαλωμεν. το μεν ουν ορος εστι το ορωμενον πλεον η εφ' εξηκοντα σταδια, ανδρες δ' ουδαμου φυλαττοντες ημας φανεροι εισιν αλλ' η κατ' αυτην την οδον: πολυ ουν κρειττον του ερημου ορους και κλεψαι τι πειρασθαι λαθοντας και αρπασαι φθασαντας, ει δυναιμεθα, μαλλον η προς ισχυρα χωρια και ανθρωπους παρεσκευασμενους μαχεσθαι. πολυ γαρ ραιον ορθιον αμαχει ιεναι η ομαλες ενθεν και ενθεν πολεμιων οντων, και νυκτωρ αμαχει μαλλον αν τα προ ποδων ορωιη τις η μεθ' ημεραν μαχομενος, και η τραχεια τοις ποσιν αμαχει ιουσιν ευμενεστερα η η ομαλη τας κεφαλας βαλλομενοις. και κλεψαι δ' ουκ αδυνατον μοι δοκει ειναι, εξον μεν νυκτος ιεναι, ως μη ορασθαι, εξον δ' απελθειν τοσουτον ως μη αισθησιν παρεχειν. δοκουμεν δ' αν μοι ταυτηι προσποιουμενοι προσβαλλειν ερημοτερωι αν τωι ορει χρησθαι: μενοιεν γαρ <αν> αυτου μαλλον αθροοι οι πολεμιοι. αταρ τι εγω περι κλοπης συμβαλλομαι; υμας γαρ εγωγε, ω χειρισοφε, ακουω τους λακεδαιμονιους οσοι εστε των ομοιων ευθυς εκ παιδων κλεπτειν μελεταν, και ουκ αισχρον ειναι αλλα καλον κλεπτειν οσα μη κωλυει νομος. οπως δε ως κρατιστα κλεπτητε και πειρασθε λανθανειν, νομιμον αρα υμιν εστιν, εαν ληφθητε κλεπτοντες, μαστιγουσθαι. νυν ουν μαλα σοι καιρος εστιν επιδειξασθαι την παιδειαν, και φυλαξασθαι μη ληφθωμεν κλεπτοντες του ορους, ως μη πληγας λαβωμεν. αλλα μεντοι, εφη ο χειρισοφος, καγω υμας τους αθηναιους ακουω δεινους ειναι κλεπτειν τα δημοσια, και μαλα οντος δεινου κινδυνου τωι κλεπτοντι, και τους κρατιστους μεντοι μαλιστα, ειπερ υμιν οι κρατιστοι αρχειν αξιουνται: ωστε ωρα και σοι επιδεικνυσθαι την παιδειαν. εγω μεν τοινυν, εφη ο ξενοφων, ετοιμος ειμι τους οπισθοφυλακας εχων, επειδαν δειπνησωμεν, ιεναι καταληψομενος το ορος. εχω δε και ηγεμονας: οι γαρ γυμνητες των επομενων ημιν κλωπων ελαβον τινας ενεδρευσαντες: τουτων και πυνθανομαι οτι ουκ αβατον εστι το ορος, αλλα νεμεται αιξι και βουσιν: ωστε εανπερ απαξ λαβωμεν τι του ορους, βατα και τοις υποζυγιοις εσται. ελπιζω δε ουδε τους πολεμιους μενειν ετι, επειδαν ιδωσιν ημας εν τωι ομοιωι επι των ακρων: ουδε γαρ νυν εθελουσι καταβαινειν εις το ισον ημιν. ο δε χειρισοφος ειπε: και τι δει σε ιεναι και λιπειν την οπισθοφυλακιαν; αλλα αλλους πεμψον, αν μη τινες εθελοντες αγαθοι φαινωνται. εκ τουτου αριστωνυμος μεθυδριευς ερχεται οπλιτας εχων και αριστεας ο χιος γυμνητας και νικομαχος οιταιος γυμνητας: και συνθημα εποιησαντο, οποτε εχοιεν τα ακρα, πυρα καιειν πολλα. ταυτα συνθεμενοι ηριστων: εκ δε του αριστου προηγαγεν ο χειρισοφος το στρατευμα παν ως δεκα σταδιους προς τους πολεμιους, οπως ως μαλιστα δοκοιη ταυτηι προσαξειν. επειδη δε εδειπνησαν και νυξ εγενετο, οι μεν ταχθεντες ωιχοντο, και καταλαμβανουσι το ορος, οι δε αλλοι αυτου ανεπαυοντο. οι δε πολεμιοι επει ηισθοντο το ορος εχομενον, εγρηγορεσαν και εκαιον πυρα πολλα δια νυκτος. επειδη δε ημερα εγενετο χειρισοφος μεν θυσαμενος ηγε κατα την οδον, οι δε το ορος καταλαβοντες κατα τα ακρα επηισαν. των δε πολεμιων το μεν πολυ εμενεν επι τηι υπερβοληι του ορους, μερος δ' αυτων απηντα τοις κατα τα ακρα. πριν δε ομου ειναι τους πολλους αλληλοις, συμμιγνυασιν οι κατα τα ακρα, και νικωσιν οι ελληνες και διωκουσιν. εν τουτωι δε και οι εκ του πεδιου οι μεν πελτασται των ελληνων δρομωι εθεον προς τους παρατεταγμενους, χειρισοφος δε βαδην ταχυ εφειπετο συν τοις οπλιταις. οι δε πολεμιοι οι επι τηι οδωι επειδη το ανω εωρων ηττωμενον, φευγουσι: και απεθανον μεν ου πολλοι αυτων, γερρα δε παμπολλα εληφθη: α οι ελληνες ταις μαχαιραις κοπτοντες αχρεια εποιουν. ως δ' ανεβησαν, θυσαντες και τροπαιον στησαμενοι κατεβησαν εις το πεδιον, και εις κωμας πολλων και αγαθων γεμουσας ηλθον. εκ δε τουτων επορευθησαν εις ταοχους σταθμους πεντε παρασαγγας τριακοντα: και τα επιτηδεια επελειπε: χωρια γαρ ωικουν ισχυρα οι ταοχοι, εν οις και τα επιτηδεια απαντα ειχον ανακεκομισμενοι. επει δ' αφικοντο προς χωριον ο πολιν μεν ουκ ειχεν ουδ' οικιας, συνεληλυθοτες δ' ησαν αυτοσε και ανδρες και γυναικες και κτηνη πολλα, χειρι σοφος μεν ουν προς τουτο προσεβαλλεν ευθυς ηκων: επειδη δε η πρωτη ταξις απεκαμνεν, αλλη προσηιει και αυθις αλλη: ου γαρ ην αθροοις περιστηναι, αλλ' αποτομον ην κυκλωι. επειδη δε ξενοφων ηλθε συν τοις οπισθοφυλαξι και πελτασταις και οπλιταις, ενταυθα δη λεγει χειρισοφος: εις καλον ηκετε: το γαρ χωριον αιρετεον: τηι γαρ στρατιαι ουκ εστι τα επιτηδεια, ει μη ληψομεθα το χωριον. ενταυθα δη κοινηι εβουλευοντο: και του ξενοφωντος ερωτωντος τι το κωλυον ειη εισελθειν, ειπεν ο χειρισοφος: μια αυτη παροδος εστιν ην οραις: οταν δε τις ταυτηι πειραται παριεναι, κυλινδουσι λιθους υπερ ταυτης της υπερεχουσης πετρας: ος δ' αν καταληφθηι, ουτω διατιθεται. αμα δ' εδειξε συντετριμμενους ανθρωπους και σκελη και πλευρας. ην δε τους λιθους αναλωσωσιν, εφη ο ξενοφων, αλλο τι η ουδεν κωλυει παριεναι; ου γαρ δη εκ του εναντιου ορωμεν ει μη ολιγους τουτους ανθρωπους, και τουτων δυο η τρεις ωπλισμενους. το δε χωριον, ως και συ οραις, σχεδον τρια ημιπλεθρα εστιν ο δει βαλλομενους διελθειν: τουτου δε οσον πλεθρον δασυ πιτυσι διαλειπουσαις μεγαλαις, ανθ' ων εστηκοτες ανδρες τι αν πασχοιεν η υπο των φερομενων λιθων η υπο των κυλινδομενων; το λοιπον ουν γιγνεται ως ημιπλεθρον, ο δει οταν λωφησωσιν οι λιθοι παραδραμειν. αλλα ευθυς, εφη ο χειρισοφος, επειδαν αρξωμεθα εις το δασυ προσιεναι, φερονται οι λιθοι πολλοι. αυτο αν, εφη, το δεον ειη: θαττον γαρ αναλωσουσι τους λιθους. αλλα πορευωμεθα ενθεν ημιν μικρον τι παραδραμειν εσται, ην δυνωμεθα, και απελθειν ραιδιον, ην βουλωμεθα. εντευθεν επορευοντο χειρισοφος και ξενοφων και καλλιμαχος παρρασιος λοχαγος: τουτου γαρ η ηγεμονια ην των οπισθοφυλακων λοχαγων εκεινηι τηι ημεραι: οι δε αλλοι λοχαγοι εμενον εν τωι ασφαλει. μετα τουτο ουν απηλθον υπο τα δενδρα ανθρωποι ως εβδομηκοντα, ουχ αθροοι αλλα καθ' ενα, εκαστος φυλαττομενος ως εδυνατο. αγασιας δε ο στυμφαλιος και αριστωνυμος μεθυδριευς και ουτοι των οπισθοφυλακων λοχαγοι οντες, και αλλοι δε, εφεστασαν εξω των δενδρων: ου γαρ ην ασφαλως εν τοις δενδροις εσταναι πλεον η τον ενα λοχον. ενθα δη καλλιμαχος μηχαναται τι: προυτρεχεν απο του δενδρου υφ' ωι ην αυτος δυο η τρια βηματα: επειδη δε οι λιθοι φεροιντο, ανεχαζεν ευπετως: εφ' εκαστης δε της προδρομης πλεον η δεκα αμαξαι πετρων ανηλισκοντο. ο δε αγασιας ως οραι τον καλλιμαχον α εποιει το στρατευμα παν θεωμενον, δεισας μη ου πρωτος παραδραμηι εις το χωριον, ουδε τον αριστωνυμον πλησιον οντα παρακαλεσας ουδε ευρυλοχον τον λουσιεα, εταιρους οντας, ουδε αλλον ουδενα χωρει αυτος, και παρερχεται παντας. ο δε καλλιμαχος ως οραι αυτον παριοντα, επιλαμβανεται αυτου της ιτυος: εν δε τουτωι παραθει αυτους αριστωνυμος μεθυδριευς, και μετα τουτον ευρυλοχος λουσιευς: παντες γαρ ουτοι αντεποιουντο αρετης και διηγωνιζοντο προς αλληλους: και ουτως εριζοντες αιρουσι το χωριον. ως γαρ απαξ εισεδραμον, ουδεις πετρος ανωθεν ηνεχθη. ενταυθα δη δεινον ην θεαμα. αι γαρ γυναικες ριπτουσαι τα παιδια ειτα εαυτας επικατερριπτουν, και οι ανδρες ωσαυτως. ενταυθα δη και αινειας στυμφαλιος λοχαγος ιδων τινα θεοντα ως ριψοντα εαυτον στολην εχοντα καλην επιλαμβανεται ως κωλυσων: ο δε αυτον επισπαται, και αμφοτεροι ωιχοντο κατα των πετρων φερομενοι και απεθανον. εντευθεν ανθρωποι μεν πανυ ολιγοι εληφθησαν, βοες δε και ονοι πολλοι και προβατα. εντευθεν επορευθησαν δια χαλυβων σταθμους επτα παρασαγγας πεντηκοντα. ουτοι ησαν ων διηλθον αλκιμωτατοι, και εις χειρας ηισαν. ειχον δε θωρακας λινους μεχρι του ητρου, αντι δε των πτερυγων σπαρτα πυκνα εστραμμενα. ειχον δε και κνημιδας και κρανη και παρα την ζωνην μαχαιριον οσον ξυηλην λακωνικην, ωι εσφαττον ων κρατειν δυναιντο, και αποτεμοντες αν τας κεφαλας εχοντες επορευοντο, και ηιδον και εχορευον οποτε οι πολεμιοι αυτους οψεσθαι εμελλον. ειχον δε και δορυ ως πεντεκαιδεκα πηχεων μιαν λογχην εχον. ουτοι ενεμενον εν τοις πολισμασιν: επει δε παρελθοιεν οι ελληνες, ειποντο αει μαχουμενοι. ωικουν δε εν τοις οχυροις, και τα επιτηδεια εν τουτοις ανακεκομισμενοι ησαν: ωστε μηδεν λαμβανειν αυτοθεν τους ελληνας, αλλα διετραφησαν τοις κτηνεσιν α εκ των ταοχων ελαβον. εκ τουτων οι ελληνες αφικοντο επι αρπασον ποταμον, ευρος τετταρων πλεθρων. εντευθεν επορευθησαν δια σκυθηνων σταθμους τετταρας παρασαγγας εικοσι δια πεδιου εις κωμας: εν αις εμειναν ημερας τρεις και επεσιτισαντο. εντευθεν διηλθον σταθμους τετταρας παρασαγγας εικοσι προς πολιν μεγαλην και ευδαιμονα και οικουμενην η εκαλειτο γυμνιας. εκ ταυτης †της χωρας† ο αρχων τοις ελλησιν ηγεμονα πεμπει, οπως δια της εαυτων πολεμιας χωρας αγοι αυτους. ελθων δ' εκεινος λεγει οτι αξει αυτους πεντε ημερων εις χωριον οθεν οψονται θαλατταν: ει δε μη, τεθναναι επηγγειλατο. και ηγουμενος επειδη ενεβαλλεν εις την [εαυτου] πολεμιαν, παρεκελευετο αιθειν και φθειρειν την χωραν: ωι και δηλον εγενετο οτι τουτου ενεκα ελθοι, ου της των ελληνων ευνοιας. και αφικνουνται επι το ορος τηι πεμπτηι ημεραι: ονομα δε τωι ορει ην θηχης. επει δε οι πρωτοι εγενοντο επι του ορους και κατειδον την θαλατταν, κραυγη πολλη εγενετο. ακουσας δε ο ξενοφων και οι οπισθοφυλακες ωιηθησαν εμπροσθεν αλλους επιτιθεσθαι πολεμιους: ειποντο γαρ οπισθεν εκ της καιομενης χωρας, και αυτων οι οπισθοφυλακες απεκτειναν τε τινας και εζωγρησαν ενεδραν ποιησαμενοι, και γερρα ελαβον δασειων βοων ωμοβοεια αμφι τα εικοσιν. επειδη δε βοη πλειων τε εγιγνετο και εγγυτερον και οι αει επιοντες εθεον δρομωι επι τους αει βοωντας και πολλωι μειζων εγιγνετο η βοη οσωι δη πλειους εγιγνοντο, εδοκει δη μειζον τι ειναι τωι ξενοφωντι, και αναβας εφ' ιππον και λυκιον και τους ιππεας αναλαβων παρεβοηθει: και ταχα δη ακουουσι βοωντων των στρατιωτων θαλαττα θαλαττα και παρεγγυωντων. ενθα δη εθεον παντες και οι οπισθοφυλακες, και τα υποζυγια ηλαυνετο και οι ιπποι. επει δε αφικοντο παντες επι το ακρον, ενταυθα δη περιεβαλλον αλληλους και στρατηγους και λοχαγους δακρυοντες. και εξαπινης οτου δη παρεγγυησαντος οι στρατιωται φερουσι λιθους και ποιουσι κολωνον μεγαν. ενταυθα ανετιθεσαν δερματων πληθος ωμοβοειων και βακτηριας και τα αιχμαλωτα γερρα, και ο ηγεμων αυτος τε κατετεμνε τα γερρα και τοις αλλοις διεκελευετο. μετα ταυτα τον ηγεμονα οι ελληνες αποπεμπουσι δωρα δοντες απο κοινου ιππον και φιαλην αργυραν και σκευην περσικην και δαρεικους δεκα: ηιτει δε μαλιστα τους δακτυλιους, και ελαβε πολλους παρα των στρατιωτων. κωμην δε δειξας αυτοις ου σκηνησουσι και την οδον ην πορευσονται εις μακρωνας, επει εσπερα εγενετο, ωιχετο της νυκτος απιων. εντευθεν δ' επορευθησαν οι ελληνες δια μακρωνων σταθμους τρεις παρασαγγας δεκα. τηι πρωτηι δε ημεραι αφικοντο επι τον ποταμον ος ωριζε την των μακρωνων και την των σκυθηνων. ειχον δ' υπερ δεξιων χωριον οιον χαλεπωτατον και εξ αριστερας αλλον ποταμον, εις ον ενεβαλλεν ο οριζων, δι' ου εδει διαβηναι. ην δε ουτος δασυς δενδρεσι παχεσι μεν ου, πυκνοις δε. ταυτ' επει προσηλθον οι ελληνες εκοπτον, σπευδοντες εκ του χωριου ως ταχιστα εξελθειν. οι δε μακρωνες εχοντες γερρα και λογχας και τριχινους χιτωνας κατ' αντιπεραν της διαβασεως παρατεταγμενοι ησαν και αλληλοις διεκελευοντο και λιθους εις τον ποταμον ερριπτον: εξικνουντο γαρ ου ουδ' εβλαπτον ουδεν. ενθα δη προσερχεται ξενοφωντι των πελταστων ανηρ αθηνησι φασκων δεδουλευκεναι, λεγων οτι γιγνωσκοι την φωνην των ανθρωπων. και οιμαι, εφη, εμην ταυτην πατριδα ειναι: και ει μη τι κωλυει, εθελω αυτοις διαλεχθηναι. αλλ' ουδεν κωλυει, εφη, αλλα διαλεγου και μαθε πρωτον τινες εισιν. οι δ' ειπον ερωτησαντος οτι μακρωνες. ερωτα τοινυν, εφη, αυτους τι αντιτεταχαται και χρηιζουσιν ημιν πολεμιοι ειναι. οι δ' απεκριναντο οτι και υμεις επι την ημετεραν χωραν ερχεσθε. λεγειν εκελευον οι στρατηγοι οτι ου κακως γε ποιησοντες, αλλα βασιλει πολεμησαντες απερχομεθα εις την ελλαδα, και επι θαλατταν βουλομεθα αφικεσθαι. ηρωτων εκεινοι ει δοιεν αν τουτων τα πιστα. οι δ' εφασαν και δουναι και λαβειν εθελειν. εντευθεν διδοασιν οι μακρωνες βαρβαρικην λογχην τοις ελλησιν, οι δε ελληνες εκεινοις ελληνικην: ταυτα γαρ εφασαν πιστα ειναι: θεους δ' επεμαρτυραντο αμφοτεροι. μετα δε τα πιστα ευθυς οι μακρωνες τα δενδρα συνεξεκοπτον την τε οδον ωδοποιουν ως διαβιβασοντες εν μεσοις αναμεμιγμενοι τοις ελλησι, και αγοραν οιαν εδυναντο παρειχον, και παρηγαγον εν τρισιν ημεραις εως επι τα κολχων ορια κατεστησαν τους ελληνας. ενταυθα ην ορος μεγα, προσβατον δε: και επι τουτου οι κολχοι παρατεταγμενοι ησαν. και το μεν πρωτον οι ελληνες αντιπαρεταξαντο φαλαγγα, ως ουτως αξοντες προς το ορος: επειτα δε εδοξε τοις στρατηγοις βουλευσασθαι συλλεγεισιν οπως ως καλλιστα αγωνιουνται. ελεξεν ουν ξενοφων οτι δοκοιη παυσαντας την φαλαγγα λοχους ορθιους ποιησαι: η μεν γαρ φαλαγξ διασπασθησεται ευθυς: τηι μεν γαρ ανοδον τηι δε ευοδον ευρησομεν το ορος: και ευθυς τουτο αθυμιαν ποιησει οταν τεταγμενοι εις φαλαγγα ταυτην διεσπασμενην ορωσιν. επειτα ην μεν επι πολλων τεταγμενοι προσαγωμεν, περιττευσουσιν ημων οι πολεμιοι και τοις περιττοις χρησονται ο τι αν βουλωνται: εαν δε επ' ολιγων τεταγμενοι ωμεν, ουδεν αν ειη θαυμαστον ει διακοπειη ημων η φαλαγξ υπο αθροων και βελων και ανθρωπων πολλων εμπεσοντων: ει δε πηι τουτο εσται, τηι οληι φαλαγγι κακον εσται. αλλα μοι δοκει ορθιους τους λοχους ποιησαμενους τοσουτον χωριον κατασχειν διαλιποντας τοις λοχοις οσον εξω τους εσχατους λοχους γενεσθαι των πολεμιων κερατων: και ουτως εσομεθα της τε των πολεμιων φαλαγγος εξω [οι εσχατοι λοχοι], και ορθιους αγοντες οι κρατιστοι ημων πρωτοι προσιασιν, ηι τε αν ευοδον ηι, ταυτηι εκαστος αξει [ο λοχος]. και εις τε το διαλειπον ου ραιδιον εσται τοις πολεμιοις εισελθειν ενθεν και ενθεν λοχων οντων, διακοψαι τε ου ραιδιον εσται λοχον ορθιον προσιοντα. αν τε τις πιεζηται των λοχων, ο πλησιον βοηθησει. ην τε εις πηι δυνηθηι των λοχων επι το ακρον αναβηναι, ουδεις μηκετι μεινηι των πολεμιων. ταυτα εδοξε, και εποιουν ορθιους τους λοχους. ξενοφων δε απιων επι το ευωνυμον απο του δεξιου ελεγε τοις στρατιωταις: ανδρες, ουτοι εισιν ους ορατε μονοι ετι ημιν εμποδων το μη ηδη ειναι ενθα παλαι σπευδομεν: τουτους, ην πως δυνωμεθα, και ωμους δει καταφαγειν. επει δ' εν ταις χωραις εκαστοι εγενοντο και τους λοχους ορθιους εποιησαντο, εγενοντο μεν λοχοι των οπλιτων αμφι τους ογδοηκοντα, ο δε λοχος εκαστος σχεδον εις τους εκατον: τους δε πελταστας και τους τοξοτας τριχηι εποιησαντο, τους μεν του ευωνυμου εξω, τους δε του δεξιου, τους δε κατα μεσον, σχεδον εξακοσιους εκαστους. εκ τουτου παρηγγυησαν οι στρατηγοι ευχεσθαι: ευξαμενοι δε και παιανισαντες επορευοντο. και χειρισοφος μεν και ξενοφων και οι συν αυτοις πελτασται της των πολεμιων φαλαγγος εξω γενομενοι επορευοντο: οι δε πολεμιοι ως ειδον αυτους, αντιπαραθεοντες οι μεν επι το δεξιον οι δε επι το ευωνυμον διεσπασθησαν, και πολυ της αυτων φαλαγγος εν τωι μεσωι κενον εποιησαν. οι δε κατα το αρκαδικον πελτασται, ων ηρχεν αισχινης ο ακαρναν, νομισαντες φευγειν ανακραγοντες εθεον: και ουτοι πρωτοι επι το ορος αναβαινουσι: συνεφειπετο δε αυτοις και το αρκαδικον οπλιτικον, ων ηρχε κλεανωρ ο ορχομενιος. οι δε πολεμιοι, ως ηρξαντο θειν, ουκετι εστησαν, αλλα φυγηι αλλος αλληι ετραπετο. οι δε ελληνες αναβαντες εστρατοπεδευοντο εν πολλαις κωμαις και ταπιτηδεια πολλα εχουσαις. και τα μεν αλλα ουδεν ο τι και εθαυμασαν: τα δε σμηνη πολλα ην αυτοθι, και των κηριων οσοι εφαγον των στρατιωτων παντες αφρονες τε εγιγνοντο και ημουν και κατω διεχωρει αυτοις και ορθος ουδεις εδυνατο ιστασθαι, αλλ' οι μεν ολιγον εδηδοκοτες σφοδρα μεθυουσιν εωικεσαν, οι δε πολυ μαινομενοις, οι δε και αποθνηισκουσιν. εκειντο δε ουτω πολλοι ωσπερ τροπης γεγενημενης, και πολλη ην αθυμια. τηι δ' υστεραιαι απεθανε μεν ουδεις, αμφι δε την αυτην πως ωραν ανεφρονουν: τριτηι δε και τεταρτηι ανισταντο ωσπερ εκ φαρμακοποσιας. εντευθεν δ' επορευθησαν δυο σταθμους παρασαγγας επτα, και ηλθον επι θαλατταν εις τραπεζουντα πολιν ελληνιδα οικουμενην εν τωι ευξεινωι ποντωι, σινωπεων αποικιαν, εν τηι κολχων χωραι. ενταυθα εμειναν ημερας αμφι τας τριακοντα εν ταις των κολχων κωμαις: καντευθεν ορμωμενοι εληιζοντο την κολχιδα. αγοραν δε παρειχον τωι στρατοπεδωι τραπεζουντιοι, και εδεξαντο τε τους ελληνας και ξενια εδοσαν βους και αλφιτα και οινον. συνδιεπραττοντο δε και υπερ των πλησιον κολχων των εν τωι πεδιωι μαλιστα οικουντων, και ξενια και παρ' εκεινων ηλθον βοες. μετα δε τουτο την θυσιαν ην ηυξαντο παρεσκευαζοντο: ηλθον δ' αυτοις ικανοι βοες αποθυσαι τωι διι τωι σωτηρι και τωι ηρακλει ηγεμοσυνα και τοις αλλοις θεοις α ηυξαντο. εποιησαν δε και αγωνα γυμνικον εν τωι ορει ενθαπερ εσκηνουν. ειλοντο δε δρακοντιον σπαρτιατην, ος εφυγε παις ων οικοθεν, παιδα ακων κατακανων ξυηληι παταξας, δρομου τ' επιμεληθηναι και του αγωνος προστατησαι. επειδη δε η θυσια εγενετο, τα δερματα παρεδοσαν τωι δρακοντιωι, και ηγεισθαι εκελευον οπου τον δρομον πεποιηκως ειη. ο δε δειξας ουπερ εστηκοτες ετυγχανον ουτος ο λοφος, εφη, καλλιστος τρεχειν οπου αν τις βουληται. πως ουν, εφασαν, δυνησονται παλαιειν εν σκληρωι και δασει ουτως; ο δ' ειπε: μαλλον τι ανιασεται ο καταπεσων. ηγωνιζοντο δε παιδες μεν σταδιον των αιχμαλωτων οι πλειστοι, δολιχον δε κρητες πλειους η εξηκοντα εθεον, παλην δε και πυγμην και παγ κρατιον †ετεροι†, και καλη θεα εγενετο: πολλοι γαρ κατεβησαν και ατε θεωμενων των εταιρων πολλη φιλονικια εγιγνετο. εθεον δε και ιπποι και εδει αυτους κατα του πρανους ελασαντας εν τηι θαλαττηι αποστρεψαντας παλιν προς τον βωμον αγειν. και κατω μεν οι πολλοι εκαλινδουντο: ανω δε προς το ισχυρως ορθιον μολις βαδην επορευοντο οι ιπποι: ενθα πολλη κραυγη και γελως και παρακελευσις εγιγνετο. [11] {Work} {κυρου αναβασεωσ ε} [οσα μεν δη εν τηι αναβασει τηι μετα κυρου επραξαν οι ελληνες, και εν τηι πορειαι τηι μεχρι επι θαλατταν την εν τωι ευξεινωι ποντωι, και ως εις τραπεζουντα ελληνιδα πολιν αφικοντο, και ως απεθυσαν α ευξαντο σωτηρια θυειν ενθα πρωτον εις φιλιαν γην αφικοντο, εν τωι προσθεν λογωι δεδηλωται.] εκ δε τουτου ξυνελθοντες εβουλευοντο περι της λοιπης πορειας: ανεστη δε πρωτος λεων θουριος και ελεξεν ωδε. εγω μεν τοινυν, εφη, ω ανδρες, απειρηκα ηδη ξυσκευαζομενος και βαδιζων και τρεχων και τα οπλα φερων και εν ταξει ων και φυλακας φυλαττων και μαχομενος, επιθυμω δε ηδη παυσαμενος τουτων των πονων, επει θαλατταν εχομεν, πλειν το λοιπον και εκταθεις ωσπερ οδυσσευς αφικεσθαι εις την ελλαδα. ταυτα ακουσαντες οι στρατιωται ανεθορυβησαν ως ευ λεγει: και αλλος ταυτ' ελεγε, και παντες οι παριοντες. επειτα δε χειρισοφος ανεστη και ειπεν ωδε. φιλος μοι εστιν, ω ανδρες, αναξιβιος, ναυαρχων δε και τυγχανει. ην ουν πεμψητε με, οιομαι αν ελθειν και τριηρεις εχων και πλοια τα ημας αξοντα: υμεις δε ειπερ πλειν βουλεσθε, περιμενετε εστ' αν εγω ελθω: ηξω δε ταχεως. ακουσαντες ταυτα οι στρατιωται ησθησαν τε και εψηφισαντο πλειν αυτον ως ταχιστα. μετα τουτον ξενοφων ανεστη και ελεξεν ωδε. χειρισοφος μεν δη επι πλοια στελλεται, ημεις δε αναμενουμεν. οσα μοι ουν δοκει καιρος ειναι ποιειν εν τηι μονηι, ταυτα ερω. πρωτον μεν τα επιτηδεια δει ποριζεσθαι εκ της πολεμιας: ουτε γαρ αγορα εστιν ικανη ουτε οτου ωνησομεθα ευπορια ει μη ολιγοις τισιν: η δε χωρα πολεμια: κινδυνος ουν πολλους απολλυσθαι, ην αμελως τε και αφυλακτως πορευησθε επι τα επιτηδεια. αλλα μοι δοκει συν προνομαις λαμβανειν τα επιτηδεια, αλλως δε μη πλανασθαι, ως σωιζησθε, ημας δε τουτων επιμελεισθαι. εδοξε ταυτα. ετι τοινυν ακουσατε και ταδε. επι λειαν γαρ υμων εκπορευσονται τινες. οιομαι ουν βελτιστον ειναι ημιν ειπειν τον μελλοντα εξιεναι, φραζειν δε και οποι, ινα και το πληθος ειδωμεν των εξιοντων και των μενοντων και ξυμπαρασκευαζωμεν, εαν τι δεηι, καν βοηθησαι τισι καιρος ηι, ειδωμεν οποι δεησει βοηθειν, και εαν τις των απειροτερων εγχειρηι ποι, ξυμβουλευωμεν πειρωμενοι ειδεναι την δυναμιν εφ' ους αν ιωσιν. εδοξε και ταυτα. εννοειτε δη και τοδε, εφη. σχολη τοις πολεμιοις ληιζεσθαι, και δικαιως ημιν επιβουλευουσιν: εχομεν γαρ τα εκεινων: υπερκαθηνται δε ημων. φυλακας δη μοι δοκει δειν περι το στρατοπεδον ειναι: εαν ουν κατα μερος [μερισθεντες] φυλαττωμεν και σκοπωμεν, ηττον αν δυναιντο ημας θηραν οι πολεμιοι. ετι τοινυν ταδε ορατε. ει μεν ηπισταμεθα σαφως οτι ηξει πλοια χειρι σοφος αγων ικανα, ουδεν αν εδει ων μελλω λεγειν: νυν δ' επει τουτο αδηλον, δοκει μοι πειρασθαι πλοια συμπαρασκευαζειν και αυτοθεν. ην μεν γαρ ελθηι, υπαρχοντων ενθαδε εν αφθονωτεροις πλευσομεθα: ην δε μη αγηι, τοις ενθαδε χρησομεθα. ορω δε εγω πλοια πολλακις παραπλεοντα: ει ουν αιτησαμενοι παρα τραπεζουντιων μακρα πλοια καταγοιμεν και φυλαττοιμεν αυτα, τα πηδαλια παραλυομενοι, εως αν ικανα τα αξοντα γενηται, ισως αν ουκ απορησαιμεν κομιδης οιας δεομεθα. εδοξε και ταυτα. εννοησατε δ', εφη, ει εικος και τρεφειν απο κοινου ους αν καταγαγωμεν οσον αν χρονον ημων ενεκεν μενωσι, και ναυλον ξυνθεσθαι, οπως ωφελουντες και ωφελωνται. εδοξε και ταυτα. δοκει τοινυν μοι, εφη, ην αρα και ταυτα ημιν μη εκπεραινηται ωστε αρκειν πλοια, τας οδους ας δυσπορους ακουομεν ειναι ταις παρα θαλατταν οικουσαις πολεσιν εντειλασθαι οδοποιειν: πεισονται γαρ και δια το φοβεισθαι και δια το βουλεσθαι ημων απαλλαγηναι. ενταυθα δε ανεκραγον ως ου δεοι οδοιπορειν. ο δε ως εγνω την αφροσυνην αυτων, επεψηφισε μεν ουδεν, τας δε πολεις εκουσας επεισεν οδοποιειν, λεγων οτι θαττον απαλλαξονται, ην ευποροι γενωνται αι οδοι. ελαβον δε και πεντηκοντορον παρα των τραπεζουντιων, ηι επεστησαν δεξιππον λακωνα περιοικον. ουτος αμελησας του ξυλλεγειν πλοια αποδρας ωιχετο εξω του ποντου, εχων την ναυν. ουτος μεν ουν δικαια επαθεν υστερον: εν θραικηι γαρ παρα σευθηι πολυπραγμονων τι απεθανεν υπο νικανδρου του λακωνος. ελαβον δε και τριακοντορον, ηι επεσταθη πολυκρατης αθηναιος, ος οποσα λαμβανοι πλοια κατηγεν επι το στρατοπεδον. και τα μεν αγωγιμα ει τι ηγον εξαιρουμενοι φυλακας καθιστασαν, οπως σωια ειη, τοις δε πλοιοις εχρησαντο εις παραγωγην. εν ωι δε ταυτα ην επι λειαν εξηισαν οι ελληνες, και οι μεν ελαμβανον οι δε και ου. κλεαινετος δ' εξαγαγων και τον εαυτου και αλλον λοχον προς χωριον χαλεπον αυτος τε απεθανε και αλλοι πολλοι των συν αυτωι. επει δε τα επιτηδεια ουκετι ην λαμβανειν ωστε απαυθημεριζειν επι το στρατοπεδον, εκ τουτου λαβων ξενοφων ηγεμονας των τραπεζουντιων εξαγει εις δριλας το ημισυ του στρατευματος, το δε ημισυ κατελιπε φυλαττειν το στρατοπεδον: οι γαρ κολχοι, ατε εκπεπτωκοτες των οικιων, πολλοι ησαν αθροοι και υπερεκαθηντο επι των ακρων. οι δε τραπεζουντιοι οποθεν μεν τα επιτηδεια ραιδιον ην λαβειν ουκ ηγον: φιλοι γαρ αυτοις ησαν: εις δε τους δριλας προθυμως ηγον, υφ' ων κακως επασχον, εις χωρια τε ορεινα και δυσβατα και ανθρωπους πολεμικωτατους των εν τωι ποντωι. επει δε ησαν εν τηι ανω χωραι οι ελληνες, οποια των χωριων τοις δριλαις αλωσιμα ειναι εδοκει εμπιμπραντες απηισαν: και ουδεν ην λαμβανειν ει μη υς η βους η αλλο τι κτηνος το πυρ διαπεφευγος. εν δε ην χωριον μητροπολις αυτων: εις τουτο παντες ξυνερρυηκεσαν. περι δε τουτο ην χαραδρα ισχυρως βαθεια, και προσοδοι χαλεπαι προς το χωριον. οι δε πελτασται προδραμοντες σταδια πεντε η εξ των οπλιτων, διαβαντες την χαραδραν, ορωντες προβατα πολλα και αλλα χρηματα προσεβαλλον προς το χωριον: ξυνειποντο δε και δορυφοροι πολλοι οι επι τα επιτηδεια εξωρμημενοι: ωστε εγενοντο οι διαβαντες πλειους η δισχιλιοι ανθρωποι. επει δε μαχομενοι ουκ εδυναντο λαβειν το χωριον (και γαρ ταφρος ην περι αυτο ευρεια αναβεβλημενη και σκολοπες επι της αναβολης και τυρσεις πυκναι ξυλιναι πεποιημεναι), απιεναι δη επεχειρουν: οι δε επεκειντο αυτοις. ως δε ουκ εδυναντο αποτρεχειν (ην γαρ εφ' ενος η καταβασις εκ του χωριου εις την χαραδραν), πεμπουσι προς ξενοφωντα: ο δε ηγειτο τοις οπλιταις. ο δε ελθων λεγει οτι εστι χωριον χρηματων πολλων μεστον: τουτο ουτε λαβειν δυναμεθα: ισχυρον γαρ εστιν: ουτε απελθειν ραιδιον: μαχονται γαρ επεξεληλυθοτες και η αφοδος χαλεπη. ακουσας ταυτα ο ξενοφων προσαγαγων προς την χαραδραν τους μεν οπλιτας θεσθαι εκελευσε τα οπλα, αυτος δε διαβας συν τοις λοχαγοις εσκοπειτο ποτερον ειη κρειττον απαγαγειν και τους διαβεβηκοτας η και τους οπλιτας διαβιβαζειν, ως αλοντος αν του χωριου. εδοκει γαρ το μεν απαγαγειν ουκ ειναι ανευ πολλων νεκρων, ελειν δ' αν ωιοντο και οι λοχαγοι το χωριον, και ο ξενοφων ξυνεχωρησε τοις ιεροις πιστευσας: οι γαρ μαντεις αποδεδειγμενοι ησαν οτι μαχη μεν εσται, το δε τελος καλον της εξοδου. και τους μεν λοχαγους επεμπε διαβιβασοντας τους οπλιτας, αυτος δ' εμενεν αναχωρισας απαντας τους πελταστας, και ουδενα εια ακροβολιζεσθαι. επει δ' ηκον οι οπλιται, εκελευσε τον λοχον εκαστον ποιησαι των λοχαγων ως αν κρατιστα οιηται αγωνιεισθαι: ησαν γαρ οι λοχαγοι πλησιον αλληλων οι παντα τον χρονον αλληλοις περι ανδραγαθιας αντεποιουντο. και οι μεν ταυτ' εποιουν: ο δε τοις πελτασταις πασι παρηγγειλε διηγκυλωμενους ιεναι, ως, οποταν σημηνηι, ακοντιζειν, και τους τοξοτας επιβεβλησθαι επι ταις νευραις, ως, οποταν σημηνηι, τοξευειν δεησον, και τους γυμνητας λιθων εχειν μεστας τας διφθερας: και τους επιτηδειους επεμψε τουτων επιμεληθηναι. επει δε παντα παρεσκευαστο και οι λοχαγοι και οι υπολοχαγοι και οι αξιουντες τουτων μη χειρους ειναι παντες παρατεταγμενοι ησαν, και αλληλους μεν δη ξυνεωρων (μηνοειδης γαρ δια το χωριον η ταξις ην): επει δ' επαιανισαν και η σαλπιγξ εφθεγξατο, αμα τε τωι ενυαλιωι ηλελιξαν και εθεον δρομωι οι οπλιται, και τα βελη ομου εφερετο, λογχαι, τοξευματα, σφενδοναι, πλειστοι δ' εκ των χειρων λιθοι, ησαν δε οι και πυρ προσεφερον. υπο δε του πληθους των βελων ελιπον οι πολεμιοι τα τε σταυρωματα και τας τυρσεις: ωστε αγασιας στυμφαλιος καταθεμενος τα οπλα εν χιτωνι μονον ανεβη, και αλλος αλλον ειλκε, και αλλος ανεβεβηκει, και ηλωκει το χωριον, ως εδοκει. και οι μεν πελτασται και οι ψιλοι εσδραμοντες ηρπαζον ο τι εκαστος εδυνατο: ο δε ξενοφων στας κατα τας πυλας οποσους εδυνατο κατεκωλυε των οπλιτων εξω: πολεμιοι γαρ αλλοι εφαινοντο επ' ακροις τισιν ισχυροις. ου πολλου δε χρονου μεταξυ γενομενου κραυγη τε εγενετο ενδον και εφευγον οι μεν και εχοντες α ελαβον, ταχα δε τις και τετρωμενος: και πολυς ην ωθισμος αμφι τα θυρετρα. και ερωτωμενοι οι εκπιπτοντες ελεγον οτι ακρα τε εστιν ενδον και οι πολεμιοι πολλοι, οι παιουσιν εκδεδραμηκοτες τους ενδον ανθρωπους. ενταυθα ανειπειν εκελευσε τολμιδην τον κηρυκα ιεναι εισω τον βουλομενον τι λαμβανειν. και ιενται πολλοι εισω, και νικωσι τους εκπιπτοντας οι εισωθουμενοι και κατακλειουσι τους πολεμιους παλιν εις την ακραν. και τα μεν εξω της ακρας παντα διηρπασθη, και εξεκομισαντο οι ελληνες: οι δε οπλιται εθεντο τα οπλα, οι μεν περι τα σταυρωματα, οι δε κατα την οδον την επι την ακραν φερουσαν. ο δε ξενοφων και οι λοχαγοι εσκοπουν ει οιον τε ειη την ακραν λαβειν: ην γαρ ουτως σωτηρια ασφαλης, αλλως δε πανυ χαλεπον εδοκει ειναι απελθειν: σκοπουμενοις δε αυτοις εδοξε πανταπασιν αναλωτον ειναι το χωριον. ενταυθα παρεσκευαζοντο την αφοδον, και τους μεν σταυρους εκαστοι τους καθ' αυτους διηιρουν, και τους αχρειους και φορτια εχοντας τε εξεπεμποντο και των οπλιτων το πληθος, καταλιποντες οι λοχαγοι οις εκαστος επιστευεν. επει δε ηρξαντο αποχωρειν, επεξεθεον ενδοθεν πολλοι γερρα και λογχας εχοντες και κνημιδας και κρανη παφλαγονικα, και αλλοι επι τας οικιας ανεβαινον τας ενθεν και ενθεν της εις την ακραν φερουσης οδου: ωστε ουδε διωκειν ασφαλες ην κατα τας πυλας τας εις την ακραν φερουσας. και γαρ ξυλα μεγαλα επερριπτουν ανωθεν, ωστε χαλεπον ην και μενειν και απιεναι: και η νυξ φοβερα ην η επιουσα. μαχομενων δε αυτων και απορουμενων θεων τις αυτοις μηχανην σωτηριας διδωσιν. εξαπινης γαρ ανελαμψεν οικια των εν δεξιαι οτου δη εναψαντος. ως δ' αυτη ξυνεπιπτεν, εφευγον οι απο των εν δεξιαι οικιων. ως δε εμαθεν ο ξενοφων τουτο παρα της τυχης, εναπτειν εκελευε και τας εν αριστεραι οικιας, αι ξυλιναι ησαν, ωστε και ταχυ εκαιοντο. εφευγον ουν και οι απο τουτων των οικιων. οι δε κατα στομα δη ετι μονοι ελυπουν και δηλοι ησαν οτι επικεισονται εν τηι εξοδωι τε και καταβασει. ενταυθα παραγγελλει φερειν ξυλα οσοι ετυγχανον εξω οντες των βελων εις το μεσον εαυτων και των πολεμιων. επει δε ικανα ηδη ην, ενηψαν: ενηπτον δε και τας παρ' αυτο το χαρακωμα οικιας, οπως οι πολεμιοι αμφι ταυτα εχοιεν. ουτω μολις απηλθον απο του χωριου, πυρ εν μεσωι εαυτων και των πολεμιων ποιησαμενοι. και κατεκαυθη πασα η πολις και αι οικιαι και αι τυρσεις και τα σταυρωματα και ταλλα παντα πλην της ακρας. τηι δε υστεραιαι απηισαν οι ελληνες εχοντες τα επιτηδεια. επει δε την καταβασιν εφοβουντο την εις τραπεζουντα (πρανης γαρ ην και στενη), ψευδενεδραν εποιησαντο: και ανηρ μυσος και τουνομα τουτο εχων των κρητων λαβων δεκα εμενεν εν λασιωι χωριωι και προσεποιειτο τους πολεμιους πειρασθαι λανθανειν: αι δε πελται αυτων αλλοτε και αλλοτε διεφαινοντο χαλκαι ουσαι. οι μεν ουν πολεμιοι ταυτα διορωντες εφοβουντο ως ενεδραν ουσαν: η δε στρατια εν τουτωι κατεβαινεν. επει δε εδοκει ηδη ικανον υπεληλυθεναι, τωι μυσωι εσημηνε φευγειν ανα κρατος: και ος εξαναστας φευγει και οι συν αυτωι. και οι μεν αλλοι κρητες (αλισκεσθαι γαρ εφασαν τωι δρομωι), εκπεσοντες εκ της οδου εις υλην κατα τας ναπας καλινδουμενοι εσωθησαν, ο μυσος δε κατα την οδον φευγων εβοα βοηθειν: και εβοηθησαν αυτωι, και ανελαβον τετρωμενον. και αυτοι επι ποδα ανεχωρουν βαλλομενοι οι βοηθησαντες και αντιτοξευοντες τινες των κρητων. ουτως αφικοντο επι το στρατοπεδον παντες σωιοι οντες. επει δε ουτε χειρισοφος ηκεν ουτε πλοια ικανα ην ουτε τα επιτηδεια ην λαμβανειν ετι, εδοκει απιτεον ειναι. και εις μεν τα πλοια τους τε ασθενουντας ενεβιβασαν και τους υπερ τετταρακοντα ετη και παιδας και γυναικας και των σκευων οσα μη αναγκη ην εχειν. και φιλησιον και σοφαινετον τους πρεσβυτατους των στρατηγων εισβιβασαντες τουτων εκελευον επιμελεισθαι: οι δε αλλοι επορευοντο: η δε οδος ωδοποιημενη ην. και αφικνουνται πορευομενοι εις κερασουντα τριταιοι πολιν ελληνιδα επι θαλαττηι σινωπεων αποικον εν τηι κολχιδι χωραι. ενταυθα εμειναν ημερας δεκα: και εξετασις συν τοις οπλοις εγιγνετο και αριθμος, και εγενοντο οκτακισχιλιοι και εξακοσιοι. ουτοι εσωθησαν. οι δε αλλοι απωλοντο υπο τε των πολεμιων και χιονος και ει τις νοσωι. ενταυθα και διαλαμβανουσι το απο των αιχμαλωτων αργυριον γενομενον. και την δεκατην, ην τωι απολλωνι εξειλον και τηι εφεσιαι αρτεμιδι, διελαβον οι στρατηγοι το μερος εκαστος φυλαττειν τοις θεοις: αντι δε χειρισοφου νεων ο ασιναιος ελαβε. ξενοφων ουν το μεν του απολλωνος αναθημα ποιησαμενος ανατιθησιν εις τον εν δελφοις των αθηναιων θησαυρον και επεγραψε το τε αυτου ονομα και το προξενου, ος συν κλεαρχωι απεθανεν: ξενος γαρ ην αυτου. το δε της αρτεμιδος της εφεσιας, οτ' απηιει συν αγησιλαωι εκ της ασιας την εις βοιωτους οδον, καταλειπει παρα μεγαβυζωι τωι της αρτεμιδος νεωκορωι, οτι αυτος κινδυνευσων εδοκει ιεναι, και επεστειλεν, ην μεν αυτος σωθηι, αυτωι αποδουναι: ην δε τι παθηι, αναθειναι ποιησαμενον τηι αρτεμιδι ο τι οιοιτο χαριεισθαι τηι θεωι. επειδη δ' εφευγεν ο ξενοφων, κατοικουντος ηδη αυτου εν σκιλλουντι υπο των λακεδαιμονιων οικισθεντος παρα την ολυμπιαν αφικνειται μεγαβυζος εις ολυμπιαν θεωρησων και αποδιδωσι την παρακαταθηκην αυτωι. ξενοφων δε λαβων χωριον ωνειται τηι θεωι οπου ανειλεν ο θεος. ετυχε δε διαρρεων δια του χωριου ποταμος σελινους. και εν εφεσωι δε παρα τον της αρτεμιδος νεων σελινους ποταμος παραρρει. και ιχθυες τε εν αμφοτεροις ενεισι και κογχαι: εν δε τωι εν σκιλλουντι χωριωι και θηραι παντων οποσα εστιν αγρευομενα θηρια. εποιησε δε και βωμον και ναον απο του ιερου αργυριου, και το λοιπον δε αει δεκατευων τα εκ του αγρου ωραια θυσιαν εποιει τηι θεωι, και παντες οι πολιται και οι προσχωροι ανδρες και γυναικες μετειχον της εορτης. παρειχε δε η θεος τοις σκηνουσιν αλφιτα, αρτους, οινον, τραγηματα, και των θυομενων απο της ιερας νομης λαχος, και των θηρευομενων δε. και γαρ θηραν εποιουντο εις την εορτην οι τε ξενοφωντος παιδες και οι των αλλων πολιτων, οι δε βουλομενοι και ανδρες ξυνεθηρων: και ηλισκετο τα μεν εξ αυτου του ιερου χωρου, τα δε και εκ της φολοης, συες και δορκαδες και ελαφοι. εστι δε η χωρα ηι εκ λακεδαιμονος εις ολυμπιαν πορευονται ως εικοσι σταδιοι απο του εν ολυμπιαι διος ιερου. ενι δ' εν τωι ιερωι χωρωι και λειμων και ορη δενδρων μεστα, ικανα συς και αιγας και βους τρεφειν και ιππους, ωστε και τα των εις την εορτην ιοντων υποζυγια ευωχεισθαι. περι δε αυτον τον ναον αλσος ημερων δενδρων εφυτευθη οσα εστι τρωκτα ωραια. ο δε ναος ως μικρος μεγαλωι τωι εν εφεσωι εικασται, και το ξοανον εοικεν ως κυπαριττινον χρυσωι οντι τωι εν εφεσωι. και στηλη εστηκε παρα τον ναον γραμματα εχουσα: ιεροσ ο χωροσ τησ αρτεμιδοσ. τον εχοντα και καρπουμενον την μεν δεκατην καταθυειν εκαστου ετουσ. εκ δε του περιττου τον ναον επισκευαζειν. αν δε τισ μη ποιηι ταυτα τηι θεωι μελησει. εκ κερασουντος δε κατα θαλατταν μεν εκομιζοντο οιπερ και προσθεν, οι δε αλλοι κατα γην επορευοντο. επει δε ησαν επι τοις μοσσυνοικων οριοις, πεμπουσιν εις αυτους τιμησιθεον τον τραπεζουντιον προξενον οντα των μοσσυνοικων, ερωτωντες ποτερον ως δια φιλιας η δια πολεμιας πορευσονται της χωρας. οι δε ειπον οτι ου διησοιεν: επιστευον γαρ τοις χωριοις. εντευθεν λεγει ο τιμησιθεος οτι πολεμιοι εισιν αυτοις οι εκ του επεκεινα. και εδοκει καλεσαι εκεινους, ει βουλοιντο ξυμμαχιαν ποιησασθαι: και πεμφθεις ο τιμησιθεος ηκεν αγων τους αρχοντας. επει δε αφικοντο, συνηλθον οι τε των μοσσυνοικων αρχοντες και οι στρατηγοι των ελληνων: και ελεξε ξενοφων, ηρμηνευε δε τιμησιθεος: ω ανδρες μοσσυνοικοι, ημεις βουλομεθα διασωθηναι προς την ελλαδα πεζηι: πλοια γαρ ουκ εχομεν: κωλυουσι δε ουτοι ημας ους ακουομεν υμιν πολεμιους ειναι. ει ουν βουλεσθε, εξεστιν υμιν ημας λαβειν ξυμμαχους και τιμωρησασθαι ει τι ποτε υμας ουτοι ηδικησαν, και το λοιπον υμων υπηκοους ειναι τουτους. ει δε ημας αφησετε, σκεψασθε ποθεν αυθις αν τοσαυτην δυναμιν λαβοιτε ξυμμαχον. προς ταυτα απεκρινατο ο αρχων των μοσσυνοικων οτι και βουλοιντο ταυτα και δεχοιντο την ξυμμαχιαν. αγετε δη, εφη ο ξενοφων, τι ημων δεησεσθε χρησασθαι, αν ξυμμαχοι υμων γενωμεθα, και υμεις τι οιοι τε εσεσθε ημιν ξυμπραξαι περι της διοδου; οι δε ειπον οτι ικανοι εσμεν εις την χωραν εισβαλλειν εκ του επι θατερα την των υμιν τε και ημιν πολεμιων, και δευρο υμιν πεμψαι ναυς τε και ανδρας οιτινες υμιν ξυμμαχουνται τε και την οδον ηγησονται. επι τουτοις πιστα δοντες και λαβοντες ωιχοντο. και ηκον τηι υστεραιαι αγοντες τριακοσια πλοια μονοξυλα και εν εκαστωι τρεις ανδρας, ων οι μεν δυο εκβαντες εις ταξιν εθεντο τα οπλα, ο δε εις εμενε. και οι μεν λαβοντες τα πλοια απεπλευσαν, οι δε μενοντες εξεταξαντο ωδε. εστησαν [ωσπερ] ανα εκατον μαλιστα οιον χοροι αντιστοιχουντες αλληλοις, εχοντες γερρα παντες λευκων βοων δασεα, ηικασμενα κιττου πεταλωι, εν δε τηι δεξιαι παλτον ως εξπηχυ, εμπροσθεν μεν λογχην εχον, οπισθεν δε του ξυλου σφαιροειδες. χιτωνισκους δε ενεδεδυκεσαν υπερ γονατων, παχος ως λινου στρωματοδεσμου, επι τηι κεφαληι δε κρανη σκυτινα οιαπερ τα παφλαγονικα, κρωβυλον εχοντα κατα μεσον, εγγυτατα τιαροειδη: ειχον δε και σαγαρεις σιδηρας. εντευθεν εξηρχε μεν αυτων εις, οι δε αλλοι απαντες επορευοντο αιδοντες εν ρυθμωι, και διελθοντες δια των ταξεων και δια των οπλων των ελληνων επορευοντο ευθυς προς τους πολεμιους επι χωριον ο εδοκει επιμαχωτατον ειναι. ωικειτο δε τουτο προ της πολεως της μητροπολεως καλουμενης αυτοις και εχουσης το ακροτατον των μοσσυνοικων. και περι τουτου ο πολεμος ην: οι γαρ αει τουτ' εχοντες εδοκουν εγκρατεις ειναι και παντων μοσσυνοικων, και εφασαν τουτους ου δικαιως εχειν τουτο, αλλα κοινον ον καταλαβοντας πλεονεκτειν. ειποντο δ' αυτοις και των ελληνων τινες, ου ταχθεντες υπο των στρατηγων, αλλα αρπαγης ενεκεν. οι δε πολεμιοι προσιοντων τεως μεν ησυχαζον: επει δ' εγγυς εγενοντο του χωριου, εκδραμοντες τρεπονται αυτους, και απεκτειναν συχνους των βαρβαρων και των ξυναναβαντων ελληνων τινας, και εδιωκον μεχρι ου ειδον τους ελληνας βοηθουντας: ειτα δε αποτραπομενοι ωιχοντο, και αποτεμοντες τας κεφαλας των νεκρων επεδεικνυσαν τοις ελλησι και τοις εαυτων πολεμιοις, και αμα εχορευον νομωι τινι αιδοντες. οι δε ελληνες μαλα ηχθοντο οτι τους τε πολεμιους επεποιηκεσαν θρασυτερους και οτι οι εξελθοντες ελληνες συν αυτοις επεφευγεσαν μαλα οντες συχνοι: ο ουπω προσθεν επεποιηκεσαν εν τηι στρατειαι. ξενοφων δε ξυγκαλεσας τους ελληνας ειπεν: ανδρες στρατιωται, μηδεν αθυμησητε ενεκα των γεγενημενων: ιστε γαρ οτι και αγαθον ου μειον του κακου γεγενηται. πρωτον μεν γαρ επιστασθε οτι οι μελλοντες ημιν ηγεισθαι τωι οντι πολεμιοι εισιν οισπερ και ημας αναγκη: επειτα δε και των ελληνων οι αμελησαντες της ξυν ημιν ταξεως και ικανοι ηγησαμενοι ειναι ξυν τοις βαρβαροις ταυτα πραττειν απερ συν ημιν δικην δεδωκασιν: ωστε αυθις ηττον της ημετερας ταξεως απολειψονται. αλλ' υμας δει παρασκευαζεσθαι οπως και τοις φιλοις ουσι των βαρβαρων δοξητε κρειττους αυτων ειναι και τοις πολεμιοις δηλωσητε οτι ουχ ομοιοις ανδρασι μαχουνται νυν τε και οτε τοις ατακτοις εμαχοντο. ταυτην μεν ουν την ημεραν ουτως εμειναν: τηι δε υστεραιαι θυσαντες επει εκαλλιερησαντο, αριστησαντες, ορθιους τους λοχους ποιησαμενοι, και τους βαρβαρους επι το ευωνυμον κατα ταυτα ταξαμενοι επορευοντο τους τοξοτας μεταξυ των λοχων [ορθιων] εχοντες, υπολειπομενου δε μικρον του στοματος των οπλιτων. ησαν γαρ των πολεμιων οι ευζωνοι κατατρεχοντες τοις λιθοις εβαλλον. τουτους ανεστελλον οι τοξοται και πελτασται. οι δ' αλλοι βαδην επορευοντο πρωτον μεν επι το χωριον αφ' ου τηι προτεραιαι οι βαρβαροι ετρεφθησαν και οι ξυν αυτοις: ενταυθα γαρ οι πολεμιοι ησαν αντιτεταγμενοι. τους μεν ουν πελταστας εδεξαντο οι βαρβαροι και εμαχοντο, επειδη δε εγγυς ησαν οι οπλιται, ετρεποντο. και οι μεν πελτασται ευθυς ειποντο διωκοντες ανω προς την πολιν, οι δε οπλιται εν ταξει ειποντο. επει δε ανω ησαν προς ταις μητροπολεως οικιαις, ενταυθα οι πολεμιοι ομου δη παντες γενομενοι εμαχοντο και εξηκοντιζον τοις παλτοις, και αλλα δορατα εχοντες παχεα μακρα, οσα ανηρ αν φεροι μολις, τουτοις επειρωντο αμυνασθαι εκ χειρος. επει δε ουχ υφιεντο οι ελληνες, αλλα ομοσε εχωρουν, εφευγον οι βαρβαροι και εντευθεν, λιποντες απαντες το χωριον. ο δε βασιλευς αυτων ο εν τωι μοσσυνι τωι επ' ακρου ωικοδομημενωι, ον τρεφουσι παντες κοινηι αυτου μενοντα και φυλαττουσιν, ουκ ηθελεν εξελθειν, ουδε ο εν τωι προτερον αιρεθεντι χωριωι, αλλ' αυτου συν τοις μοσσυνοις κατεκαυθησαν. οι δε ελληνες διαρπαζοντες τα χωρια ηυρισκον θησαυρους εν ταις οικιαις αρτων νενημενων περυσινων, ως εφασαν οι μοσσυνοικοι, τον δε νεον σιτον ξυν τηι καλαμηι αποκειμενον: ησαν δε ζειαι αι πλεισται. και δελφινων τεμαχη εν αμφορευσιν ηυρισκετο τεταριχευμενα και στεαρ εν τευχεσι των δελφινων, ωι εχρωντο οι μοσσυνοικοι καθαπερ οι ελληνες τωι ελαιωι: καρυα δε επι των ανωγεων ην πολλα τα πλατεα ουκ εχοντα διαφυην ουδεμιαν. τουτων και πλειστωι σιτωι εχρωντο εψοντες και αρτους οπτωντες. οινος δε ηυρισκετο ος ακρατος μεν οξυς εφαινετο ειναι υπο της αυστηροτητος, κερασθεις δε ευωδης τε και ηδυς. οι μεν δη ελληνες αριστησαντες ενταυθα επορευοντο εις το προσω, παραδοντες το χωριον τοις ξυμμαχησασι των μοσσυνοικων. οποσα δε και αλλα παρηισαν χωρια των ξυν τοις πολεμιοις οντων, τα ευπροσοδωτατα οι μεν ελειπον, οι δε εκοντες προσεχωρουν. τα δε πλειστα τοιαδε ην των χωριων. απειχον αι πολεις απ' αλληλων σταδια ογδοηκοντα, αι δε πλεον αι δε μειον: αναβοωντων δε αλληλων ξυνηκουον εις την ετεραν εκ της ετερας πολεως: ουτως υψηλη τε και κοιλη η χωρα ην. επει δε πορευομενοι εν τοις φιλοις ησαν, επεδεικνυσαν αυτοις παιδας των ευδαιμονων σιτευτους, τεθραμμενους καρυοις εφθοις, απαλους και λευκους σφοδρα και ου πολλου δεοντας ισους το μηκος και το πλατος ειναι, ποικιλους δε τα νωτα και τα εμπροσθεν παντα, εστιγμενους ανθεμια. εζητουν δε και ταις εταιραις ας ηγον οι ελληνες εμφανως ξυγγιγνεσθαι: νομος γαρ ην ουτος σφισι. λευκοι δε παντες οι ανδρες και αι γυναικες. τουτους ελεγον οι στρατευσαμενοι βαρβαρωτατους διελθειν και πλειστον των ελληνικων νομων κεχωρισμενους. εν τε γαρ οχλωι οντες εποιουν απερ <αν> ανθρωποι εν ερημιαι ποιησειαν, μονοι τε οντες ομοια επραττον απερ αν μετ' αλλων οντες, διελεγοντο τε αυτοις και εγελων εφ' εαυτοις και ωρχουντο εφισταμενοι οπου τυχοιεν, ωσπερ αλλοις επιδεικνυμενοι. δια ταυτης της χωρας οι ελληνες, δια τε της πολεμιας και της φιλιας, επορευθησαν οκτω σταθμους, και αφικνουνται εις χαλυβας. ουτοι ολιγοι τε ησαν και υπηκοοι των μοσσυνοικων, και ο βιος ην τοις πλειστοις αυτων απο σιδηρειας. εντευθεν αφικνουνται εις τιβαρηνους. η δε των τιβαρηνων χωρα πολυ ην πεδινωτερα και χωρια ειχεν επι θαλαττηι ηττον ερυμνα. και οι στρατηγοι εχρηιζον προς τα χωρια προσβαλλειν και την στρατιαν ονηθηναι τι, και τα ξενια α ηκε παρα τιβαρηνων ουκ εδεχοντο, αλλ' επιμειναι κελευσαντες εστε βουλευσαιντο εθυοντο. και πολλα καταθυσαντων τελος απεδειξαντο οι μαντεις παντες γνωμην οτι ουδαμηι προσιοιντο οι θεοι τον πολεμον. εντευθεν δη τα ξενια εδεξαντο, και ως δια φιλιας πορευομενοι δυο ημερας αφικοντο εις κοτυωρα πολιν ελληνιδα, σινωπεων αποικον, ουσαν δ' εν τηι τιβαρηνων χωραι. [μεχρι ενταυθα επεζευσεν η στρατια. πληθος της καταβασεως της οδου απο της εν βαβυλωνι μαχης αχρι εις κοτυωρα σταθμοι εκατον εικοσι δυο, παρασαγγαι εξακοσιοι και εικοσι, σταδιοι μυριοι και οκτακισχιλιοι και εξακοσιοι, χρονου πληθος οκτω μηνες.] ενταυθα εμειναν ημερας τετταρακοντα πεντε. εν δε ταυταις πρωτον μεν τοις θεοις εθυσαν, και πομπας εποιησαν κατα εθνος εκαστοι των ελληνων και αγωνας γυμνικους. τα δ' επιτηδει' ελαμβανον τα μεν εκ της παφλαγονιας, τα δ' εκ των χωριων των κοτυωριτων: ου γαρ παρειχον αγοραν, ουδ' εις το τειχος τους ασθενουντας εδεχοντο. εν τουτωι ερχονται εκ σινωπης πρεσβεις, φοβουμενοι περι των κοτυωριτων της τε πολεως (ην γαρ εκεινων και φορον εκεινοις εφερον) και περι της χωρας, οτι ηκουον δηιουμενην. και ελθοντες εις το στρατοπεδον ελεγον: προηγορει δε εκατωνυμος δεινος νομιζομενος ειναι λεγειν: επεμψεν ημας, ω ανδρες στρατιωται, η των σινωπεων πολις επαινεσοντας τε υμας οτι νικατε ελληνες οντες βαρβαρους, επειτα δε και ξυνησθησομενους οτι δια πολλων τε και δεινων, ως ημεις ηκουσαμεν, πραγματων σεσωσμενοι παρεστε. αξιουμεν δε ελληνες οντες και αυτοι υφ' υμων οντων ελληνων αγαθον μεν τι πασχειν, κακον δε μηδεν: ουδε γαρ ημεις υμας ουδεν πωποτε υπηρξαμεν κακως ποιουντες. κοτυωριται δε ουτοι εισι μεν ημετεροι αποικοι, και την χωραν ημεις αυτοις ταυτην παραδεδωκαμεν βαρβαρους αφελομενοι: διο και δασμον ημιν φερουσιν ουτοι τεταγμενον και κερασουντιοι και τραπεζουντιοι: ωστε ο τι αν τουτους κακον ποιησητε η σινωπεων πολις νομιζει πασχειν. νυν δε ακουομεν υμας εις τε την πολιν βιαι παρεληλυθοτας ενιους σκηνουν εν ταις οικιαις και εκ των χωριων βιαι λαμβανειν ων αν δεησθε ου πειθοντας. ταυτ' ουν ουκ αξιουμεν: ει δε ταυτα ποιησετε, αναγκη ημιν και κορυλαν και παφλαγονας και αλλον οντινα αν δυνωμεθα φιλον ποιεισθαι. προς ταυτα αναστας ξενοφων υπερ των στρατιωτων ειπεν: ημεις δε, ω ανδρες σινωπεις, ηκομεν αγαπωντες οτι τα σωματα διεσωσαμεθα και τα οπλα: ου γαρ ην δυνατον αμα τε χρηματα αγειν και φερειν και τοις πολεμιοις μαχεσθαι. και νυν επει εις τας ελληνιδας πολεις ηλθομεν, εν τραπεζουντι μεν (παρειχον γαρ ημιν αγοραν) ωνουμενοι ειχομεν τα επιτηδεια, και ανθ' ων ετιμησαν ημας και ξενια εδωκαν τηι στρατιαι, αντετιμωμεν αυτους, και ει τις αυτοις φιλος ην των βαρβαρων, τουτων απειχομεθα: τους δε πολεμιους αυτων εφ' ους αυτοι ηγοιντο κακως εποιουμεν οσον εδυναμεθα. ερωτατε δε αυτους οποιων τινων ημων ετυχον: παρεισι γαρ ενθαδε ους ημιν ηγεμονας δια φιλιαν η πολις ξυνεπεμψεν. οποι δ' αν ελθοντες αγοραν μη εχωμεν, αν τε εις βαρβαρον γην αν τε εις ελληνιδα, ουχ υβρει αλλα αναγκηι λαμβανομεν τα επιτηδεια. και καρδουχους και ταοχους και χαλδαιους καιπερ βασιλεως ουχ υπηκοους οντας ομως και μαλα φοβερους οντας πολεμιους εκτησαμεθα δια το αναγκην ειναι λαμβανειν τα επιτηδεια, επει αγοραν ου παρειχον. μακρωνας δε καιπερ βαρβαρους οντας, επει αγοραν οιαν εδυναντο παρειχον, φιλους τε ενομιζομεν ειναι και βιαι ουδεν ελαμβανομεν των εκεινων. κοτυωριτας δε, ους υμετερους φατε ειναι, ει τι αυτων ειληφαμεν, αυτοι αιτιοι εισιν: ου γαρ ως φιλοι προσεφεροντο ημιν, αλλα κλεισαντες τας πυλας ουτε εισω εδεχοντο ουτε εξω αγοραν επεμπον: ηιτιωντο δε τον παρ' υμων αρμοστην τουτων αιτιον ειναι. ο δε λεγεις βιαι παρελθοντας σκηνουν, ημεις ηξιουμεν τους καμνοντας εις τας στεγας δεξασθαι: επει δε ουκ ανεωιγον τας πυλας, ηι ημας εδεχετο αυτο το χωριον ταυτηι εισελθοντες αλλο μεν ουδεν βιαιον εποιησαμεν, σκηνουσι δ' εν ταις στεγαις οι καμνοντες τα αυτων δαπανωντες, και τας πυλας φρουρουμεν, οπως μη επι τωι υμετερωι αρμοστηι ωσιν οι καμνοντες ημων, αλλ' εφ' ημιν ηι κομισασθαι οταν βουλωμεθα. οι δε αλλοι, ως ορατε, σκηνουμεν υπαιθριοι εν τηι ταξει, παρεσκευασμενοι, αν μεν τις ευ ποιηι, αντ' ευ ποιειν, αν δε κακως, αλεξασθαι. α δε ηπειλησας ως, ην υμιν δοκηι, κορυλαν και παφλαγονας ξυμμαχους ποιησεσθε εφ' ημας, ημεις δε, ην μεν αναγκη ηι, πολεμησομεν και αμφοτεροις: ηδη γαρ και αλλοις πολλαπλασιοις υμων επολεμησαμεν: αν δε δοκηι ημιν και φιλον ποιεισθαι τον παφλαγονα (ακουομεν δε αυτον και επιθυμειν της υμετερας πολεως και χωριων των επιθαλαττιων), πειρασομεθα ξυμπραττοντες αυτωι ων επιθυμει φιλοι γιγνεσθαι. εκ τουτου μαλα μεν δηλοι ησαν οι ξυμπρεσβεις τωι εκατωνυμωι χαλεπαινοντες τοις ειρημενοις, παρελθων δ' αυτων αλλος ειπεν οτι ου πολεμον ποιησομενοι ηκοιεν αλλα επιδειξοντες οτι φιλοι εισι. και ξενιοις, ην μεν ελθητε προς την σινωπεων πολιν, εκει δεξομεθα, νυν δε τους ενθαδε κελευσομεν διδοναι α δυνανται: ορωμεν γαρ παντα αληθη οντα α λεγετε. εκ τουτου ξενια τε επεμπον οι κοτυωριται και οι στρατηγοι των ελληνων εξενιζον τους των σινωπεων πρεσβεις, και προς αλληλους πολλα τε και φιλικα διελεγοντο τα τε αλλα και περι της λοιπης πορειας ανεπυνθανοντο ων εκατεροι εδεοντο. ταυτηι μεν τηι ημεραι τουτο το τελος εγενετο. τηι δε υστεραιαι ξυνελεξαν οι στρατηγοι τους στρατιωτας. και εδοκει αυτοις περι της λοιπης πορειας παρακαλεσαντας τους σινωπεας βουλευεσθαι. ειτε γαρ πεζηι δεοι πορευεσθαι, χρησιμοι αν εδοκουν ειναι οι σινωπεις: εμπειροι γαρ ησαν της παφλαγονιας: ειτε κατα θαλατταν, προσδειν εδοκει σινωπεων: μονοι γαρ αν εδοκουν ικανοι ειναι πλοια παρασχειν αρκουντα τηι στρατιαι. καλεσαντες ουν τους πρεσβεις ξυνεβουλευοντο, και ηξιουν ελληνας οντας ελλησι τουτωι πρωτον καλως δεχεσθαι τωι ευνους τε ειναι και τα καλλιστα ξυμβουλευειν. αναστας δε εκατωνυμος πρωτον μεν απελογησατο περι ου ειπεν ως τον παφλαγονα φιλον ποιησοιντο, οτι ουχ ως τοις ελλησι πολεμησοντων σφων ειποι, αλλ' οτι εξον τοις βαρβαροις φιλους ειναι τους ελληνας αιρησονται. επει δε ξυμβουλευειν εκελευον, επευξαμενος ειπεν ωδε. ει μεν ξυμβουλευοιμι α βελτιστα μοι [ειναι] δοκει, πολλα μοι και αγαθα γενοιτο: ει δε μη, ταναντια. αυτη γαρ η ιερα ξυμβουλη λεγομενη ειναι δοκει μοι παρειναι: νυν γαρ δη αν μεν ευ ξυμβουλευσας φανω, πολλοι εσονται οι επαινουντες με, αν δε κακως, πολλοι εσεσθε οι καταρωμενοι. πραγματα μεν ουν οιδ' οτι πολυ πλειω εξομεν, εαν κατα θαλατταν κομιζησθε: ημας γαρ δεησει τα πλοια ποριζειν: ην δε κατα γην στελλησθε, υμας δεησει τους μαχομενους ειναι. ομως δε λεκτεα α γιγνωσκω: εμπειρος γαρ ειμι και της χωρας της παφλαγονων και της δυναμεως. εχει γαρ αμφοτερα, και πεδια καλλιστα και ορη υψηλοτατα. και πρωτον μεν οιδα ευθυς ηι την εισβολην αναγκη ποιεισθαι: ου γαρ εστιν αλληι η ηι τα κερατα του ορους της οδου καθ' εκατερα εστιν υψηλα, α κρατειν κατεχοντες και πανυ ολιγοι δυναιντ' αν: τουτων δε κατεχομενων ουδ' αν οι παντες ανθρωποι δυναιντ' αν διελθειν. ταυτα δε και δειξαιμι αν, ει μοι τινα βουλοισθε ξυμπεμψαι. επειτα δε οιδα και πεδια οντα και ιππειαν ην αυτοι οι βαρβαροι νομιζουσι κρειττω ειναι απασης της βασιλεως ιππειας. και νυν ουτοι ου παρεγενοντο βασιλει καλουντι, αλλα μειζον φρονει ο αρχων αυτων. ην δε και δυνηθητε τα τε ορη κλεψαι η φθασαι λαβοντες και εν τωι πεδιωι κρατησαι μαχομενοι τους τε ιππεας τουτων και πεζων μυριαδας πλεον η δωδεκα, ηξετε επι τους ποταμους, πρωτον μεν τον θερμωδοντα, ευρος τριων πλεθρων, ον χαλεπον οιμαι διαβαινειν αλλως τε και πολεμιων πολλων εμπροσθεν οντων, πολλων δε οπισθεν επομενων: δευτερον δε ιριν, τριπλεθρον ωσαυτως: τριτον δε αλυν, ου μειον δυοιν σταδιοιν, ον ουκ αν δυναισθε ανευ πλοιων διαβηναι: πλοια δε τις εσται ο παρεχων; ως δ' αυτως και ο παρθενιος αβατος: εφ' ον ελθοιτε αν, ει τον αλυν διαβαιητε. εγω μεν ουν ου χαλεπην υμιν ειναι νομιζω την πορειαν αλλα πανταπασιν αδυνατον. αν δε πλεητε, εστιν ενθενδε μεν εις σινωπην παραπλευσαι, εκ σινωπης δε εις ηρακλειαν: εξ ηρακλειας δε ουτε πεζηι ουτε κατα θαλατταν απορια: πολλα γαρ και πλοια εστιν εν ηρακλειαι. επει δε ταυτ' ελεξεν, οι μεν υπωπτευον φιλιας ενεκα της κορυλα λεγειν: και γαρ ην προξενος αυτωι: οι δε και ως δωρα ληψομενον δια την ξυμβουλην ταυτην: οι δε υπωπτευον και τουτου ενεκα λεγειν ως μη πεζηι ιοντες την σινωπεων τι χωραν κακον εργαζοιντο. οι δ' ουν ελληνες εψηφισαντο κατα θαλατταν την πορειαν ποιεισθαι. μετα ταυτα ξενοφων ειπεν: ω σινωπεις, οι μεν ανδρες ηιρηνται πορειαν ην υμεις ξυμβουλευετε: ουτω δε εχει: ει μεν μελλει πλοια εσεσθαι ικανα ως αριθμωι ενα μη καταλειπεσθαι ενθαδε, ημεις αν πλεοιμεν: ει δε μελλοιμεν οι μεν καταλειψεσθαι οι δε πλευσεσθαι, ουκ αν εμβαιημεν εις τα πλοια. γιγνωσκομεν γαρ οτι οπου μεν αν κρατωμεν, δυναιμεθ' αν και σωιζεσθαι και τα επιτηδεια εχειν: ει δε που ηττους των πολεμιων ληφθησομεθα, ευδηλον δη οτι εν ανδραποδων χωραι εσομεθα. ακουσαντες ταυτα οι πρεσβεις εκελευον πεμπειν πρεσβεις. και πεμπουσι καλλιμαχον αρκαδα και αριστωνα αθηναιον και σαμολαν αχαιον. και οι μεν ωιχοντο. εν δε τουτωι τωι χρονωι ξενοφωντι, ορωντι μεν οπλιτας πολλους των ελληνων, ορωντι δε πελταστας πολλους και τοξοτας και σφενδονητας και ιππεας δε και μαλα ηδη δια την τριβην ικανους, οντας δ' εν τωι ποντωι, ενθα ουκ αν απ' ολιγων χρηματων τοσαυτη δυναμις παρεσκευασθη, καλον αυτωι εδοκει ειναι χωραν και δυναμιν τηι ελλαδι προσκτησασθαι πολιν κατοικισαντας. και γενεσθαι αν αυτωι εδοκει μεγαλη, καταλογιζομενωι το τε αυτων πληθος και τους περιοικουντας τον ποντον. και επι τουτοις εθυετο πριν τινι ειπειν των στρατιωτων σιλανον παρακαλεσας τον κυρου μαντιν γενομενον τον αμπρακιωτην. ο δε σιλανος δεδιως μη γενηται ταυτα και καταμεινηι που η στρατια, εκφερει εις το στρατευμα λογον οτι ξενοφων βουλεται καταμειναι την στρατιαν και πολιν οικισαι και εαυτωι ονομα και δυναμιν περιποιησασθαι. αυτος δ' ο σιλανος εβουλετο οτι ταχιστα εις την ελλαδα αφικεσθαι: ους γαρ παρα κυρου ελαβε τρισχιλιους δαρεικους οτε τας δεκα ημερας ηληθευσε θυομενος κυρωι, διεσεσωκει. των δε στρατιωτων, επει ηκουσαν, τοις μεν εδοκει βελτιστον ειναι καταμειναι, τοις δε πολλοις ου. τιμασιων δε ο δαρδανευς και θωραξ ο βοιωτιος προς εμπορους τινας παροντας των ηρακλεωτων και σινωπεων λεγουσιν οτι ει μη εκποριουσι τηι στρατιαι μισθον ωστε εχειν τα επιτηδεια εκπλεοντας, οτι κινδυνευσει μειναι τοσαυτη δυναμις εν τωι ποντωι: βουλεται γαρ ξενοφων και ημας παρακαλει, επειδαν ελθηι τα πλοια, τοτε ειπειν εξαιφνης τηι στρατιαι: ανδρες, νυν μεν ορωμεν υμας απορους οντας και εν τωι αποπλωι εχειν τα επιτηδεια και ως οικαδε απελθοντας ονησαι τι τους οικοι: ει δε βουλεσθε της κυκλωι χωρας περι τον ποντον οικουμενης εκλεξαμενοι οποι αν βουλησθε κατασχειν, και τον μεν εθελοντα απιεναι οικαδε, τον δ' εθελοντα μενειν αυτου, πλοια δ' υμιν παρεστιν, ωστε οπηι αν βουλησθε εξαιφνης αν επιπεσοιτε. ακουσαντες ταυτα οι εμποροι απηγγελλον ταις πολεσι: ξυνεπεμψε δ' αυτοις τιμασιων δαρδανευς ευρυμαχον τε τον δαρδανεα και θωρακα τον βοιωτιον ταυτα ερουντας. σινωπεις δε και ηρακλεωται ταυτα ακουσαντες πεμπουσι προς τον τιμασιωνα και κελευουσι προστατευσαι λαβοντα χρηματα οπως εκπλευσηι η στρατια. ο δε ασμενος ακουσας εν ξυλλογωι των στρατιωτων οντων λεγει ταδε. ου δει προσεχειν μονηι, ω ανδρες, ουδε της ελλαδος ουδεν περι πλειονος ποιεισθαι. ακουω δε τινας θυεσθαι επι τουτωι ουδ' υμιν λεγοντας. υπισχνουμαι δε υμιν, αν εκπλεητε, απο νουμηνιας μισθοφοραν παρεξειν κυζικηνον εκαστωι του μηνος: και αξω υμας εις την τρωιαδα, ενθεν και ειμι φυγας, και υπαρξει υμιν η εμη πολις: εκοντες γαρ με δεξονται. ηγησομαι δε αυτος εγω ενθεν πολλα χρηματα ληψεσθε. εμπειρος δε ειμι της αιολιδος και της φρυγιας και της τρωιαδος και της φαρναβαζου αρχης πασης, τα μεν δια το εκειθεν ειναι, τα δε δια το ξυνεστρατευσθαι εν αυτηι συν κλεαρχωι τε και δερκυλιδαι. αναστας αυθις θωραξ ο βοιωτιος, ος περι στρατηγιας ξενοφωντι εμαχετο, εφη, ει εξελθοιεν εκ του ποντου, εσεσθαι αυτοις χερρονησον χωραν καλην και ευδαιμονα ωστε †τωι βουλομενωι† ενοικειν, τωι δε μη βουλομενωι απιεναι οικαδε. γελοιον δε ειναι εν τηι ελλαδι ουσης χωρας πολλης και αφθονου εν τηι βαρβαρων μαστευειν. εστε δ' αν, εφη, εκει γενησθε, καγω καθαπερ τιμασιων υπισχνουμαι υμιν την μισθοφοραν. ταυτα δε ελεγεν ειδως α τιμασιωνι οι ηρακλεωται και οι σινωπεις υπισχνουντο ωστε εκπλειν. ο δε ξενοφων εν τουτωι εσιγα. αναστας δε φιλησιος και λυκων οι αχαιοι ελεγον ως δεινον ειη ιδιαι μεν ξενοφωντα πειθειν τε καταμενειν και θυεσθαι υπερ της μονης [μη κοινουμενον τηι στρατιαι], εις δε το κοινον μηδεν αγορευειν περι τουτων. ωστε ηναγκασθη ο ξενοφων αναστηναι και ειπειν ταδε. εγω, ω ανδρες, θυομαι μεν ως ορατε οποσα δυναμαι και υπερ υμων και υπερ εμαυτου οπως ταυτα τυγχανω και λεγων και νοων και πραττων οποια μελλει υμιν τε καλλιστα και αριστα εσεσθαι και εμοι. και νυν εθυομην περι αυτου τουτου, ει αμεινον ειη αρχεσθαι λεγειν εις υμας και πραττειν περι τουτων η πανταπασι μηδε απτεσθαι του πραγματος. σιλανος δε μοι ο μαντις απεκρινατο το μεν μεγιστον, τα ιερα καλα ειναι: ηιδει γαρ και εμε ουκ απειρον οντα δια το αει παρειναι τοις ιεροις: ελεξε δε οτι εν τοις ιεροις φαινοιτο τις δολος και επιβουλη εμοι, ως αρα γιγνωσκων οτι αυτος επεβουλευε διαβαλλειν με προς υμας. εξηνεγκε γαρ τον λογον ως εγω πραττειν ταυτα διανοοιμην ηδη ου πεισας υμας. εγω δε ει μεν εωρων απορουντας υμας, τουτ' αν εσκοπουν αφ' ου αν γενοιτο ωστε λαβοντας υμας πολιν τον μεν βουλομενον αποπλειν ηδη, τον δε μη βουλομενον, επει κτησαιτο ικανα ωστε και τους εαυτου οικειους ωφελησαι τι. επει δε ορω υμιν και τα πλοια πεμποντας ηρακλεωτας και σινωπεας ωστε εκπλειν, και μισθον υπισχνουμενους υμιν ανδρας απο νουμηνιας, καλον μοι δοκει ειναι σωιζομενους ενθα βουλομεθα μισθον της σωτηριας λαμβανειν, και αυτος τε παυομαι εκεινης της διανοιας, και οποσοι προς εμε προσηισαν λεγοντες ως χρη ταυτα πραττειν, αναπαυεσθαι φημι χρηναι. ουτω γαρ γιγνωσκω: ομου μεν οντες πολλοι ωσπερ νυνι δοκειτε αν μοι και εντιμοι ειναι και εχειν τα επιτηδεια: εν γαρ τωι κρατειν εστι και το λαμβανειν τα των ηττονων: διασπασθεντες δ' αν και κατα μικρα γενομενης της δυναμεως ουτ' αν τροφην δυναισθε λαμβανειν ουτε χαιροντες αν απαλλαξαιτε. δοκει ουν μοι απερ υμιν, εκπορευεσθαι εις την ελλαδα, και εαν τις μεντοι απολιπων ληφθηι πριν εν ασφαλει ειναι παν το στρατευμα, κρινεσθαι αυτον ως αδικουντα. και οτωι δοκει, εφη, ταυτα, αρατω την χειρα. ανετειναν απαντες. ο δε σιλανος εβοα, και επεχειρει λεγειν ως δικαιον ειη απιεναι τον βουλομενον. οι δε στρατιωται ουκ ηνειχοντο, αλλ' ηπειλουν αυτωι οτι ει ληψονται αποδιδρασκοντα, την δικην επιθησοιεν. εντευθεν επει εγνωσαν οι ηρακλεωται οτι εκπλειν δεδογμενον ειη και ξενοφων αυτος επεψηφικως ειη, τα μεν πλοια πεμπουσι, τα δε χρηματα α υπεσχοντο τιμασιωνι και θωρακι εψευσμενοι ησαν [της μισθοφορας]. ενταυθα δε εκπεπληγμενοι ησαν και εδεδιεσαν την στρατιαν οι την μισθοφοραν υπεσχημενοι. παραλαβοντες ουν ουτοι και τους αλλους στρατηγους οις ανεκεκοινωντο α προσθεν επραττον, παντες δ' ησαν πλην νεωνος του ασιναιου, ος χειρισοφωι υπεστρατηγει, χειρισοφος δε ουπω παρην, ερχονται προς ξενοφωντα, και λεγουσιν οτι μεταμελοι αυτοις, και δοκοιη κρατιστον ειναι πλειν εις φασιν, επει πλοια εστι, και κατασχειν την φασιανων χωραν. αιητου δε υιδους ετυγχανε βασιλευων αυτων. ξενοφων δε απεκρινατο οτι ουδεν αν τουτων ειποι εις την στρατιαν: υμεις δε ξυλλεξαντες, εφη, ει βουλεσθε, λεγετε. ενταυθα αποδεικνυται τιμασιων ο δαρδανευς γνωμην ουκ εκκλησιαζειν αλλα τους αυτου εκαστον λοχαγους πρωτον πειρασθαι πειθειν. και απελθοντες ταυτ' εποιουν. ταυτα ουν οι στρατιωται ανεπυθοντο ταραττομενα. και ο νεων λεγει ως ξενοφων αναπεπεικως τους αλλους στρατηγους διανοειται αγειν τους στρατιωτας εξαπατησας παλιν εις φασιν. ακουσαντες δ' οι στρατιωται χαλεπως εφερον, και ξυλλογοι εγιγνοντο και κυκλοι ξυνισταντο και μαλα φοβεροι ησαν μη ποιησειαν οια και τους των κολχων κηρυκας εποιησαν και τους αγορανομους: [οσοι μη εις την θαλατταν κατεφυγον κατελευσθησαν.] επει δε ηισθανετο ξενοφων, εδοξεν αυτωι ως ταχιστα ξυναγαγειν αυτων αγοραν, και μη εασαι ξυλλεγηναι αυτοματους: και εκελευσε τον κηρυκα ξυλλεξαι αγοραν. οι δ' επει του κηρυκος ηκουσαν, ξυνεδραμον και μαλα ετοιμως. ενταυθα ξενοφων των μεν στρατηγων ου κατηγορει, οτι ηλθον προς αυτον, λεγει δε ωδε. ακουω τινα διαβαλλειν, ω ανδρες, εμε ως εγω αρα εξαπατησας υμας μελλω αγειν εις φασιν. ακουσατε ουν μου προς θεων, και εαν μεν εγω φαινωμαι αδικειν, ου χρη με ενθενδε απελθειν πριν αν δω δικην: αν δ' υμιν φαινωνται αδικειν οι εμε διαβαλλοντες, ουτως αυτοις χρησθε ωσπερ αξιον. υμεις δε, εφη, ιστε δηπου οθεν ηλιος ανισχει και οπου δυεται, και οτι εαν μεν τις εις την ελλαδα μελληι ιεναι, προς εσπεραν δει πορευεσθαι: ην δε τις βουληται εις τους βαρβαρους, τουμπαλιν προς εω. εστιν ουν οστις τουτο αν δυναιτο υμας εξαπατησαι ως ηλιος ενθεν μεν ανισχει, δυεται δε ενταυθα, ενθα δε δυεται, ανισχει δ' εντευθεν; αλλα μην και τουτο γε επιστασθε οτι βορεας μεν εξω του ποντου εις την ελλαδα φερει, νοτος δε εισω εις φασιν, και λεγεται, οταν βορρας πνεηι, ως καλοι πλοι εισιν εις την ελλαδα. τουτ' ουν εστιν οπως τις αν υμας εξαπατησαι ωστε εμβαινειν οποταν νοτος πνεηι; αλλα γαρ οποταν γαληνη ηι εμβιβω. ουκουν εγω μεν εν ενι πλοιωι πλευσομαι, υμεις δε τουλαχιστον εν εκατον. πως αν ουν εγω η βιασαιμην υμας ξυν εμοι πλειν μη βουλομενους η εξαπατησας αγοιμι; ποιω δ' υμας εξαπατηθεντας και γοητευθεντας υπ' εμου ηκειν εις φασιν: και δη αποβαινομεν εις την χωραν: γνωσεσθε δηπου οτι ουκ εν τηι ελλαδι εστε: και εγω μεν εσομαι ο εξηπατηκως εις, υμεις δε οι εξηπατημενοι εγγυς μυριων εχοντες οπλα. πως αν ουν ανηρ μαλλον δοιη δικην η ουτω περι αυτου τε και υμων βουλευομενος; αλλ' ουτοι εισιν οι λογοι ανδρων και ηλιθιων καμοι φθονουντων, οτι εγω υφ' υμων τιμωμαι. καιτοι ου δικαιως γ' αν μοι φθονοιεν: τινα γαρ αυτων εγω κωλυω η λεγειν ει τις τι αγαθον δυναται εν υμιν, η μαχεσθαι ει τις εθελει υπερ υμων τε και εαυτου, η εγρηγορεναι περι της υμετερας ασφαλειας επιμελουμενον; τι γαρ, αρχοντας αιρουμενων υμων εγω τινι εμποδων ειμι; παριημι, αρχετω: μονον αγαθον τι ποιων υμας φαινεσθω. αλλα γαρ εμοι μεν αρκει περι τουτων τα ειρημενα: ει δε τις υμων η αυτος εξαπατηθηναι αν οιεται ταυτα η αλλον εξαπατησαι ταυτα, λεγων διδασκετω. οταν δε τουτων αλις εχητε, μη απελθητε πριν αν ακουσητε οιον ορω εν τηι στρατιαι αρχομενον πραγμα: ο ει επεισι και εσται οιον υποδεικνυσιν, ωρα ημιν βουλευεσθαι υπερ ημων αυτων μη κακιστοι τε και αισχιστοι ανδρες αποφαινωμεθα και προς θεων και προς ανθρωπων και φιλων και πολεμιων. ακουσαντες δε ταυτα οι στρατιωται εθαυμασαν τε ο τι ειη και λεγειν εκελευον. εκ τουτου αρχεται παλιν: επιστασθε που οτι χωρια ην εν τοις ορεσι βαρβαρικα, φιλια τοις κερασουντιοις, οθεν κατιοντες τινες και ιερεια επωλουν ημιν και αλλα ων ειχον, δοκουσι δε μοι και υμων τινες εις το εγγυτατω χωριον τουτων ελθοντες αγορασαντες τι παλιν απελθειν. τουτο καταμαθων κλεαρετος ο λοχαγος οτι και μικρον ειη και αφυλακτον δια το φιλιον νομιζειν ειναι, ερχεται επ' αυτους της νυκτος ως πορθησων, ουδενι ημων ειπων. διενενοητο δε, ει λαβοι τοδε το χωριον, εις μεν το στρατευμα μηκετι ελθειν, εισβας δε εις πλοιον εν ωι ετυγχανον οι ξυσκηνοι αυτου παραπλεοντες, και ενθεμενος ει τι λαβοι, αποπλεων οιχεσθαι εξω του ποντου. και ταυτα ξυνωμολογησαν αυτωι οι εκ του πλοιου συσκηνοι, ως εγω νυν αισθανομαι. παρακαλεσας ουν οποσους επειθεν ηγεν επι το χωριον. πορευομενον δ' αυτον φθανει ημερα γενομενη, και ξυσταντες οι ανθρωποι απο ισχυρων τοπων βαλλοντες και παιοντες τον τε κλεαρετον αποκτεινουσι και των αλλων συχνους, οι δε τινες και εις κερασουντα αυτων αποχωρουσι. ταυτα δ' ην εν τηι ημεραι ηι ημεις δευρο εξωρμωμεν πεζηι: των δε πλεοντων ετι τινες ησαν εν κερασουντι, ουπω ανηγμενοι. μετα τουτο, ως οι κερασουντιοι λεγουσιν, αφικνουνται των εκ του χωριου τρεις ανδρες των γεραιτερων προς το κοινον το ημετερον χρηιζοντες ελθειν. επει δ' ημας ου κατελαβον, προς τους κερασουντιους ελεγον οτι θαυμαζοιεν τι ημιν δοξειεν ελθειν επ' αυτους. επει μεντοι σφεις λεγειν, εφασαν, οτι ουκ απο κοινου γενοιτο το πραγμα, ηδεσθαι τε αυτους και μελλειν ενθαδε πλειν, ως ημιν λεξαι τα γενομενα και τους νεκρους κελευειν αυτους θαπτειν λαβοντας. των δ' αποφυγοντων τινας ελληνων τυχειν ετι οντας εν κερασουντι: αισθομενοι δε τους βαρβαρους οποι ιοιεν αυτοι τε ετολμησαν βαλλειν τοις λιθοις και τοις αλλοις παρεκελευοντο. και οι ανδρες αποθνηισκουσι τρεις οντες οι πρεσβεις καταλευσθεντες. επει δε τουτο εγενετο, ερχονται προς ημας οι κερασουντιοι και λεγουσι το πραγμα: και ημεις οι στρατηγοι ακουσαντες ηχθομεθα τε τοις γεγενημενοις και εβουλευομεθα ξυν τοις κερασουντιοις οπως αν ταφειησαν οι των ελληνων νεκροι. συγκαθημενοι δ' εξωθεν των οπλων εξαιφνης ακουομεν θορυβου πολλου παιε παιε, βαλλε βαλλε, και ταχα δη ορωμεν πολλους προσθεοντας λιθους εχοντας εν ταις χερσι, τους δε και αναιρουμενους. και οι μεν κερασουντιοι, ως [αν] και εορακοτες το παρ' εαυτοις πραγμα, δεισαντες αποχωρουσι προς τα πλοια. ησαν δε νη δια και ημων οι εδεισαν. εγω γε μην ηλθον προς αυτους και ηρωτων ο τι εστι το πραγμα. των δε ησαν μεν οι ουδεν ηιδεσαν, ομως δε λιθους ειχον εν ταις χερσιν. επει δε ειδοτι τινι επετυχον, λεγει μοι οτι οι αγορανομοι δεινοτατα ποιουσι το στρατευμα. εν τουτωι τις οραι τον αγορανομον ζηλαρχον προς την θαλατταν αποχωρουντα, και ανεκραγεν: οι δε ως ηκουσαν, ωσπερ η συος αγριου η ελαφου φανεντος ιενται επ' αυτον. οι δ' αυ κερασουντιοι ως ειδον ορμωντας καθ' αυτους, σαφως νομιζοντες επι σφας ιεσθαι, φευγουσι δρομωι και εμπιπτουσιν εις την θαλατταν. ξυνεισεπεσον δε και ημων αυτων τινες, και επνιγετο οστις νειν μη ετυγχανεν επισταμενος. και τουτους τι δοκειτε; ηδικουν μεν ουδεν, εδεισαν δε μη λυττα τις ωσπερ κυσιν ημιν εμπεπτωκοι. ει ουν ταυτα τοιαυτα εσται, θεασασθε οια η καταστασις ημιν εσται της στρατιας. υμεις μεν οι παντες ουκ εσεσθε κυριοι ουτε ανελεσθαι πολεμον ωι αν βουλησθε ουτε καταλυσαι, ιδιαι δε ο βουλομενος αξει στρατευμα εφ' ο τι αν θεληι. καν τινες προς υμας ιωσι πρεσβεις ειρηνης δεομενοι η αλλου τινος, κατακτειναντες τουτους οι βουλομενοι ποιησουσιν υμας των λογων μη ακουσαι των προς υμας ιοντων. επειτα δε ους μεν αν υμεις παντες ελησθε αρχοντας, εν ουδεμιαι χωραι εσονται, οστις δε αν εαυτον εληται στρατηγον και εθεληι λεγειν βαλλε βαλλε, ουτος εσται ικανος και αρχοντα κατακανειν και ιδιωτην ον αν υμων εθεληι ακριτον, ην ωσιν οι πεισομενοι αυτωι, ωσπερ και νυν εγενετο. οια δε υμιν και διαπεπραχασιν οι αυθαιρετοι ουτοι στρατηγοι σκεψασθε. ζηλαρχος μεν ο αγορανομος ει μεν αδικει υμας, οιχεται αποπλεων ου δους υμιν δικην: ει δε μη αδικει, φευγει εκ του στρατευματος δεισας μη αδικως ακριτος αποθανηι. οι δε καταλευσαντες τους πρεσβεις διεπραξαντο υμιν μονοις μεν των ελληνων εις κερασουντα μη ασφαλες ειναι, αν μη συν ισχυι αφικνησθε: τους δε νεκρους ους προσθεν αυτοι οι κατακανοντες εκελευον θαπτειν, τουτους διεπραξαντο μηδε ξυν κηρυκειωι ετι ασφαλες ειναι ανελεσθαι. τις γαρ εθελησει κηρυξ ιεναι κηρυκας απεκτονως; αλλ' ημεις κερασουντιων θαψαι αυτους εδεηθημεν. ει μεν ουν ταυτα καλως εχει, δοξατω υμιν, ινα ως τοιουτων εσομενων και φυλακην ιδιαι ποιησηι τις και τα ερυμνα υπερδεξια πειραται εχων σκηνουν. ει μεντοι υμιν δοκει θηριων αλλα μη ανθρωπων ειναι τα τοιαυτα εργα, σκοπειτε παυλαν τινα αυτων: ει δε μη, προς διος πως η θεοις θυσομεν ηδεως ποιουντες εργα ασεβη, η πολεμιοις πως μαχουμεθα, ην αλληλους κατακαινωμεν; πολις δε φιλια τις ημας δεξεται, ητις αν οραι τοσαυτην ανομιαν εν ημιν; αγοραν δε τις αξει θαρρων, ην περι τα μεγιστα τοιαυτα εξαμαρτανοντες φαινωμεθα; ου δε δη παντων οιομεθα τευξεσθαι επαινου, τις αν ημας τοιουτους οντας επαινεσειεν; ημεις μεν γαρ οιδ' οτι πονηρους αν φαιημεν ειναι τους τα τοιαυτα ποιουντας. εκ τουτου ανισταμενοι παντες ελεγον τους μεν τουτων αρξαντας δουναι δικην, του δε λοιπου μηκετι εξειναι ανομιας αρξαι: εαν δε τις αρξηι, αγεσθαι αυτους επι θανατωι: τους δε στρατηγους εις δικας παντας καταστησαι: ειναι δε δικας και ει τι αλλο τις ηδικητο εξ ου κυρος απεθανε: δικαστας δε τους λοχαγους εποιησαντο. παραινουντος δε ξενοφωντος και των μαντεων συμβουλευοντων εδοξε καθηραι το στρατευμα. και εγενετο καθαρμος. εδοξε δε και τους στρατηγους δικην υποσχειν του παρεληλυθοτος χρονου. και διδοντων φιλησιος μεν ωφλε και ξανθικλης της φυλακης των γαυλικων χρηματων το μειωμα εικοσι μνας, σοφαινετος δε, οτι αιρεθεις ... κατημελει, δεκα μνας. ξενοφωντος δε κατηγορησαν τινες φασκοντες παιεσθαι υπ' αυτου και ως υβριζοντος την κατηγοριαν εποιουντο. και ο ξενοφων εκελευσεν ειπειν τον πρωτον λεξαντα που και επληγη. ο δε απεκρινατο: οπου και ριγει απωλλυμεθα και χιων πλειστη ην. ο δε ειπεν: αλλα μην χειμωνος γε οντος οιου λεγεις, σιτου δε επιλελοιποτος, οινου δε μηδ' οσφραινεσθαι παρον, υπο δε πονων πολλων απαγορευοντων, πολεμιων δε επομενων, ει εν τοιουτωι καιρωι υβριζον, ομολογω και των ονων υβριστοτερος ειναι, οις φασιν υπο της υβρεως κοπον ουκ εγγιγνεσθαι. ομως δε και λεξον, εφη, εκ τινος επληγης. ποτερον ηιτουν τι σε και επει μοι ουκ εδιδους επαιον; αλλ' απηιτουν; αλλα περι παιδικων μαχομενος; αλλα μεθυων επαρωινησα; επει δε τουτων ουδεν εφησεν, επηρετο αυτον ει οπλιτευοι. ουκ εφη: παλιν ει πελταζοι. ουδε τουτ' εφη, αλλ' ημιονον ελαυνειν ταχθεις υπο των συσκηνων ελευθερος ων. ενταυθα δη αναγιγνωσκει αυτον και ηρετο: η συ ει ο τον καμνοντα αγαγων; ναι μα δι', εφη: συ γαρ ηναγκαζες: τα δε των εμων συσκηνων σκευη διερριψας. αλλ' η μεν διαρριψις, εφη ο ξενοφων, τοιαυτη τις εγενετο. διεδωκα αλλοις αγειν και εκελευσα προς εμε απαγαγειν, και απολαβων απαντα σωια απεδωκα σοι, επει και συ εμοι απεδειξας τον ανδρα. οιον δε το πραγμα εγενετο ακουσατε, εφη: και γαρ αξιον. ανηρ κατελειπετο δια το μηκετι δυνασθαι πορευεσθαι. και εγω τον μεν ανδρα τοσουτον εγιγνωσκον οτι εις ημων ειη: ηναγκασα δε σε τουτον αγειν, ως μη απολοιτο: και γαρ, ως εγω οιμαι, πολεμιοι ημιν εφειποντο. συνεφη τουτο ο ανθρωπος. ουκουν, εφη ο ξενοφων, επει προυπεμψα σε, καταλαμβανω αυθις συν τοις οπισθοφυλαξι προσιων βοθρον ορυττοντα ως κατορυξοντα τον ανθρωπον, και επιστας επηινουν σε. επει δε παρεστηκοτων ημων συνεκαμψε το σκελος ανηρ, ανεκραγον οι παροντες οτι ζηι ανηρ, συ δ' ειπας: οποσα γε βουλεται: ως εγωγε αυτον ουκ αξω. ενταυθα επαισα σε: αληθη λεγεις: εδοξας γαρ μοι ειδοτι εοικεναι οτι εζη. τι ουν; εφη, ηττον τι απεθανεν, επει εγω σοι απεδειξα αυτον; και γαρ ημεις, εφη ο ξενοφων, παντες αποθανουμεθα: τουτου ουν ενεκα ζωντας ημας δει κατορυχθηναι; τουτον μεν ανεκραγον ως ολιγας παισειεν: αλλους δ' εκελευε λεγειν δια τι εκαστος επληγη. επει δε ουκ ανισταντο, αυτος ελεγεν: εγω, ω ανδρες, ομολογω παισαι δη ανδρας ενεκεν αταξιας οσοις σωιζεσθαι μεν ηρκει δι' υμων εν ταξει τε ιοντων και μαχομενων οπου δεοι, αυτοι δε λιποντες τας ταξεις προθεοντες αρπαζειν ηθελον και υμων πλεονεκτειν. ει δε τουτο παντες εποιουμεν, απαντες αν απωλομεθα. ηδη δε και μαλακιζομενον τινα και ουκ εθελοντα ανιστασθαι αλλα προιεμενον αυτον τοις πολεμιοις και επαισα και εβιασαμην πορευεσθαι. εν γαρ τωι ισχυρωι χειμωνι και αυτος ποτε αναμενων τινας συσκευαζομενους καθεζομενος συχνον χρονον κατεμαθον αναστας μολις και τα σκελη εκτεινας. εν εμαυτωι ουν πειραν λαβων εκ τουτου και αλλον, οποτε ιδοιμι καθημενον και βλακευοντα, ηλαυνον: το γαρ κινεισθαι και ανδριζεσθαι παρειχε θερμασιαν τινα και υγροτητα, το δε καθησθαι και ησυχιαν εχειν εωρων υπουργον ον τωι τε αποπηγνυσθαι το αιμα και τωι αποσηπεσθαι τους των ποδων δακτυλους, απερ πολλους και υμεις ιστε παθοντας. αλλον δε γε ισως απολειπομενον που δια ραιστωνην και κωλυοντα και υμας τους προσθεν και ημας τους οπισθεν πορευεσθαι επαισα πυξ, οπως μη λογχηι υπο των πολεμιων παιοιτο. και γαρ ουν νυν εξεστιν αυτοις σωθεισιν, ει τι υπ' εμου επαθον παρα το δικαιον, δικην λαβειν. ει δ' επι τοις πολεμιοις εγενοντο, τι μεγα αν ουτως επαθον οτου δικην αν ηξιουν λαμβανειν; απλους μοι, εφη, ο λογος: ει μεν επ' αγαθωι εκολασα τινα, αξιω υπεχειν δικην οιαν και γονεις υιοις και διδασκαλοι παισι: και γαρ οι ιατροι καιουσι και τεμνουσιν επ' αγαθωι: ει δε υβρει νομιζετε με ταυτα πραττειν, ενθυμηθητε οτι νυν εγω θαρρω συν τοις θεοις μαλλον η τοτε και θρασυτερος ειμι νυν η τοτε και οινον πλειω πινω, αλλ' ομως ουδενα παιω: εν ευδιαι γαρ ορω υμας. οταν δε χειμων ηι και θαλαττα μεγαλη επιφερηται, ουχ ορατε οτι και νευματος μονον ενεκα χαλεπαινει μεν πρωιρευς τοις εν πρωιραι, χαλεπαινει δε κυβερνητης τοις εν πρυμνηι; ικανα γαρ εν τωι τοιουτωι και μικρα αμαρτηθεντα παντα συνεπιτριψαι. οτι δε δικαιως επαιον αυτους και υμεις κατεδικασατε: εχοντες ξιφη, ου ψηφους, παρεστατε, και εξην υμιν επικουρειν αυτοις, ει εβουλεσθε: αλλα μα δια ουτε τουτοις επεκουρειτε ουτε συν εμοι τον ατακτουντα επαιετε. τοιγαρουν εξουσιαν εποιησατε τοις κακοις αυτων υβριζειν εωντες αυτους. οιμαι γαρ, ει εθελετε σκοπειν, τους αυτους ευρησετε και τοτε κακιστους και νυν υβριστοτατους. βοισκος γουν ο πυκτης ο θετταλος τοτε μεν διεμαχετο ως καμνων ασπιδα μη φερειν, νυν δε, ως ακουω, κοτυωριτων πολλους ηδη αποδεδυκεν. ην ουν σωφρονητε, τουτον ταναντια ποιησετε η τους κυνας ποιουσι: τους μεν γαρ κυνας τους χαλεπους τας μεν ημερας διδεασι, τας δε νυκτας αφιασι, τουτον δε, ην σωφρονητε, την νυκτα μεν δησετε, την δε ημεραν αφησετε. αλλα γαρ, εφη, θαυμαζω οτι ει μεν τινι υμων απηχθομην, μεμνησθε και ου σιωπατε, ει δε τωι η χειμωνα επεκουρησα η πολεμιον απηρυξα η ασθενουντι η απορουντι συνεξεπορισα τι, τουτων δε ουδεις μεμνηται, ουδ' ει τινα καλως τι ποιουντα επηινεσα ουδ' ει τινα ανδρα οντα αγαθον ετιμησα ως εδυναμην, ουδεν τουτων μεμνησθε. αλλα μην καλον τε και δικαιον και οσιον και ηδιον των αγαθων μαλλον η των κακων μεμνησθαι. εκ τουτου μεν δη ανισταντο και ανεμιμνηισκον. και περιεγενετο ωστε καλως εχειν. [12] {Work} {κυρου αναβασεωσ Ϛ} εκ τουτου δε εν τηι διατριβηι οι μεν απο της αγορας εζων, οι δε και ληιζομενοι εκ της παφλαγονιας. εκλωπευον δε και οι παφλαγονες ευ μαλα τους αποσκεδαννυμενους, και της νυκτος τους προσω σκηνουντας επειρωντο κακουργειν: και πολεμικωτατα προς αλληλους ειχον εκ τουτων. ο δε κορυλας, ος ετυγχανε τοτε παφλαγονιας αρχων, πεμπει παρα τους ελληνας πρεσβεις εχοντας ιππους και στολας καλας, λεγοντας οτι κορυλας ετοιμος ειη τους ελληνας μητε αδικειν μητε αδικεισθαι. οι δε στρατηγοι απεκριναντο οτι περι μεν τουτων συν τηι στρατιαι βουλευσοιντο, επι ξενια δε εδεχοντο αυτους: παρεκαλεσαν δε και των αλλων ανδρων ους εδοκουν δικαιοτατους ειναι. θυσαντες δε βους των αιχμαλωτων και αλλα ιερεια ευωχιαν μεν αρκουσαν παρειχον, κατακειμενοι δε εν σκιμποσιν εδειπνουν, και επινον εκ κερατινων ποτηριων, οις ενετυγχανον εν τηι χωραι. επει δε σπονδαι τε εγενοντο και επαιανισαν, ανεστησαν πρωτον μεν θραικες και προς αυλον ωρχησαντο συν τοις οπλοις και ηλλοντο υψηλα τε και κουφως και ταις μαχαιραις εχρωντο: τελος δε ο ετερος τον ετερον παιει, ως πασιν εδοκει [πεπληγεναι τον ανδρα]: ο δ' επεσε τεχνικως πως. και ανεκραγον οι παφλαγονες. και ο μεν σκυλευσας τα οπλα του ετερου εξηιει αιδων τον σιταλκαν: αλλοι δε των θραικων τον ετερον εξεφερον ως τεθνηκοτα: ην δε ουδεν πεπονθως. μετα τουτο αινιανες και μαγνητες ανεστησαν, οι ωρχουντο την καρπαιαν καλουμενην εν τοις οπλοις. ο δε τροπος της ορχησεως ην, ο μεν παραθεμενος τα οπλα σπειρει και ζευγηλατει, πυκνα δε στρεφομενος ως φοβουμενος, ληιστης δε προσερχεται: ο δ' επειδαν προιδηται, απανται αρπασας τα οπλα και μαχεται προ του ζευγους: και ουτοι ταυτ' εποιουν εν ρυθμωι προς τον αυλον: και τελος ο ληιστης δησας τον ανδρα και το ζευγος απαγει: ενιοτε δε και ο ζευγηλατης τον ληιστην: ειτα παρα τους βους ζευξας οπισω τω χειρε δεδεμενον ελαυνει. μετα τουτο μυσος εισηλθεν εν εκατεραι τηι χειρι εχων πελτην, και τοτε μεν ως δυο αντιταττομενων μιμουμενος ωρχειτο, τοτε δε ως προς ενα εχρητο ταις πελταις, τοτε δ' εδινειτο και εξεκυβιστα εχων τας πελτας, ωστε οψιν καλην φαινεσθαι. τελος δε το περσικον ωρχειτο κρουων τας πελτας και ωκλαζε και εξανιστατο: και ταυτα παντα εν ρυθμωι εποιει προς τον αυλον. επι δε τουτωι [επιοντες] οι μαντινεις και αλλοι τινες των αρκαδων ανασταντες εξοπλισαμενοι ως εδυναντο καλλιστα ηισαν τε εν ρυθμωι προς τον ενοπλιον ρυθμον αυλουμενοι και επαιανισαν και ωρχησαντο ωσπερ εν ταις προς τους θεους προσοδοις. ορωντες δε οι παφλαγονες δεινα εποιουντο πασας τας ορχησεις εν οπλοις ειναι. επι τουτοις ορων ο μυσος εκπεπληγμενους αυτους, πεισας των αρκαδων τινα πεπαμενον ορχηστριδα εισαγει σκευασας ως εδυνατο καλλιστα και ασπιδα δους κουφην αυτηι. η δε ωρχησατο πυρριχην ελαφρως. ενταυθα κροτος ην πολυς, και οι παφλαγονες ηροντο ει και γυναικες συνεμαχοντο αυτοις. οι δ' ελεγον οτι αυται και αι τρεψαμεναι ειεν βασιλεα εκ του στρατοπεδου. τηι μεν νυκτι ταυτηι τουτο το τελος εγενετο. τηι δε υστεραιαι προσηγον αυτους εις το στρατευμα: και εδοξε τοις στρατιωταις μητε αδικειν παφλαγονας μητε αδικεισθαι. μετα τουτο οι μεν πρεσβεις ωιχοντο: οι δε ελληνες, επειδη πλοια ικανα εδοκει παρειναι, αναβαντες επλεον ημεραν και νυκτα πνευματι καλωι εν αριστεραι εχοντες την παφλαγονιαν. τηι δ' αλληι αφικνουνται εις σινωπην και ωρμισαντο εις αρμηνην της σινωπης. σινωπεις δε οικουσι μεν εν τηι παφλαγονικηι, μιλησιων δε αποικοι εισιν. ουτοι δε ξενια πεμπουσι τοις ελλησιν αλφιτων μεδιμνους τρισχιλιους, οινου δε κεραμια χιλια και πεντακοσια. και χειρισοφος ενταυθα ηλθε τριηρη εχων. και οι μεν στρατιωται προσεδοκων αγοντα τι σφισιν ηκειν: ο δ' ηγε μεν ουδεν, απηγγελλε δε οτι επαινοιη αυτους και αναξιβιος ο ναυαρχος και οι αλλοι, και οτι υπισχνειτο αναξιβιος, ει αφικοιντο εξω του ποντου, μισθοφοραν αυτοις εσεσθαι. και εν ταυτηι τηι αρμηνηι εμειναν οι στρατιωται ημερας πεντε. ως δε της ελλαδος εδοκουν εγγυς γιγνεσθαι, ηδη μαλλον η προσθεν εισηιει αυτους οπως αν και εχοντες τι οικαδε αφικωνται. ηγησαντο ουν, ει ενα ελοιντο αρχοντα, μαλλον αν η πολυαρχιας ουσης δυνασθαι τον ενα χρησθαι τωι στρατευματι και νυκτος και ημερας, και ει τι δεοι λανθανειν, μαλλον αν κρυπτεσθαι, και ει τι αυ δεοι φθανειν, ηττον αν υστεριζειν: ου γαρ αν λογων δειν προς αλληλους, αλλα το δοξαν τωι ενι περαινεσθαι αν: τον δ' εμπροσθεν χρονον εκ της νικωσης επραττον παντα οι στρατηγοι. ως δε ταυτα διενοουντο, ετραποντο επι τον ξενοφωντα: και οι λοχαγοι ελεγον προσιοντες αυτωι οτι η στρατια ουτω γιγνωσκει, και ευνοιαν ενδεικνυμενος εκαστος επειθεν αυτον υποστηναι την αρχην. ο δε ξενοφων τηι μεν εβουλετο ταυτα, νομιζων και την τιμην μειζω ουτως εαυτωι γιγνεσθαι προς τους φιλους και εις την πολιν τουνομα μειζον αφιξεσθαι αυτου, τυχον δε και αγαθου τινος αν αιτιος τηι στρατιαι γενεσθαι. τα μεν δη τοιαυτα ενθυμηματα επηιρεν αυτον επιθυμειν αυτοκρατορα γενεσθαι αρχοντα. οποτε δ' αυ ενθυμοιτο οτι αδηλον μεν παντι ανθρωπωι οπηι το μελλον εξει, δια τουτο δε και κινδυνος ειη και την προειργασμενην δοξαν αποβαλειν, ηπορειτο. διαπορουμενωι δε αυτωι διακριναι εδοξε κρατιστον ειναι τοις θεοις ανακοινωσαι: και παραστησαμενος δυο ιερεια εθυετο τωι διι τωι βασιλει, οσπερ αυτωι μαντευτος ην εκ δελφων: και το οναρ δη απο τουτου του θεου ενομιζεν εορακεναι ο ειδεν οτε ηρχετο επι το συνεπιμελεισθαι της στρατιας καθιστασθαι. και οτε εξ εφεσου ωρματο κυρωι συσταθησομενος, αιετον ανεμιμνηισκετο εαυτωι δεξιον φθεγγομενον, καθημενον μεντοι, ονπερ ο μαντις προπεμπων αυτον ελεγεν οτι μεγας μεν οιωνος ειη και ουκ ιδιωτικος, και ενδοξος, επιπονος μεντοι: τα γαρ ορνεα μαλιστα επιτιθεσθαι τωι αιετωι καθημενωι: ου μεντοι χρηματιστικον ειναι τον οιωνον: τον γαρ αιετον πετομενον μαλλον λαμβανειν τα επιτηδεια. ουτω δη θυομενωι αυτωι διαφανως ο θεος σημαινει μητε προσδεισθαι της αρχης μητε ει αιροιντο αποδεχεσθαι. τουτο μεν δη ουτως εγενετο. η δε στρατια συνηλθε, και παντες ελεγον ενα αιρεισθαι: και επει τουτο εδοξε, προυβαλλοντο αυτον. επει δε εδοκει δηλον ειναι οτι αιρησονται αυτον, ει τις επιψηφιζοι, ανεστη και ελεξε ταδε. εγω, ω ανδρες, ηδομαι μεν υφ' υμων τιμωμενος, ειπερ ανθρωπος ειμι, και χαριν εχω και ευχομαι δουναι μοι τους θεους αιτιον τινος υμιν αγαθου γενεσθαι: το μεντοι εμε προκριθηναι υφ' υμων αρχοντα λακεδαιμονιου ανδρος παροντος ουτε υμιν μοι δοκει συμφερον ειναι, αλλ' ηττον αν δια τουτο τυγχανειν, ει τι δεοισθε παρ' αυτων: εμοι τε αυ ου πανυ τι νομιζω ασφαλες ειναι τουτο. ορω γαρ οτι και τηι πατριδι μου ου προσθεν επαυσαντο πολεμουντες πριν εποιησαν πασαν την πολιν ομολογειν λακεδαιμονιους και αυτων ηγεμονας ειναι. επει δε τουτο ωμολογησαν, ευθυς επαυσαντο πολεμουντες και ουκετι περα επολιορκησαν την πολιν. ει ουν ταυτα ορων εγω δοκοιην οπου δυναιμην ενταυθ' ακυρον ποιειν το εκεινων αξιωμα, εκεινο εννοω μη λιαν αν ταχυ σωφρονισθειην. ο δε υμεις εννοειτε, οτι ηττον αν στασις ειη ενος αρχοντος η πολλων, ευ ιστε οτι αλλον μεν ελομενοι ουχ ευρησετε εμε στασιαζοντα: νομιζω γαρ οστις εν πολεμωι ων στασιαζει προς αρχοντα, τουτον προς την εαυτου σωτηριαν στασιαζειν: εαν δε εμε ελησθε, ουκ αν θαυμασαιμι ει τινα ευροιτε και υμιν και εμοι αχθομενον. επει ταυτα ειπε, πολυ πλειονες ανισταντο λεγοντες ως δεοι αυτον αρχειν. αγασιας δε στυμφαλιος ειπεν οτι γελοιον ειη, ει ουτως εχοι: <η> οργιουνται λακεδαιμονιοι και εαν συνδειπνοι συνελθοντες μη λακεδαιμονιον συμ ποσιαρχον αιρωνται; επει ει ουτω γε τουτο εχει, εφη, ουδε λοχαγειν ημιν εξεστιν, ως εοικεν, οτι αρκαδες εσμεν. ενταυθα δη ως ευ ειποντος του αγασιου ανεθορυβησαν. και ο ξενοφων επει εωρα πλειονος ενδεον, παρελθων ειπεν: αλλ', ω ανδρες, εφη, ως πανυ ειδητε, ομνυω υμιν θεους παντας και πασας, η μην εγω, επει την υμετεραν γνωμην ηισθανομην, εθυομην ει βελτιον ειη υμιν τε εμοι επιτρεψαι ταυτην την αρχην και εμοι υποστηναι: και μοι οι θεοι ουτως εν τοις ιεροις εσημηναν ωστε και ιδιωτην αν γνωναι οτι της μοναρχιας απεχεσθαι με δει. ουτω δη χειρισοφον αιρουνται. χειρισοφος δ' επει ηιρεθη, παρελθων ειπεν: αλλ', ω ανδρες, τουτο μεν ιστε, οτι ουδ' αν εγωγε εστασιαζον, ει αλλον ειλεσθε: ξενοφωντα μεντοι, εφη, ωνησατε ουχ ελομενοι: ως και νυν δεξιππος ηδη διεβαλλεν αυτον προς αναξιβιον ο τι εδυνατο και μαλα εμου αυτον σιγαζοντος. ο δ' εφη νομιζειν αυτον τιμασιωνι μαλλον αρχειν συνεθελησαι δαρδανει οντι του κλεαρχου στρατευματος η εαυτωι λακωνι οντι. επει μεντοι εμε ειλεσθε, εφη, και εγω πειρασομαι ο τι αν δυνωμαι υμας αγαθον ποιειν. και υμεις ουτω παρασκευαζεσθε ως αυριον, εαν πλους ηι, αναξομενοι: ο δε πλους εσται εις ηρακλειαν: απαντας ουν δει εκεισε πειρασθαι κατασχειν: τα δ' αλλα, επειδαν εκεισε ελθωμεν, βουλευσομεθα. εντευθεν τηι υστεραιαι αναγομενοι πνευματι επλεον καλωι ημερας δυο παρα γην. και παραπλεοντες [εθεωρουν την τε ιασονιαν ακτην, ενθα η αργω λεγεται ορμισασθαι, και των ποταμων τα στοματα, πρωτον μεν του θερμωδοντος, επειτα δε του ιριος, επειτα δε του αλυος, μετα τουτον του παρθενιου: τουτον δε παραπλευσαντες] αφικοντο εις ηρακλειαν πολιν ελληνιδα μεγαρεων αποικον, ουσαν δ' εν τηι μαριανδυνων χωραι. και ωρμισαντο παρα τηι αχερουσιαδι χερρονησωι, ενθα λεγεται ο ηρακλης επι τον κερβερον κυνα καταβηναι ηι νυν τα σημεια δεικνυασι της καταβασεως το βαθος πλεον η επι δυο σταδια. ενταυθα τοις ελλησιν οι ηρακλεωται ξενια πεμπουσιν αλφιτων μεδιμνους τρισχιλιους και οινου κεραμια δισχιλια και βους εικοσι και οις εκατον. ενταυθα δια του πεδιου ρει ποταμος λυκος ονομα, ευρος ως δυο πλεθρων. οι δε στρατιωται συλλεγεντες εβουλευοντο την λοιπην πορειαν ποτερον κατα γην η κατα θαλατταν χρη πορευθηναι εκ του ποντου. αναστας δε λυκων αχαιος ειπε: θαυμαζω μεν, ω ανδρες, των στρατηγων οτι ου πειρωνται ημιν εκποριζειν σιτηρεσιον: τυ μεν γαρ ξενια ου μη γενηται τηι στρατιαι τριων ημερων σιτια: οποθεν δ' επισιτισαμενοι πορευσομεθα ουκ εστιν, εφη. εμοι ουν δοκει αιτειν τους ηρακλεωτας μη ελαττον η τρισχιλιους κυζικηνους: αλλος δ' ειπε μη ελαττον η μυριους: και ελομενους πρεσβεις αυτικα μαλα ημων καθημενων πεμπειν προς την πολιν, και ειδεναι ο τι αν απαγγελλωσι, και προς ταυτα βουλευεσθαι. εντευθεν προυβαλλοντο πρεσβεις πρωτον μεν χειρισοφον, οτι αρχων ηιρητο: εστι δ' οι και ξενοφωντα. οι δε ισχυρως απεμαχοντο: αμφοιν γαρ ταυτα εδοκει μη αναγκαζειν πολιν ελληνιδα και φιλιαν ο τι μη αυτοι εθελοντες διδοιεν. επει δ' ουτοι εδοκουν απροθυμοι ειναι, πεμπουσι λυκωνα αχαιον και καλλιμαχον παρρασιον και αγασιαν στυμφαλιον. ουτοι ελθοντες ελεγον τα δεδογμενα: τον δε λυκωνα εφασαν και επαπειλειν, ει μη ποιησοιεν ταυτα. ακουσαντες δ' οι ηρακλεωται βουλευσεσθαι εφασαν: και ευθυς τα τε χρηματα εκ των αγρων συνηγον και την αγοραν εισω ανεσκευασαν, και αι πυλαι εκεκλειντο και επι των τειχων οπλα εφαινετο. εκ τουτου οι ταραξαντες ταυτα τους στρατηγους ηιτιωντο διαφθειρειν την πραξιν: και συνισταντο οι αρκαδες και οι αχαιοι: προειστηκει δε μαλιστα αυτων καλλιμαχος τε ο παρρασιος και λυκων ο αχαιος. οι δε λογοι ησαν αυτοις ως αισχρον ειη αρχειν αθηναιον πελοποννησιων και λακεδαιμονιον, μηδεμιαν δυναμιν παρεχομενον εις την στρατιαν, και τους μεν πονους σφας εχειν, τα δε κερδη αλλους, και ταυτα την σωτηριαν σφων κατειργασμενων: ειναι γαρ τους κατειργασμενους αρκαδας και αχαιους, το δ' αλλο στρατευμα ουδεν ειναι (και ην δε τηι αληθειαι υπερ ημισυ του στρατευματος αρκαδες και αχαιοι): ει ουν σωφρονοιεν, αυτοι συσταντες και στρατηγους ελομενοι εαυτων καθ' εαυτους αν την πορειαν ποιοιντο και πειρωιντο αγαθον τι λαμβανειν. ταυτ' εδοξε: και απολιποντες χειρισοφον ει τινες ησαν παρ' αυτωι αρκαδες η αχαιοι και ξενοφωντα συνεστησαν και στρατηγους αιρουνται εαυτων δεκα: τουτους δε εψηφισαντο εκ της νικωσης ο τι δοκοιη τουτο ποιειν. η μεν ουν του παντος αρχη χειρισοφωι ενταυθα κατελυθη ημεραι εκτηι η εβδομηι αφ' ης ηιρεθη. ξενοφων μεντοι εβουλετο κοινηι †μετ' αυτων† την πορειαν ποιεισθαι, νομιζων ουτως ασφαλεστεραν ειναι η ιδιαι εκαστον στελλεσθαι: αλλα νεων επειθεν αυτον καθ' αυτον πορευε σθαι, ακουσας του χειρισοφου οτι κλεανδρος ο εν βυζαντιωι αρμοστης φαιη τριηρεις εχων ηξειν εις καλπης λιμενα: οπως ουν μηδεις μετασχοι, αλλ' αυτοι και οι αυτων στρατιωται εκπλευσειαν επι των τριηρων, δια ταυτα συνεβουλευε. και χειρισοφος, αμα μεν αθυμων τοις γεγενημενοις, αμα δε μισων εκ τουτου το στρατευμα, επιτρεπει αυτωι ποιειν ο τι βουλεται. ξενοφων δε ετι μεν επεχειρησεν απαλλαγεις της στρατιας εκπλευσαι: θυομενωι δε αυτωι τωι ηγεμονι ηρακλει και κοινουμενωι, ποτερα λωιον και αμεινον ειη στρατευεσθαι εχοντι τους παραμειναντας των στρατιωτων η απαλλαττεσθαι, εσημηνεν ο θεος τοις ιεροις συστρατευεσθαι. ουτω γιγνεται το στρατευμα τριχα, αρκαδες μεν και αχαιοι πλειους η τετρακισχιλιοι, οπλιται παντες, χειρισοφωι δ' οπλιται μεν εις τετρακοσιους και χιλιους, πελτασται δε εις επτακοσιους, οι κλεαρχου θραικες, ξενοφωντι δε οπλιται μεν εις επτακοσιους και χιλιους, πελτασται δε εις τριακοσιους: ιππικον δε μονος ουτος ειχεν, αμφι τετταρακοντα ιππεας. και οι μεν αρκαδες διαπραξαμενοι πλοια παρα των ηρακλεωτων πρωτοι πλεουσιν, οπως εξαιφνης επιπεσοντες τοις βιθυνοις λαβοιεν οτι πλειστα: και αποβαινουσιν εις καλπης λιμενα κατα μεσον πως της θραικης. χειρισοφος δ' ευθυς απο της πολεως των ηρακλεωτων αρξαμενος πεζηι επορευετο δια της χωρας: επει δε εις την θραικην ενεβαλε, παρα την θαλατταν ηιει: και γαρ ησθενει. ξενοφων δε πλοια λαβων αποβαινει επι τα ορια της θραικης και της ηρακλεωτιδος και δια μεσογειας επορευετο. επραξαν δ' αυτων εκαστοι ταδε. οι μεν αρκαδες ως απεβησαν νυκτος εις καλπης λιμενα, πορευονται εις τας πρωτας κωμας, σταδια απο θαλαττης ως τριακοντα. επει δε φως εγενετο, ηγεν εκαστος ο στρατηγος τον αυτου λοχον επι κωμην: οποια δε μειζων εδοκει ειναι, συνδυο λοχους ηγον οι στρατηγοι. συνεβαλλοντο δε και λοφον εις ον δεοι παντας αλιζεσθαι: και ατε εξαιφνης επιπεσοντες ανδραποδα τε πολλα ελαβον και προβατα πολλα περιεβαλλοντο. οι δε θραικες ηθροιζοντο οι διαφευγοντες: πολλοι δε διεφευγον πελτασται οντες οπλιτας εξ αυτων των χειρων. επει δε συνελεγησαν, πρωτον μεν τωι σμικρητος λοχωι ενος των αρκαδων στρατηγων απιοντι ηδη εις το συγκειμενον και πολλα χρηματα αγοντι επιτιθενται. και τεως μεν εμαχοντο αμα πορευομενοι οι ελληνες, επι δε διαβασει χαραδρας τρεπονται αυτους, και αυτον τε τον σμικρητα αποκτιννυασι και τους αλλους παντας: αλλου δε λοχου των δεκα στρατηγων του ηγησανδρου οκτω μονους ελιπον: και αυτος ηγησανδρος εσωθη. και οι αλλοι δε λοχοι συνηλθον οι μεν συν πραγμασιν οι δε ανευ πραγματων: οι δε θραικες επει ηυτυχησαν τουτο το ευτυχημα, συνεβοων τε αλληλους και συνελεγοντο ερρωμενως της νυκτος. και αμα ημεραι κυκλωι περι τον λοφον ενθα οι ελληνες εστρατοπεδευοντο εταττοντο και ιππεις πολλοι και πελτασται, και αει πλεονες συνερρεον: και προσεβαλλον προς τους οπλιτας ασφαλως: οι μεν γαρ ελληνες ουτε τοξοτην ειχον ουτε ακοντιστην ουτε ιππεα: οι δε προσθεοντες και προσελαυνοντες ηκοντιζον: οποτε δε αυτοις επιοιεν, ραιδιως απεφευγον: αλλοι δε αλληι επετιθεντο. και των μεν πολλοι ετιτρωσκοντο, των δε ουδεις: ωστε κινηθηναι ουκ εδυναντο εκ του χωριου, αλλα τελευτωντες και απο του υδατος ειργον αυτους οι θραικες. επει δε απορια πολλη ην, διελεγοντο περι σπονδων: και τα μεν αλλα ωμολογητο αυτοις, ομηρους δε ουκ εδιδοσαν οι θραικες αιτουντων των ελληνων, αλλ' εν τουτωι ισχετο. τα μεν δη των αρκαδων ουτως ειχε. χειρισοφος δε ασφαλως πορευομενος παρα θαλατταν αφικνειται εις καλπης λιμενα. ξενοφωντι δε δια της μεσογειας πορευομενωι οι ιππεις καταθεοντες εντυγχανουσι πρεσβυταις πορευομενοις ποι. και επει ηχθησαν παρα ξενοφωντα, ερωται αυτους ει που ηισθηνται αλλου στρατευματος οντος ελληνικου. οι δε ελεγον παντα τα γεγενημενα, και νυν οτι πολιορκουνται επι λοφου, οι δε θραικες παντες περικεκυκλωμενοι ειεν αυτους. ενταυθα τους μεν ανθρωπους τουτους εφυλαττεν ισχυρως, οπως ηγεμονες ειεν οποι δεοι: σκοπους δε καταστησας συνελεξε τους στρατιωτας και ελεξεν: ανδρες στρατιωται, των αρκαδων οι μεν τεθνασιν, οι δε λοιποι επι λοφου τινος πολιορκουνται. νομιζω δ' εγωγε, ει εκεινοι απολουνται, ουδ' ημιν ειναι ουδεμιαν σωτηριαν, ουτω μεν πολλων οντων <των> πολεμιων, ουτω δε τεθαρρηκοτων. κρατιστον ουν ημιν ως ταχιστα βοηθειν τοις ανδρασιν, οπως ει ετι εισι σωιοι, συν εκεινοις μαχωμεθα και μη μονοι λειφθεντες μονοι και κινδυνευωμεν. ημεις γαρ αποδραιημεν αν ουδαμοι ενθενδε: πολλη μεν γαρ, εφη, εις ηρακλειαν παλιν απιεναι, πολλη δε εις χρυσοπολιν διελθειν: οι δε πολεμιοι πλησιον: εις καλπης δε λιμενα, ενθα χειρισοφον εικαζομεν ειναι, ει σεσωσται, ελαχιστη οδος. αλλα δη εκει μεν ουτε πλοια εστιν οις αποπλευσουμεθα, μενουσι δε αυτου ουδε μιας ημερας εστι τα επιτηδεια. των δε πολιορκουμενων απολομενων συν τοις χειρισοφου μονοις κακιον εστι διακινδυνευειν η τωνδε σωθεντων παντας εις ταυτον ελθοντας κοινηι της σωτηριας εχεσθαι. αλλα χρη παρασκευασαμενους την γνωμην πορευεσθαι ως νυν η ευκλεως τελευτησαι εστιν η καλλιστον εργον εργασασθαι ελληνας τοσουτους σωσαντας. και ο θεος ισως αγει ουτως, ος τους μεγαληγορησαντας ως πλεον φρονουντας ταπεινωσαι βουλεται, ημας δε τους απο των θεων αρχομενους εντιμοτερους εκεινων καταστησαι. αλλ' επεσθαι χρη και προσεχειν τον νουν, ως αν το παραγγελλομενον δυνησθε ποιειν. νυν μεν ουν στρατοπεδευσωμεθα προελθοντες οσον αν δοκηι καιρος ειναι εις το δειπνοποιεισθαι: εως δ' αν πορευωμεθα, τιμασιων εχων τους ιππεας προελαυνετω εφορων ημας και σκοπειτω τα εμπροσθεν, ως μηδεν ημας λαθηι. ταυτ' ειπων ηγειτο. παρεπεμψε δε και των γυμνητων ανθρωπους ευζωνους εις τα πλαγια και εις τα ακρα, οπως ει που τι ποθεν καθορωιεν, σημαινοιεν: εκελευε δε καιειν απαντα οτωι εντυγχανοιεν καυσιμωι. οι δε ιππεις σπειρομενοι εφ' οσον καλως ειχεν εκαιον, και οι πελτασται επιπαριοντες κατα τα ακρα εκαιον παντα οσα καυσιμα εωρων, και η στρατια δε, ει τινι παραλειπομενωι εντυγχανοιεν: ωστε πασα η χωρα αιθεσθαι εδοκει και το στρατευμα πολυ ειναι. επει δε ωρα ην, κατεστρατοπεδευσαντο επι λοφον εκβαντες, και τα τε των πολεμιων πυρα εωρων, απειχον δε ως τετταρα κοντα σταδιους, και αυτοι ως εδυναντο πλειστα πυρα εκαιον. επει δε εδειπνησαν ταχιστα, παρηγγελθη τα πυρα κατασβεννυναι παντα. και την μεν νυκτα φυλακας ποιησαμενοι εκαθευδον: αμα δε τηι ημεραι προσευξαμενοι τοις θεοις, συνταξαμενοι ως εις μαχην επορευοντο ηι εδυναντο ταχιστα. τιμασιων δε και οι ιππεις εχοντες τους ηγεμονας και προελαυνοντες ελανθανον αυτους επι τωι λοφωι γενομενοι ενθα επολιορκουντο οι ελληνες. και ουχ ορωσιν ουτε φιλιον στρατευμα ουτε πολεμιον (και ταυτα απαγγελλουσι προς τον ξενοφωντα και το στρατευμα), γραιδια δε και γεροντια και προβατα ολιγα και βους καταλελειμμενους. και το μεν πρωτον θαυμα ην τι ειη το γεγενημενον, επειτα δε και των καταλελειμμενων επυνθανοντο οτι οι μεν θραικες αφ' εσπερας ωιχοντο απιοντες, και τους ελληνας δ' εφασαν οιχεσθαι: οποι δε, ουκ ειδεναι. ταυτα ακουσαντες οι αμφι ξενοφωντα, επει ηριστησαν, συσκευασαμενοι επορευοντο, βουλομενοι ως ταχιστα συμμειξαι τοις αλλοις εις καλπης λιμενα. και πορευομενοι εωρων τον στιβον των αρκαδων και αχαιων κατα την επι καλπης οδον. επει δε αφικοντο εις το αυτο, ασμενοι τε ειδον αλληλους και ησπαζοντο ωσπερ αδελφους. και επυνθανοντο οι αρκαδες των περι ξενοφωντα τι τα πυρα κατασβεσειαν: ημεις μεν γαρ, εφασαν, ωιμεθα υμας το μεν πρωτον, επειδη τα πυρα ουχ εωρωμεν, της νυκτος ηξειν επι τους πολεμιους: και οι πολεμιοι δε, ως γε ημιν εδοκουν, τουτο δεισαντες απηλθον: σχεδον γαρ αμφι τουτον τον χρονον απηισαν. επει δε ουκ αφικεσθε, ο δε χρονος εξηκεν, ωιομεθα υμας πυθομενους τα παρ' ημιν φοβηθεντας οιχεσθαι αποδραντας επι θαλατταν: και εδοκει ημιν μη απολειπεσθαι υμων. ουτως ουν και ημεις δευρο επορευθημεν. ταυτην μεν ουν την ημεραν αυτου ηυλιζοντο επι του αιγιαλου προς τωι λιμενι. το δε χωριον τουτο ο καλειται καλπης λιμην εστι μεν εν τηι θραικηι τηι εν τηι ασιαι: αρξαμενη δε η θραικη αυτη εστιν απο του στοματος του ποντου μεχρι ηρακλειας επι δεξια εις τον ποντον εισπλεοντι. και τριηρει μεν εστιν εις ηρακλειαν εκ βυζαντιου κωπαις ημερας μακρας πλους: εν δε τωι μεσωι αλλη μεν πολις ουδεμια ουτε φιλια ουτε ελληνις, αλλα θραικες βιθυνοι: και ους αν λαβωσι των ελληνων εκπιπτοντας η αλλως πως δεινα υβριζειν λεγονται τους ελληνας. ο δε καλπης λιμην εν μεσωι μεν κειται εκατερωθεν πλεοντων εξ ηρακλειας και βυζαντιου, εστι δ' εν τηι θαλαττηι προκειμενον χωριον, το μεν εις την θαλατταν καθηκον αυτου πετρα απορρωξ, υψος οπηι ελαχιστον ου μειον εικοσιν οργυιων, ο δε αυχην ο εις την γην ανηκων του χωριου μαλιστα τετταρων πλεθρων το ευρος: το δ' εντος του αυχενος χωριον ικανον μυριοις ανθρωποις οικησαι. λιμην δ' υπ' αυτηι τηι πετραι το προς εσπεραν αιγιαλον εχων. κρηνη δε ηδεος υδατος και αφθονος ρεουσα επ' αυτηι τηι θαλαττηι υπο τηι επικρατειαι του χωριου. ξυλα δε πολλα μεν και αλλα, πανυ δε πολλα και καλα ναυπηγησιμα επ' αυτηι τηι θαλαττηι. το δε ορος εις μεσογειαν μεν ανηκει οσον επι εικοσι σταδιους, και τουτο γεωδες και αλιθον: το δε παρα θαλατταν πλεον η επι εικοσι σταδιους δασυ πολλοις και παντοδαποις και μεγαλοις ξυλοις. η δε αλλη χωρα καλη και πολλη, και κωμαι εν αυτηι εισι πολλαι και οικουμεναι: φερει γαρ η γη και κριθας και πυρους και οσπρια παντα και μελινας και σησαμα και συκα αρκουντα και αμπελους πολλας και ηδυοινους και ταλλα παντα πλην ελαων. η μεν χωρα ην τοιαυτη. εσκηνουν δ' εν τωι αιγιαλωι προς τηι θαλαττηι: εις δε το πολισμα αν γενομενον ουκ εβουλοντο στρατοπεδευεσθαι, αλλα εδοκει και το ελθειν ενταυθα εξ επιβουλης ειναι, βουλομενων τινων κατοικισαι πολιν. των γαρ στρατιωτων οι πλειστοι ησαν ου σπανει βιου εκπεπλευκοτες επι ταυτην την μισθοφοραν, αλλα την κυρου αρετην ακουοντες, οι μεν και ανδρας αγοντες, οι δε και προσανηλωκοτες χρηματα, και τουτων ετεροι αποδεδρακοτες πατερας και μητερας, οι δε και τεκνα καταλιποντες ως χρηματ' αυτοις κτησαμενοι ηξοντες παλιν, ακουοντες και τους αλλους τους παρα κυρωι πολλα και αγαθα πραττειν. τοιουτοι οντες εποθουν εις την ελλαδα σωιζεσθαι. επειδη δε υστερα ημερα εγενετο της εις ταυτον συνοδου, επ' εξοδωι εθυετο ξενοφων: αναγκη γαρ ην επι τα επιτηδεια εξαγειν: επενοει δε και τους νεκρους θαπτειν. επει δε τα ιερα καλα εγενετο, ειποντο και οι αρκαδες, και τους μεν νεκρους τους πλειστους ενθαπερ επεσον εκαστους εθαψαν: ηδη γαρ ησαν πεμπταιοι και ουχ οιον τε αναιρειν ετι ην: ενιους δε τους εκ των οδων συνενεγκοντες εθαψαν εκ των υπαρχοντων ως εδυναντο καλλιστα: ους δε μη ηυρισκον, κενοταφιον αυτοις εποιησαν μεγα, και στεφανους επεθεσαν. ταυτα δε ποιησαντες ανεχωρησαν επι το στρατοπεδον. και τοτε μεν δειπνησαντες εκοιμηθησαν. τηι δε υστεραιαι συνηλθον οι στρατιωται παντες: συνηγε δε μαλιστα αγασιας τε ο στυμφαλιος λοχαγος και ιερωνυμος ηλειος λοχαγος και αλλοι οι πρεσβυτατοι των αρκαδων. και δογμα εποιησαντο, εαν τις του λοιπου μνησθηι διχα το στρατευμα ποιειν, θανατωι αυτον ζημιουσθαι, και κατα χωραν απιεναι ηιπερ προσθεν ειχε το στρατευμα και αρχειν τους προσθεν στρατηγους. και χειρισοφος μεν ηδη ετετελευτηκει φαρμακον πιων πυρεττων: τα δ' εκεινου νεων ασιναιος παρελαβε. μετα δε ταυτα αναστας ειπε ξενοφων: ω ανδρες στρατιωται, την μεν πορειαν, ως εοικε, [δηλον οτι] πεζηι ποιητεον: ου γαρ εστι πλοια: αναγκη δε πορευεσθαι ηδη: ου γαρ εστι μενουσι τα επιτηδεια. ημεις ουν, εφη, θυσομεθα: υμας δε δει παρασκευαζεσθαι ως μαχουμενους ει ποτε και αλλοτε: οι γαρ πολεμιοι ανατεθαρρηκασιν. εκ τουτου εθυοντο οι στρατηγοι, μαντις δε παρην αρηξιων αρκας: ο δε σιλανος ο αμπρακιωτης ηδη απεδεδρακει πλοιον μισθωσαμενος εξ ηρακλειας. θυομενοις δε επι τηι αφοδωι ουκ εγιγνετο τα ιερα. ταυτην μεν ουν την ημεραν επαυσαντο. και τινες ετολμων λεγειν ως ο ξενοφων βουλομενος το χωριον οικισαι πεπεικε τον μαντιν λεγειν ως τα ιερα ου γιγνεται επι αφοδωι. εντευθεν κηρυξας τηι αυριον παρειναι επι την θυσιαν τον βουλομενον, και μαντις ει τις ειη, παραγγειλας παρειναι ως συνθεασομενον τα ιερα, εθυε: και ενταυθα παρησαν πολλοι. θυομενωι δε παλιν εις τρις επι τηι αφοδωι ουκ εγιγνετο τα ιερα. εκτουτου χαλεπως ειχον οι στρατιωται: και γαρ τα επιτηδεια επελιπεν α εχοντες ηλθον, και αγορα ουδεμια πω παρην. εκ τουτου ξυνελθοντων ειπε παλιν ξενοφων: ω ανδρες, επι μεν τηι πορειαι, ως ορατε, τα ιερα ουπω γιγνεται: των δ' επιτηδειων ορω υμας δεομενους: αναγκη ουν μοι δοκει ειναι θυεσθαι περι αυτου τουτου. αναστας τις ειπε: και εικοτως αρα ημιν ου γιγνεται τα ιερα: ως γαρ εγω απο του αυτοματου χθες ηκοντος πλοιου ηκουσα τινος [οτι] κλεανδρος <ο> εκ βυζαντιου αρμοστης μελλει ηξειν πλοια και τριηρεις εχων. εκ τουτου δε αναμενειν μεν πασιν εδοκει: επι δε τα επιτηδεια αναγκη ην εξιεναι. και επι τουτωι παλιν εθυετο εις τρις, και ουκ εγιγνετο τα ιερα. και ηδη και επι σκηνην ιοντες την ξενοφωντος ελεγον οτι ουκ εχοιεν τα επιτηδεια. ο δ' ουκ αν εφη εξαγαγειν μη γιγνομενων των ιερων. και παλιν τηι υστεραιαι εθυετο, και σχεδον τι πασα η στρατια δια το μελειν απασιν εκυκλουντο περι τα ιερα: τα δε θυματα επελελοιπει. οι δε στρατηγοι εξηγον μεν ου, συνεκαλεσαν δε. ειπεν ουν ξενοφων: ισως οι πολεμιοι συνειλεγμενοι εισι και αναγκη μαχεσθαι: ει ουν καταλιποντες <τα σκευη> εν τωι ερυμνωι χωριωι ως εις μαχην παρεσκευασμενοι ιοιμεν, ισως αν τα ιερα προχωροιη ημιν. ακουσαντες δ' οι στρατιωται ανεκραγον, ως ουδεν δεον εις το χωριον αγειν, αλλα θυεσθαι ως ταχιστα. και προβατα μεν ουκετι ην, βους δε υπο αμαξης πριαμενοι εθυοντο: και ξενοφων κλεανορος εδεηθη του αρκαδος προθυμεισθαι, ει τι εν τουτωι ειη. αλλ' ουδ' ως εγενοντο. νεων δε ην μεν στρατηγος κατα το χειρισοφου μερος, επει δε εωρα τους ανθρωπους ως ειχον δεινως τηι ενδειαι, βουλομενος αυτοις χαριζεσθαι, ευρων τινα ανθρωπον ηρακλεωτην, ος εφη κωμας εγγυς ειδεναι οθεν ειη λαβειν τα επιτηδεια, εκηρυξε τον βουλομενον ιεναι επι τα επιτηδεια, ως ηγεμονος εσομενου. εξερχονται δη συν δορατιοις και ασκοις και θυλακοις και αλλοις αγγειοις εις δισχιλιους ανθρωπους. επειδη δε ησαν εν ταις κωμαις και διεσπειροντο ως επι το λαμβανειν, επιπιπτουσιν αυτοις οι φαρναβαζου ιππεις πρωτοι: βεβοηθηκοτες γαρ ησαν τοις βιθυνοις, βουλομενοι συν τοις βιθυνοις, ει δυναιντο, αποκωλυσαι τους ελληνας μη ελθειν εις την φρυγιαν: ουτοι οι ιππεις αποκτεινουσι των ανδρων ου μειον πεντακοσιους: οι δε λοιποι επι το ορος ανεφυγον. εκ τουτου απαγγελλει τις ταυτα των αποφευγοντων εις το στρατοπεδον. και ο ξενοφων, επει ουκ εγεγενητο τα ιερα ταυτηι τηι ημεραι, λαβων βουν υπο αμαξης (ου γαρ ην αλλα ιερεια), σφαγιασαμενος εβοηθει και οι αλλοι οι μεχρι τριακοντα ετων απαντες. και αναλαβοντες τους λοιπους ανδρας εις το στρατοπεδον αφικνουνται. και ηδη μεν αμφι ηλιου δυσμας ην και οι ελληνες μαλ' αθυμως εχοντες εδειπνοποιουντο, και εξαπινης δια των λασιων των βιθυνων τινες επιγενομενοι τοις προφυλαξι τους μεν κατεκαινον τους δε εδιωξαν μεχρι εις το στρατοπεδον. και κραυγης γενομενης εις τα οπλα παντες εδραμον οι ελληνες: και διωκειν μεν και κινειν το στρατοπεδον νυκτος ουκ ασφαλες εδοκει ειναι: δασεα γαρ ην τα χωρια: εν δε τοις οπλοις ενυκτερευον φυλαττομενοι ικανοις φυλαξι. την μεν νυκτα ουτω διηγαγον: αμα δε τηι ημεραι οι στρατηγοι εις το ερυμνον χωριον ηγουντο: οι δε ειποντο αναλαβοντες τα οπλα και τα σκευη. πριν δε αριστου ωραν ειναι απεταφρευον ηι η εισοδος ην εις το χωριον, και απε σταυρωσαν απαν, καταλιποντες τρεις πυλας. και πλοιον εξ ηρακλειας ηκεν αλφιτα αγον και ιερεια και οινον. πρωι δ' αναστας ξενοφων εθυετο επ' εξοδωι, και γιγνεται τα ιερα επι του πρωτου ιερειου. και ηδη τελος εχοντων των ιερων οραι αιετον αισιον ο μαντις αρηξιων παρρασιος, και ηγεισθαι κελευει τον ξενοφωντα. και διαβαντες την ταφρον τα οπλα τιθενται, και εκηρυξαν αριστησαντας εξιεναι τους στρατιωτας συν τοις οπλοις, τον δε οχλον και τα ανδραποδα αυτου καταλιπειν. οι μεν δη αλλοι παντες εξηισαν, νεων δε ου: εδοκει γαρ καλλιστον ειναι τουτον φυλακα καταλιπειν των επι στρατοπεδου. επει δ' οι λοχαγοι και οι στρατιωται απελειπον αυτον, αισχυνομενοι μη εφεπεσθαι των αλλων εξιοντων, κατελιπον αυτου τους υπερ πεντε και τετταρακοντα ετη. και ουτοι μεν εμενον, οι δ' αλλοι επορευοντο. πριν δε πεντεκαιδεκα σταδια διεληλυθεναι ενετυχον ηδη νεκροις: και την ουραν του κερατος ποιησαμενοι κατα τους πρωτους φανεντας νεκρους εθαπτον παντας οποσους επελαμβανε το κερας. επει δε τους πρωτους εθαψαν, προαγαγοντες και την ουραν αυθις ποιησαμενοι κατα τους πρωτους των αταφων εθαπτον τον αυτον τροπον οποσους επελαμβανεν η στρατια. επει δε εις την οδον ηκον την εκ των κωμων, ενθα εκειντο αθροοι, συνενεγκοντες αυτους εθαψαν. ηδη δε περα μεσουσης της ημερας προαγοντες το στρατευμα εξω των κωμων ελαμβανον τα επιτηδεια ο τι τις ορωιη εντος της φαλαγγος, και εξαιφνης ορωσι τους πολεμιους υπερβαλλοντας κατα λοφους τινας εκ του εναντιου, τε ταγμενους επι φαλαγγος ιππεας τε πολλους και πεζους: και γαρ σπιθριδατης και ραθινης ηκον παρα φαρναβαζου εχοντες την δυναμιν. επει δε κατειδον τους ελληνας οι πολεμιοι, εστησαν απεχοντες αυτων οσον πεντεκαιδεκα σταδιους. εκ τουτου ευθυς ο αρηξιων ο μαντις των ελληνων σφαγιαζεται, και εγενετο επι του πρωτου καλα τα σφαγια. ενθα δη ξενοφων λεγει: δοκει μοι, ω ανδρες στρατηγοι, επιταξασθαι τηι φαλαγγι λοχους φυλακας ιν' αν που δεηι ωσιν οι επιβοηθησοντες τηι φαλαγγι και οι πολεμιοι τεταραγμενοι εμπιπτωσιν εις τεταγμενους και ακεραιους. συνεδοκει ταυτα πασιν. υμεις μεν τοινυν, εφη, προηγεισθε την προς τους εναντιους, ως μη εστηκωμεν, επει ωφθημεν και ειδομεν τους πολεμιους: εγω δε ηξω τους τελευταιους λοχους καταχωρισας ηιπερ υμιν δοκει. εκ τουτου οι μεν ησυχοι προηγον, ο δε τρεις αφελων τας τελευταιας ταξεις ανα διακοσιους ανδρας την μεν επι το δεξιον επετρεψεν εφεπεσθαι απολιποντας ως πλεθρον: σαμολας αχαιος ταυτης ηρχε της ταξεως: την δ' επι τωι μεσωι εχωρισεν επεσθαι: πυρριας αρκας ταυτης ηρχε: την δε μιαν επι τωι ευωνυμωι: φρασιας αθηναιος ταυτηι εφειστηκει. προιοντες δε, επει εγενοντο οι ηγουμενοι επι ναπει μεγαλωι και δυσπορωι, εστησαν αγνοουντες ει διαβατεον ειη το ναπος. και παρεγγυωσι στρατηγους και λοχαγους παριεναι επι το ηγουμενον. και ο ξενοφων θαυμασας ο τι το ισχον ειη την πορειαν και ταχυ ακουων την παρεγγυην, ελαυνει ηι ταχιστα. επει δε συνηλθον, λεγει σοφαινετος πρεσβυτατος ων των στρατηγων οτι βουλης ουκ αξιον ειη ει διαβατεον εστι τοιουτον ναπος. και ο ξενοφων σπουδηι υπολαβων ελεξεν: αλλ' ιστε μεν με, ω ανδρες, ουδενα πω κινδυνον προξενησαντα υμιν εθελουσιον: ου γαρ δοξης ορω δεομενους υμας εις ανδρειοτητα, αλλα σωτηριας. νυν δε ουτως εχει: αμαχει μεν ενθενδε ουκ εστιν απελθειν: ην γαρ μη ημεις ιωμεν επι τους πολεμιους, ουτοι ημιν οποταν απιωμεν εψονται και επιπεσουνται. ορατε δη ποτερον κρειττον ιεναι επι τους ανδρας προβαλλομενους τα οπλα η μεταβαλλομενους οπισθεν ημων επιοντας τους πολεμιους θεασθαι. ιστε μεντοι οτι το μεν απιεναι απο πολεμιων ουδενι καλωι εοικε, το δε εφεπεσθαι και τοις κακιοσι θαρρος εμποιει. εγω γουν ηδιον αν συν ημισεσιν επιοιην η συν διπλασιοις αποχωροιην. και τουτους οιδ' οτι επιοντων μεν ημων ουδ' υμεις ελπιζετε δεξεσθαι ημας, απιοντων δε παντες επισταμεθα οτι τολμησουσιν εφεπεσθαι. το δε διαβαντας οπισθεν ναπος χαλεπον ποιησασθαι μελλοντας μαχεσθαι αρ' ουχι και αρπασαι αξιον; τοις μεν γαρ πολεμιοις εγω βουλοιμην αν ευπορα παντα φαινεσθαι ωστε αποχωρειν: ημας δε και απο του χωριου δει διδασκεσθαι οτι ουκ εστι μη νικωσι σωτηρια. θαυμαζω δ' εγωγε και το ναπος τουτο ει τις μαλλον φοβερον νομιζει ειναι των αλλων ων διαπεπορευμεθα χωριων. πως γαρ διαβατον το πεδιον, ει μη νικησομεν τους ιππεας; πως δε α διεληλυθαμεν ορη, ην πελτασται τοσοιδε εφεπωνται; ην δε δη και σωθωμεν επι θαλατταν, ποσον τι ναπος ο ποντος; ενθα ουτε πλοια εστι τα απαξοντα ουτε σιτος ωι θρεψομεθα μενοντες, δεησει δε, ην θαττον εκει γενωμεθα, θαττον παλιν εξιεναι επι τα επιτηδεια. ουκουν νυν κρειττον ηριστηκοτας μαχεσθαι η αυριον αναριστους. ανδρες, τα τε ιερα ημιν καλα οι τε οιωνοι αισιοι τα τε σφαγια καλλιστα: ιωμεν επι τους ανδρας. ου δει ετι τουτους, επει ημας παντως ειδον, ηδεως δειπνησαι ουδ' οπου αν θελωσι σκηνησαι. εντευθεν οι λοχαγοι ηγεισθαι εκελευον, και ουδεις αντελεγε. και ος ηγειτο, παραγγειλας διαβαινειν ηι εκαστος ετυγχανε του ναπους ων: θαττον γαρ αθροον εδοκει αν ουτω περαν γενεσθαι το στρατευμα η ει κατα την γεφυραν η επι τωι ναπει ην εξεμηρυοντο. επει δε διεβησαν, παριων παρα την φαλαγγα ελεγεν: ανδρες, αναμιμνηισκεσθε οσας δη μαχας συν τοις θεοις ομοσε ιοντες νενικηκατε και οια πασχουσιν οι πολεμιους φευγοντες, και τουτο εννοησατε οτι επι ταις θυραις της ελλαδος εσμεν. αλλ' επεσθε ηγεμονι τωι ηρακλει και αλληλους παρακαλειτε ονομαστι. ηδυ τοι ανδρειον τι και καλον νυν ειποντα και ποιησαντα μνημην εν οις εθελει παρεχειν εαυτου. ταυτα παρελαυνων ελεγε και αμα υφηγειτο επι φαλαγγος, και τους πελταστας εκατερωθεν ποιησαμενοι επορευοντο επι τους πολεμιους. παρηγγελτο δε τα μεν δορατα επι τον δεξιον ωμον εχειν, εως σημαινοι τηι σαλπιγγι: επειτα δε εις προσβολην καθεντας επεσθαι βαδην και μηδενα δρομωι διωκειν. εκ τουτου συνθημα παρηιει ζευς σωτηρ, ηρακλης ηγεμων. οι δε πολεμιοι υπεμενον, νομιζοντες καλον εχειν το χωριον. επει δ' επλησιαζον, αλαλαξαντες οι ελληνες πελτασται εθεον επι τους πολεμιους πριν τινα κελευειν: οι δε πολεμιοι αντιοι ωρμησαν, οι θ' ιππεις και το στιφος των βιθυνων: και τρεπονται τους πελταστας. αλλ' επει υπηντιαζεν η φαλαγξ των οπλιτων ταχυ πορευομενη και αμα η σαλπιγξ εφθεγξατο και επαιανιζον και μετα ταυτα ηλαλαζον και αμα τα δορατα καθιεσαν, ενταυθα ουκετι εδεξαντο οι πολεμιοι, αλλα εφευγον. και τιμασιων μεν εχων τους ιππεας εφειπετο, και απεκτιννυσαν οσουσπερ εδυναντο ως ολιγοι οντες. των δε πολεμιων το μεν ευωνυμον ευθυς διεσπαρη, καθ' ο οι ελληνες ιππεις ησαν, το δε δεξιον ατε ου σφοδρα διωκομενον επι λοφου συνεστη. επει δε ειδον οι ελληνες υπομενοντας αυτους, εδοκει ραιστον τε και ακινδυνοτατον ειναι ιεναι ηδη επ' αυτους. παιανισαντες ουν ευθυς επεκειντο: οι δ' ουχ υπεμειναν. και ενταυθα οι πελτασται εδιωκον μεχρι το δεξιον διεσπαρη: απεθανον δε ολιγοι: το γαρ ιππικον φοβον παρειχε το των πολεμιων πολυ ον. επει δε ειδον οι ελληνες το τε φαρναβαζου ιππικον ετι συνεστηκος και τους βιθυνους ιππεας προς τουτο συναθροιζομενους και απο λοφου τινος καταθεωμενους τα γιγνομενα, απειρηκεσαν μεν, ομως δε εδοκει και επι τουτους ιτεον ειναι ουτως οπως δυναιντο, ως μη τεθαρρηκοτες αναπαυσαιντο. συνταξαμενοι δη πορευονται. εντευθεν οι πολεμιοι ιππεις φευγουσι κατα του πρανους ομοιως ωσπερ υπο ιππεων διωκομενοι: ναπος γαρ αυτους υπεδεχετο, ο ουκ ηιδεσαν οι ελληνες, αλλα προαπετραποντο διωκοντες: οψε γαρ ην. επανελθοντες δε ενθα η πρωτη συμβολη εγενετο, στησαμενοι τροπαιον απηισαν επι θαλατταν περι ηλιου δυσμας: σταδιοι δ' ησαν ως εξηκοντα επι το στρατοπεδον. εντευθεν οι μεν πολεμιοι ειχον αμφι τα εαυτων και απηγοντο και τους οικετας και τα χρηματα οποι εδυναντο προσωτατω: οι δε ελληνες προσεμενον μεν κλεανδρον και τας τριηρεις και τα πλοια ως ηξοντα, εξιοντες δ' εκαστης ημερας συν τοις υποζυγιοις και τοις ανδραποδοις εφεροντο αδεως πυρους και κριθας, οινον, οσπρια, μελινας, συκα: απαντα γαρ αγαθα ειχεν η χωρα πλην ελαιου. και οποτε μεν καταμενοι το στρατευμα αναπαυομενον, εξην επι λειαν ιεναι, και ελαμβανον <οι> εξιοντες: οποτε δε εξιοι παν το στρατευμα, ει τις χωρις απελθων λαβοι τι, δημοσιον εδοξεν ειναι. ηδη δε ην παντων αφθονια: και γαρ αγοραι παντοθεν αφικνουντο εκ των ελληνιδων πολεων και οι παραπλεοντες ασμενοι κατηγον, ακουοντες ως οικιζοιτο πολις και λιμην ειη. επεμπον δε και οι πολεμιοι ηδη οι πλησιον ωικουν προς ξενοφωντα, ακουοντες οτι ουτος πολιζει το χωριον, ερωτωντες ο τι δεοι ποιουντας φιλους ειναι. ο δ' απεδεικνυεν αυτους τοις στρατιωταις. καν τουτωι κλεανδρος αφικνειται δυο τριηρεις εχων, πλοιον δ' ουδεν. ετυγχανε δε το στρατευμα εξω ον οτε αφικετο και επι λειαν τινες οιχομενοι αλλοι εις το ορος ειληφεσαν προβατα πολλα: οκνουντες δε μη αφαιρεθειεν τωι δεξιππωι λεγουσιν, ος απεδρα την πεντηκοντορον εχων εκ τραπεζουντος, και κελευουσι διασωσαντα αυτοις τα προβατα τα μεν αυτον λαβειν, τα δε σφισιν αποδουναι. ευθυς δ' εκεινος απελαυνει τους περιεστωτας των στρατιωτων και λεγοντας οτι δημοσια ειη, και τωι κλεανδρωι λεγει ελθων οτι αρπαζειν επιχειρουσιν. ο δε κελευει τον αρπαζοντα αγειν προς αυτον. και ο μεν λαβων ηγε τινα: περιτυχων δ' αγασιας αφαιρειται: και γαρ ην αυτωι ο αγομενος λοχιτης. οι δ' αλλοι οι παροντες των στρατιωτων επιχειρουσι βαλλειν τον δεξιππον, ανακαλουντες τον προδοτην. εδεισαν δε και των τριηριτων πολλοι και εφευγον εις την θαλατταν, και κλεανδρος δ' εφευγε. ξενοφων δε και οι αλλοι στρατηγοι κατεκωλυον τε και τωι κλεανδρωι ελεγον οτι ουδεν ειη πραγμα, αλλα το δογμα αιτιον ειη το του στρατευματος ταυτα γενεσθαι. ο δε κλεανδρος υπο του δεξιππου τε ανερεθιζομενος και αυτος αχθεσθεις οτι εφοβηθη, αποπλευσεισθαι εφη και κηρυξειν μηδεμιαν πολιν δεχεσθαι αυτους, ως πολεμιους. ηρχον δε τοτε παντων των ελληνων οι λακεδαιμονιοι. ενταυθα πονηρον εδοκει το πραγμα ειναι τοις ελλησιν, και εδεοντο μη ποιειν ταυτα. ο δ' ουκ αν αλλως εφη γενεσθαι, ει μη τις εκδωσει τον αρξαντα βαλλειν και τον αφελομενον. ην δε ον εξηιτει αγασιας δια τελους φιλος τωι ξενοφωντι: εξ ου και διεβαλλεν αυτον ο δεξιππος. και εντευθεν επειδη απορια ην, συνηγαγον το στρατευμα οι αρχοντες: και ενιοι μεν αυτων παρ' ολιγον εποιουντο τον κλεανδρον, τωι δε ξενοφωντι ουκ εδοκει φαυλον ειναι, αλλ' αναστας ελεξεν: ω ανδρες στρατιωται, εμοι δε ουδεν φαυλον δοκει ειναι το πραγμα, ει ημιν ουτως εχων την γνωμην κλεανδρος απεισιν ωσπερ λεγει. εισι μεν γαρ εγγυς αι ελληνιδες πολεις: της δε ελλαδος λακεδαιμονιοι προεστηκασιν: ικανοι δε εισι και εις εκαστος λακεδαιμονιων εν ταις πολεσιν ο τι βουλονται διαπραττεσθαι. ει ουν ουτος πρωτον μεν ημας βυζαντιου αποκλεισει, επειτα δε τοις αλλοις αρμοσταις παραγγελει εις τας πολεις μη δεχεσθαι ως απιστουντας λακεδαιμονιοις και ανομους οντας, ετι δε προς αναξιβιον τον ναυαρχον ουτος ο λογος περι ημων ηξει, χαλεπον εσται και μενειν και αποπλειν: και γαρ εν τηι γηι αρχουσι λακεδαιμονιοι και εν τηι θαλαττηι τον νυν χρονον. ουκουν δει ουτε ενος ανδρος ενεκα ουτε δυοιν ημας τους αλλους της ελλαδος απεχεσθαι, αλλα πειστεον ο τι αν κελευωσι: και γαρ αι πολεις ημων οθεν εσμεν πειθονται αυτοις. εγω μεν ουν (και γαρ ακουω δεξιππον λεγειν προς κλεανδρον ως ουκ αν εποιησεν αγασιας ταυτα, ει μη εγω αυτον εκελευσα), εγω μεν ουν απολυω και υμας της αιτιας και αγασιαν, αν αυτος αγασιας φησηι εμε τι τουτων αιτιον ειναι, και καταδικαζω εμαυτου, ει εγω πετροβολιας η αλλου τινος βιαιου εξαρχω, της εσχατης δικης αξιος ειναι, και υφεξω την δικην. φημι δε και ει τινα αλλον αιτιαται, χρηναι εαυτον παρασχειν κλεανδρωι κριναι: ουτω γαρ αν υμεις απολελυμενοι της αιτιας ειητε. ως δε νυν εχει, χαλεπον ει οιομενοι εν τηι ελλαδι και επαινου και τιμης τευξεσθαι αντι δε τουτων ουδ' ομοιοι τοις αλλοις εσομεθα, αλλ' ειρξομεθα εκ των ελληνιδων πολεων. μετα ταυτα αναστας ειπεν αγασιας: εγω, ω ανδρες, ομνυμι θεους και θεας η μην μητε με ξενοφωντα κελευσαι αφελεσθαι τον ανδρα μητε αλλον υμων μηδενα: ιδοντι δε μοι ανδρα αγαθον αγομενον των εμων λοχιτων υπο δεξιππου, ον υμεις επιστασθε υμας προδοντα, δεινον εδοξεν ειναι: και αφειλομην, ομολογω. και υμεις μεν μη εκδωτε με: εγω δε εμαυτον, ωσπερ ξενοφων λεγει, παρασχησω κριναντι κλεανδρωι ο τι αν βουληται ποιησαι: τουτου ενεκα μητε πολεμειτε λακεδαιμονιοις σωιζεσθε τε ασφαλως οποι θελει εκαστος. συμπεμψατε μεντοι μοι υμων αυτων ελομενοι προς κλεανδρον οιτινες, αν τι εγω παραλιπω, και λεξουσιν υπερ εμου και πραξουσιν. εκ τουτου εδωκεν η στρατια ουστινας βουλοιτο προελομενον ιεναι. ο δε προειλετο τους στρατηγους. μετα ταυτα επορευετο προς κλεανδρον αγασιας και οι στρατηγοι και ο αφαιρεθεις ανηρ υπο αγασιου. και ελεγον οι στρατηγοι: επεμψεν ημας η στρατια προς σε, ω κλεανδρε, και κελευουσι σε, ειτε παντας αιτιαι, κριναντα σε αυτον χρησθαι ο τι αν βουληι, ειτε ενα τινα η δυο και πλειους αιτιαι, τουτους αξιουσι παρασχειν σοι εαυτους εις κρισιν. ει τι ουν ημων τινα αιτιαι, παρεσμεν σοι ημεις: ει τι δε αλλον τινα, φρασον: ουδεις γαρ απεσται οστις αν ημιν εθεληι πειθεσθαι. μετα ταυτα παρελθων ο αγασιας ειπεν: εγω ειμι, ω κλεανδρε, ο αφελομενος δεξιππου αγοντος τουτον τον ανδρα και παιειν κελευσας δεξιππον. τουτον μεν γαρ οιδα ανδρα αγαθον οντα, δεξιππον δε οιδα αιρεθεντα υπο της στρατιας αρχειν της πεντηκοντορου ης ηιτησαμεθα παρα τραπεζουντιων εφ' ωιτε πλοια συλλεγειν ως σωιζοιμεθα, και αποδραντα δεξιππον και προδοντα τους στρατιωτας μεθ' ων εσωθη. και τους τε τραπεζουντιους απεστερηκαμεν την πεντηκοντορον και κακοι δοκουμεν ειναι δια τουτον, αυτοι τε το επι τουτωι απολωλαμεν. ηκουε γαρ, ωσπερ ημεις, ως απορον ειη πεζηι απιοντας τους ποταμους τε διαβηναι και σωθηναι εις την ελλαδα. τουτον ουν τοιουτον οντα αφειλομην. ει δε συ ηγες η αλλος τις των παρα σου, και μη των παρ' ημων αποδραντων, ευ ισθι οτι ουδεν αν τουτων εποιησα. νομιζε δε, αν εμε νυν αποκτεινηις, δι' ανδρα δειλον τε και πονηρον ανδρα αγαθον αποκτεινων. ακουσας ταυτα ο κλεανδρος ειπεν οτι δεξιππον μεν ουκ επαινοιη, ει ταυτα πεποιηκως ειη: ου μεντοι εφη νομιζειν ουδ' ει παμπονηρος ην δεξιππος βιαι χρηναι πασχειν αυτον, αλλα κριθεντα, ωσπερ και υμεις νυν αξιουτε, της δικης τυχειν. νυν ουν απιτε καταλιποντες τονδε τον ανδρα: οταν δ' εγω κελευσω, παρεστε προς την κρισιν. αιτιωμαι δε ουτε την στρατιαν ουτε αλλον ουδενα ετι, επει ουτος αυτος ομολογει αφελεσθαι τον ανδρα. ο δε αφαιρεθεις ειπεν: εγω, ω κλεανδρε, ει και οιει με αδικουντα τι αγεσθαι, ουτε επαιον ουδενα ουτε εβαλλον, αλλ' ειπον οτι δημοσια ειη τα προβατα: ην γαρ των στρατιωτων δογμα, ει τις οποτε η στρατια εξιοι ιδιαι ληιζοιτο, δημοσια ειναι τα ληφθεντα. ταυτα ειπον: εκ τουτου με λαβων ουτος ηγεν, ινα μη φθεγγοιτο μηδεις, αλλ' αυτος λαβων το μερος διασωσειε τοις ληισταις παρα την ρητραν τα χρηματα. προς ταυτα ο κλεανδρος ειπεν: επει τοινυν ... ει, καταμενε, ινα και περι σου βουλευσωμεθα. εκ τουτου οι μεν αμφι κλεανδρον ηριστων: την δε στρατιαν συνηγαγε ξενοφων και συνεβουλευε πεμψαι ανδρας προς κλεανδρον παραιτησομενους περι των ανδρων. εκ τουτου εδοξεν αυτοις πεμψαντας στρατηγους και λοχαγους και δρακοντιον τον σπαρτιατην και των αλλων οι εδοκουν επιτηδειοι ειναι δεισθαι κλεανδρου κατα παντα τροπον αφειναι τω ανδρε. ελθων ουν ο ξενοφων λεγει: εχεις μεν, ω κλεανδρε, τους ανδρας, και η στρατια σοι υφειτο ο τι εβουλου ποιησαι και περι τουτων και περι αυτων απαντων. νυν δε σε αιτουνται και δεονται δουναι σφισι τω ανδρε και μη κατακαινειν: πολλα γαρ εν τωι εμπροσθεν χρονωι περι την στρατιαν εμοχθησατην. ταυτα δε σου τυχοντες υπισχνουνται σοι αντι τουτων, ην βουληι ηγεισθαι αυτων και ην οι θεοι ιλεωι ωσιν, επιδειξειν σοι και ως κοσμιοι εισι και ως ικανοι τωι αρχοντι πειθομενοι τους πολεμιους συν τοις θεοις μη φοβεισθαι. δεονται δε σου και τουτο, παραγενομενον και αρξαντα εαυτων πειραν λαβειν και δεξιππου και σφων των αλλων οιος εκαστος εστι, και την αξιαν εκαστοις νειμαι. ακουσας ταυτα ο κλεανδρος: αλλα ναι τω σιω, εφη, ταχυ τοι υμιν αποκρινουμαι. και τω τε ανδρε υμιν διδωμι και αυτος παρεσομαι: και ην οι θεοι παραδιδωσιν, εξηγησομαι εις την ελλαδα. και πολυ οι λογοι ουτοι αντιοι εισιν η ους εγω περι υμων ενιων ηκουον ως το στρατευμα αφιστατε απο λακεδαιμονιων. εκ τουτου οι μεν επαινουντες απηλθον, εχοντες τω ανδρε: κλεανδρος δε εθυετο επι τηι πορειαι και ξυνην ξενοφωντι φιλικως και ξενιαν ξυνεβαλλοντο. επει δε και εωρα αυτους το παραγγελλομενον ευτακτως ποιουντας, και μαλλον ετι επεθυμει ηγεμων γενεσθαι αυτων. επει μεντοι θυομενωι αυτωι επι τρεις ημερας ουκ εγιγνετο τα ιερα, συγκαλεσας τους στρατηγους ειπεν: εμοι μεν ου τελεθει τα ιερα εξαγειν: υμεις μεντοι μη αθυμειτε τουτου ενεκα: υμιν γαρ, ως εοικε, δεδοται εκκομισαι τους ανδρας: αλλα πορευεσθε. ημεις δε υμας, επειδαν εκεισε ηκητε, δεξομεθα ως αν δυνωμεθα καλλιστα. εκ τουτου εδοξε τοις στρατιωταις δουναι αυτωι τα δημοσια προβατα: ο δε δεξαμενος παλιν αυτοις απεδωκε. και ουτος μεν απεπλει. οι δε στρατιωται διαθεμενοι τον σιτον ον ησαν συγκεκομισμενοι και ταλλα α ειληφεσαν εξεπο ρευοντο δια των βιθυνων. επει δε ουδενι ενετυχον πορευομενοι την ορθην οδον, ωστε εχοντες τι εις την φιλιαν ελθειν, εδοξεν αυτοις τουμπαλιν υποστρεψαντας ελθειν μιαν ημεραν και νυκτα. τουτο δε ποιησαντες ελαβον πολλα και ανδραποδα και προβατα: και αφικοντο εκταιοι εις χρυσοπολιν της καλχηδονιας, και εκει εμειναν ημερας επτα λαφυροπωλουντες. [13] {Work} {κυρου αναβασεωσ ζ} [οσα μεν δη εν τηι αναβασει τηι μετα κυρου επραξαν οι ελληνες μεχρι της μαχης, και οσα επει κυρος ετελευτησεν εν τηι πορειαι μεχρι εις τον ποντον αφικοντο, και οσα εκ του ποντου πεζηι εξιοντες και εκπλεοντες εποιουν μεχρι εξω του στοματος εγενοντο εν χρυσοπολει της ασιας, εν τωι προσθεν λογωι δεδηλωται.] εκ τουτου δε φαρναβαζος φοβουμενος το στρατευμα μη επι την αυτου χωραν στρατευηται, πεμψας προς αναξιβιον τον ναυαρχον (ο δ' ετυχεν εν βυζαντιωι ων), εδειτο διαβιβασαι το στρατευμα εκ της ασιας, και υπισχνειτο παντα ποιησειν αυτωι οσα δεοι. και ο αναξιβιος μετεπεμψατο τους στρατηγους και λοχαγους εις βυζαντιον, και υπισχνειτο, ει διαβαιεν, μισθοφοραν εσεσθαι τοις στρατιωταις. οι μεν δη αλλοι εφασαν βουλευσαμενοι απαγγελειν, ξενοφων δε ειπεν αυτωι οτι απαλλαξοιτο ηδη απο της στρατιας και βουλοιτο αποπλειν. ο δε αναξιβιος εκελευσεν αυτον συνδιαβαντα επειτα ουτως απαλλαττεσθαι. εφη ουν ταυτα ποιησειν. σευθης δε ο θραιξ πεμπει μηδοσαδην και κελευει ξενοφωντα συμπροθυμεισθαι οπως διαβηι το στρατευμα, και εφη αυτωι ταυτα συμπροθυμηθεντι οτι ου μεταμελησει. ο δ' ειπεν: αλλα το μεν στρατευμα διαβησεται: τουτου ενεκα μηδεν τελειτω μητε εμοι μητε αλλωι μηδενι: επειδαν δε διαβηι, εγω μεν απαλλαξομαι, προς δε τους διαμενοντας και επικαιριους οντας προσφερεσθω ως αν αυτωι δοκηι ασφαλες. εκ τουτου διαβαινουσι παντες εις το βυζαντιον οι στρατιωται. και μισθον μεν ουκ εδιδου ο αναξιβιος, εκηρυξε δε λαβοντας τα οπλα και τα σκευη τους στρατιωτας εξιεναι, ως αποπεμψων τε αμα και αριθμον ποιησων. ενταυθα οι στρατιωται ηχθοντο, οτι ουκ ειχον αργυριον επιστιτιζεσθαι εις την πορειαν, και οκνηρως συνεσκευαζοντο. και ο ξενοφων κλεανδρωι τωι αρμοστηι ξενος γεγενημενος προσελθων ησπαζετο αυτον ως αποπλευσουμενος ηδη. ο δε αυτωι λεγει: μη ποιησηις ταυτα: ει δε μη, εφη, αιτιαν εξεις, επει και νυν τινες ηδη σε αιτιωνται οτι ου ταχυ εξερπει το στρατευμα. ο δ' ειπεν: αλλ' αιτιος μεν εγωγε ουκ ειμι τουτου, οι δε στρατιωται αυτοι επισιτισμου δεομενοι δια τουτο αθυμουσι προς την εξοδον. αλλ' ομως, εφη, εγω σοι συμβουλευω εξελθειν μεν ως πορευσομενον, επειδαν δ' εξω γενηται το στρατευμα, τοτε απαλλαττεσθαι. ταυτα τοινυν, εφη ο ξενοφων, ελθοντες προς αναξιβιον διαπραξομεθα. ουτως ελθοντες ελεγον ταυτα. ο δε εκελευεν ουτω ποιειν και εξιεναι την ταχιστην συσκευασαμενους, και προσανειπεν, ος αν μη παρηι εις την εξετασιν και εις τον αριθμον, οτι αυτος αυτον αιτιασεται. εντευθεν εξηισαν οι τε στρατηγοι πρωτοι και οι αλλοι. και αρδην παντες πλην ολιγων εξω ησαν, και ετεονικος ειστηκει παρα τας πυλας ως οποτε εξω γενοιντο παντες συγκλεισων τας πυλας και τον μοχλον εμβαλων. ο δε αναξιβιος συγκαλεσας τους στρατηγους και τους λοχαγους ελεγεν: τα μεν επιτηδεια, εφη, λαμβανετε εκ των θραικιων κωμων: εισι δε αυτοθι πολλαι κριθαι και πυροι και ταλλα επιτηδεια: λαβοντες δε πορευεσθε εις χερρονησον, εκει δε κυνισκος υμιν μισθοδοτησει. επακουσαντες δε τινες των στρατιωτων ταυτα, η και των λοχαγων τις διαγγελλει εις το στρατευμα. και οι μεν στρατηγοι επυνθανοντο περι του σευθου ποτερα πολεμιος ειη η φιλος, και ποτερα δια του ιερου ορους δεοι πορευεσθαι η κυκλωι δια μεσης της θραικης. εν ωι δε ταυτα διελεγοντο οι στρατιωται αναρπασαντες τα οπλα θεουσι δρομωι προς τας πυλας, ως παλιν εις το τειχος εισιοντες. ο δε ετεονικος και οι συν αυτωι ως ειδον προσθεοντας τους οπλιτας, συγκλειουσι τας πυλας και τον μοχλον εμβαλλουσιν. οι δε στρατιωται εκοπτον τας πυλας και ελεγον οτι αδικωτατα πασχοιεν εκβαλλομενοι εις τους πολεμιους: κατασχισειν τε τας πυλας εφασαν, ει μη εκοντες ανοιξουσιν. αλλοι δε εθεον επι θαλατταν και παρα την χηλην του τειχους υπερβαινουσιν εις την πολιν, αλλοι δε οι ετυγχανον ενδον οντες των στρατιωτων, ως ορωσι τα επι ταις πυλαις πραγματα, διακοπτοντες ταις αξιναις τα κλειθρα αναπεταννυασι τας πυλας, οι δ' εισπιπτουσιν. ο δε ξενοφων ως ειδε τα γιγνομενα, δεισας μη εφ' αρπαγην τραποιτο το στρατευμα και ανηκεστα κακα γενοιτο τηι πολει και εαυτωι και τοις στρατιωταις, εθει και συνεισπιπτει εισω των πυλων συν τωι οχλωι. οι δε βυζαντιοι ως ειδον το στρατευμα βιαι εισπιπτον, φευγουσιν εκ της αγορας, οι μεν εις τα πλοια, οι δε οικαδε, οσοι δε ενδον ετυγχανον οντες, εξω, οι δε καθειλκον τας τριηρεις, ως εν ταις τριηρεσι σωιζοιντο, παντες δε ωιοντο απολωλεναι, ως εαλωκυιας της πολεως. ο δε ετεονικος εις την ακραν αποφευγει. ο δε αναξιβιος καταδραμων επι θαλατταν εν αλιευτικωι πλοιωι περιεπλει εις την ακροπολιν, και ευθυς μεταπεμπεται εκ καλχηδονος φρουρους: ου γαρ ικανοι εδοκουν ειναι οι εν τηι ακροπολει σχειν τους ανδρας. οι δε στρατιωται ως ειδον ξενοφωντα, προσπιπτουσι πολλοι αυτωι και λεγουσι: νυν σοι εξεστιν, ω ξενοφων, ανδρι γενεσθαι. εχεις πολιν, εχεις τριηρεις, εχεις χρηματα, εχεις ανδρας τοσουτους. νυν αν, ει βουλοιο, συ τε ημας ονησαις και ημεις σε μεγαν ποιησαιμεν. ο δ' απεκρινατο: αλλ' ευ γε λεγετε και ποιησω ταυτα: ει δε τουτων επιθυμειτε, θεσθε τα οπλα εν ταξει ως ταχιστα: βουλομενος αυτους κατηρεμισαι: και αυτος τε παρηγγυα ταυτα και τους αλλους εκελευε παρεγγυαν [και] τιθεσθαι τα οπλα. οι δε αυτοι υφ' εαυτων ταττομενοι οι τε οπλιται εν ολιγωι χρονωι εις οκτω εγενοντο και οι πελτασται επι το κερας εκατερον παρεδεδραμηκεσαν. το δε χωριον οιον καλλιστον εκταξασθαι εστι το θραικιον καλουμενον, ερημον οικιων και πεδινον. επει δε εκειτο τα οπλα και κατηρεμισθησαν, συγκαλει ο ξενοφων την στρατιαν και λεγει ταδε. οτι μεν οργιζεσθε, ω ανδρες στρατιωται, και νομιζετε δεινα πασχειν εξαπατωμενοι ου θαυμαζω. ην δε τωι θυμωι χαριζωμεθα και λακεδαιμονιους τε τους παροντας της εξαπατης τιμωρησωμεθα και την πολιν την ουδεν αιτιαν διαρπασωμεν, ενθυμεισθε α εσται εντευθεν. πολεμιοι μεν εσομεθα αποδεδειγμενοι λακεδαιμονιοις και τοις συμμαχοις. οιος δε πολεμος αν γενοιτο εικαζειν δη παρεστιν, εορακοτας και αναμνησθεντας τα νυν δη γεγενημενα. ημεις γαρ οι αθηναιοι ηλθομεν εις τον πολεμον τον προς λακεδαιμονιους και τους συμμαχους εχοντες τριηρεις τας μεν εν θαλαττηι τας δ' εν τοις νεωριοις ουκ ελαττους τριακοσιων, υπαρχοντων δε πολλων χρηματων εν τηι πολει και προσοδου ουσης κατ' ενιαυτον απο τε των ενδημων και της υπεροριας ου μειον χιλιων ταλαντων: αρχοντες δε των νησων απασων και εν τε τηι ασιαι πολλας εχοντες πολεις και εν τηι ευρωπηι αλλας τε πολλας και αυτο τουτο το βυζαντιον, οπου νυν εσμεν, εχοντες κατεπολεμηθημεν ουτως ως παντες υμεις επιστασθε. νυν δε δη τι αν οιομεθα παθειν, λακεδαιμονιοις μεν και των αρχαιων συμμαχων υπαρχοντων, αθηναιων δε και οι εκεινοις τοτε ησαν συμμαχοι παντων προσγεγενημενων, τισσαφερνους δε και των επι θαλαττηι αλλων βαρβαρων παντων πολεμιων ημιν οντων, πολεμιωτατου δε αυτου του ανω βασιλεως, ον ηλθομεν αφαιρησομενοι την αρχην και αποκτενουντες, ει δυναιμεθα; τουτων δη παντων ομου οντων εστι τις ουτως αφρων οστις οιεται αν ημας περιγενεσθαι; μη προς θεων μαινωμεθα μηδ' αισχρως απολωμεθα πολεμιοι οντες και ταις πατρισι και τοις ημετεροις αυτων φιλοις τε και οικειοις. εν γαρ ταις πολεσιν εισι παντες ταις εφ' ημας στρατευσομεναις, και δικαιως, ει βαρβαρον μεν πολιν ουδεμιαν ηθελησαμεν κατασχειν, και ταυτα κρατουντες, ελληνιδα δε εις ην πρωτην ηλθομεν πολιν, ταυτην εξαλαπαξομεν. εγω μεν τοινυν ευχομαι πριν ταυτα επιδειν υφ' υμων γενομενα μυριας εμε γε κατα της γης οργυιας γενεσθαι. και υμιν δε συμβουλευω ελληνας οντας τοις των ελληνων προεστηκοσι πειθομενους πειρασθαι των δικαιων τυγχανειν. εαν δε μη δυνησθε ταυτα, ημας δει αδικουμενους της γουν ελλαδος μη στερεσθαι. και νυν μοι δοκει πεμψαντας αναξιβιωι ειπειν οτι ημεις ουδεν βιαιον ποιησοντες παρεληλυθαμεν εις την πολιν, αλλ' ην μεν δυνωμεθα παρ' υμων αγαθον τι ευρισκεσθαι, ει δε μη, αλλα δηλωσοντες οτι ουκ εξαπατωμενοι αλλα πειθομενοι εξερχομεθα. ταυτα εδοξε, και πεμπουσιν ιερωνυμον τε τον ηλειον ερουντα ταυτα και ευρυλοχον αρκαδα και φιλησιον αχαιον. οι μεν ταυτα ωιχοντο ερουντες. ετι δε καθημενων των στρατιωτων προσερχεται κοιραταδας θηβαιος, ος ου φευγων την ελλαδα περιηιει αλλα στρατηγιων και επαγγελλομενος, ει τις η πολις η εθνος στρατηγου δεοιτο: και τοτε προσελθων ελεγεν οτι ετοιμος ειη ηγεισθαι αυτοις εις το δελτα καλουμενον της θραικης, ενθα πολλα καγαθα ληψοιντο: εστε δ' αν μολωσιν, εις αφθονιαν παρεξειν εφη και σιτια και ποτα. ακουουσι ταυτα τοις στρατιωταις και τα παρα αναξιβιου αμα απαγγελλομενα (απεκρινατο γαρ οτι πειθομενοις αυτοις ου μεταμελησει, αλλα τοις τε οικοι τελεσι ταυτα απαγγελει και αυτος βουλευσοιτο περι αυτων ο τι δυναιτο αγαθον), εκ τουτου οι στρατιωται τον τε κοιραταδαν δεχονται στρατηγον και εξω του τειχους απηλθον. ο δε κοιραταδας συντιθεται αυτοις εις την υστεραιαν παρεσεσθαι επι το στρατευμα εχων και ιερεια και μαντιν και σιτια και ποτα τηι στρατιαι. επει δε εξηλθον, ο αναξιβιος εκλεισε τας πυλας και εκηρυξεν ος αν αλωι ενδον ων των στρατιωτων οτι πεπρασεται. τηι δ' υστεραιαι κοιραταδας μεν εχων τα ιερεια και τον μαντιν ηκε και αλφιτα φεροντες ειποντο αυτωι εικοσιν ανδρες και οινον αλλοι εικοσι και ελαων τρεις και σκοροδων ανηρ οσον εδυ νατο μεγιστον φορτιον και αλλος κρομμυων. ταυτα δε καταθεμενος ως επι δασμευσιν εθυετο. ξενοφων δε μεταπεμψαμενος κλεανδρον εκελευε διαπραξαι οπως εις το τειχος εισελθοι και αποπλευσαι εκ βυζαντιου. ελθων δ' ο κλεανδρος, μαλα μολις, εφη, διαπραξαμενος ηκω: λεγειν γαρ αναξιβιον οτι ουκ επιτηδειον ειη τους μεν στρατιωτας πλησιον ειναι του τειχους, ξενοφωντα δε ενδον: τους βυζαντιους δε στασιαζειν και πονηρους ειναι προς αλληλους: ομως δε εισιεναι, εφη, εκελευεν, ει μελλεις συν αυτωι εκπλειν. ο μεν δη ξενοφων ασπασαμενος τους στρατιωτας εισω του τειχους απηιει συν κλεανδρωι. ο δε κοιραταδας τηι μεν πρωτηι ημεραι ουκ εκαλλιερει ουδε διεμετρησεν ουδεν τοις στρατιωταις: τηι δ' υστεραιαι τα μεν ιερεια ειστηκει παρα τον βωμον και κοιραταδας εστεφανωμενος ως θυσων: προσελθων δε τιμασιων ο δαρδανευς και νεων ο ασιναιος και κλεανωρ ο ορχομενιος ελεγον κοιραταδαι μη θυειν, ως ουχ ηγησομενον τηι στρατιαι, ει μη δωσει τα επιτηδεια. ο δε κελευει διαμετρεισθαι. επει δε πολλων ενεδει αυτωι ωστε ημερας σιτον εκαστωι γενεσθαι των στρατιωτων, αναλαβων τα ιερεια απηιει και την στρατηγιαν απειπων. νεων δε ο ασιναιος και φρυνισκος ο αχαιος και φιλησιος ο αχαιος και ξανθικλης ο αχαιος και τιμασιων ο δαρδανευς επεμενον επι τηι στρατιαι, και εις κωμας των θραικων προελθοντες τας κατα βυζαντιον εστρατοπεδευοντο. και οι στρατηγοι εστασιαζον, κλεανωρ μεν και φρυνισκος προς σευθην βουλομενοι αγειν: επειθε γαρ αυτους, και εδωκε τωι μεν ιππον, τωι δε γυναικα: νεων δε εις χερρονησον, οιομενος, ει υπο λακεδαιμονιοις γενοιντο, παντος αν προεσταναι του στρατευματος: τιμασιων δε προυθυμειτο περαν εις την ασιαν παλιν διαβηναι, οιομενος αν οικαδε κατελθειν. και οι στρατιωται ταυτα εβουλοντο. διατριβομενου δε του χρονου πολλοι των στρατιωτων, οι μεν τα οπλα αποδιδομενοι κατα τους χωρους απεπλεον ως εδυναντο, οι δε και εις τας πολεις κατεμιγνυντο. αναξιβιος δ' εχαιρε ταυτα ακουων, διαφθειρομενον το στρατευμα: τουτων γαρ γιγνομενων ωιετο μαλιστα χαριζεσθαι φαρναβαζωι. αποπλεοντι δε αναξιβιωι εκ βυζαντιου συνανται αρισταρχος εν κυζικωι διαδοχος κλεανδρωι βυζαντιου αρμοστης: ελεγετο δε οτι και ναυαρχος διαδοχος πωλος οσον ου παρειη ηδη εις ελλησποντον. και αναξιβιος τωι μεν αρισταρχωι επιστελλει οποσους αν ευρηι εν βυζαντιωι των κυρου στρατιωτων υπολελειμμενους αποδοσθαι: ο δε κλεανδρος ουδενα επεπρακει, αλλα και τους καμνοντας εθεραπευεν οικτιρων και αναγκαζων οικιαι δεχεσθαι: αρισταρχος δ' επει ηλθε ταχιστα, ουκ ελαττους τετρακοσιων απεδοτο. αναξιβιος δε παραπλευσας εις παριον πεμπει παρα φαρναβαζον κατα τα συγκειμενα. ο δ' επει ηισθετο αρισταρχον τε ηκοντα εις βυζαντιον αρμοστην και αναξιβιον ουκετι ναυαρχουντα, αναξιβιου μεν ημελησε, προς αρισταρχον δε διεπραττετο τα αυτα περι του κυρου στρατευματος απερ προς αναξιβιον. εκ τουτου ο αναξιβιος καλεσας ξενοφωντα κελευει πασηι τεχνηι και μηχανηι πλευσαι επι το στρατευμα ως ταχιστα, και συνεχειν τε αυτο και συναθροιζειν των διεσπαρμενων ως αν πλειστους δυνηται, και παραγαγοντα εις την περινθον διαβιβαζειν εις την ασιαν οτι ταχιστα: και διδωσιν αυτωι τριακοντορον και επιστολην και ανδρα συμπεμπει κελευσοντα τους περινθιους ως ταχιστα ξενοφωντα προπεμψαι τοις ιπποις επι το στρατευμα. και ο μεν ξενοφων διαπλευσας αφικνειται επι το στρατευμα: οι δε στρατιωται εδεξαντο ηδεως και ευθυς ειποντο ασμενοι ως διαβησομενοι εκ της θραικης εις την ασιαν. ο δε σευθης ακουσας ηκοντα παλιν πεμψας προς αυτον κατα θαλατταν μηδοσαδην εδειτο την στρατιαν αγειν προς εαυτον, υπισχνουμενος αυτωι ο τι ωιετο λεγων πεισειν. ο δ' απεκρινατο οτι ουδεν οιον τε ειη τουτων γενεσθαι. και ο μεν ταυτα ακουσας ωιχετο. οι δε ελληνες επει αφικοντο εις περινθον, νεων μεν αποσπασας εστρατοπεδευσατο χωρις εχων ως οκτακοσιους ανθρωπους: το δ' αλλο στρατευμα παν εν τωι αυτωι παρα το τειχος το περινθιων ην. μετα ταυτα ξενοφων μεν επραττε περι πλοιων, οπως οτι ταχιστα διαβαιεν. εν δε τουτωι αφικομενος αρισταρχος <ο> εκ βυζαντιου αρμοστης, εχων δυο τριηρεις, πεπεισμενος υπο φαρναβαζου τοις τε ναυκληροις απειπε μη διαγειν ελθων τε επι το στρατευμα τοις στρατιωταις ειπε μη περαιουσθαι εις την ασιαν. ο δε ξενοφων ελεγεν οτι αναξιβιος εκελευσε και εμε προς τουτο επεμψεν ενθαδε. παλιν δ' αρισταρχος ελεξεν: αναξιβιος μεν τοινυν ουκετι ναυαρχος, εγω δε τηιδε αρμοστης: ει δε τινα υμων ληψομαι εν τηι θαλαττηι, καταδυσω. ταυτ' ειπων ωιχετο εις το τειχος. τηι δ' υστεραιαι μεταπεμπεται τους στρατηγους και λοχαγους του στρατευματος. ηδη δε οντων προς τωι τειχει εξαγγελλει τις τωι ξενοφωντι οτι ει εισεισι, συλληφθησεται και η αυτου τι πεισεται η και φαρναβαζωι παραδοθησεται. ο δε ακουσας ταυτα τους μεν προπεμπεται, αυτος δε ειπεν οτι θυσαι τι βουλοιτο. και απελθων εθυετο ει παρειεν αυτωι οι θεοι πειρασθαι προς σευθην αγειν το στρατευμα. εωρα γαρ ουτε διαβαινειν ασφαλες ον τριηρεις εχοντος του κωλυσοντος, ουτ' επι χερρονησον ελθων κατακλεισθηναι εβουλετο και το στρατευμα εν πολληι σπανει παντων γενεσθαι ενθα πειθεσθαι μεν αναγκη τωι εκει αρμοστηι, των δε επιτηδειων ουδεν εμελλεν εξειν το στρατευμα. και ο μεν αμφι ταυτ' ειχεν: οι δε στρατηγοι και οι λοχαγοι ηκοντες παρα του αρισταρχου απηγγελλον οτι νυν μεν απιεναι σφας κελευει, της δειλης δε ηκειν: ενθα και δηλη μαλλον εδοκει η επιβουλη. ο ουν ξενοφων, επει εδοκει τα ιερα καλα ειναι αυτωι και τωι στρατευματι ασφαλως προς σευθην ιεναι, παραλαβων πολυκρατην τον αθηναιον λοχαγον και παρα των στρατηγων εκαστου ανδρα πλην παρα νεωνος ωι εκαστος επιστευεν ωιχετο της νυκτος επι το σευθου στρατευμα εξηκοντα σταδια. επει δ' εγγυς ησαν αυτου, επιτυγχανει πυροις ερημοις. και το μεν πρωτον ωιετο μετακεχωρηκεναι ποι τον σευθην: επει δε θορυβου τε ηισθετο και σημαινοντων αλληλοις των περι σευθην, κατεμαθεν οτι τουτου ενεκα τα πυρα κεκαυμενα ειη τωι σευθηι προ των νυκτοφυλακων, οπως οι μεν φυλακες μη ορωιντο εν τωι σκοτει οντες μητε οποσοι μητε οπου ειεν, οι δε προσιοντες μη λανθανοιεν, αλλα δια το φως καταφανεις ειεν: επει δε ηισθετο, προπεμπει τον ερμηνεα ον ετυγχανεν εχων, και ειπειν κελευει σευθηι οτι ξενοφων παρεστι βουλομενος συγγενεσθαι αυτωι. οι δε ηροντο ει ο αθηναιος ο απο του στρατευματος. επειδη δε εφη ουτος ειναι, αναπηδησαντες εδιωκον: και ολιγον υστερον παρησαν πελτασται οσον διακοσιοι, και παραλαβοντες ξενοφωντα και τους συν αυτωι ηγον προς σευθην. ο δ' ην εν τυρσει μαλα φυλαττομενος, και ιπποι περι αυτην κυκλωι εγκεχαλινωμενοι: δια γαρ τον φοβον τας μεν ημερας εχιλου τους ιππους, τας δε νυκτας εγκεχαλινωμενοις εφυλαττετο. ελεγετο γαρ και προσθεν τηρης ο τουτου προγονος εν ταυτηι τηι χωραι πολυ εχων στρατευμα υπο τουτων των ανδρων πολλους απολεσαι και τα σκευοφορα αφαιρεθηναι: ησαν δ' ουτοι θυνοι, παντων λεγομενοι ειναι μαλιστα νυκτος πολεμικωτατοι. επει δ' εγγυς ησαν, εκελευσεν εισελθειν ξενοφωντα εχοντα δυο ους βουλοιτο. επειδη δ' ενδον ησαν, ησπαζοντο μεν πρωτον αλληλους και κατα τον θραικιον νομον κερατα οινου προυπινον: παρην δε και μηδοσαδης τωι σευθηι, οσπερ επρεσβευεν αυτωι παντοσε. επειτα δε ξενοφων ηρχετο λεγειν: επεμψας προς εμε, ω σευθη, εις καλχηδονα πρωτον μηδοσαδην τουτονι, δεομενος μου συμπροθυμηθηναι διαβηναι το στρατευμα εκ της ασιας, και υπισχνουμενος μοι, ει ταυτα πραξαιμι, ευ ποιησειν, ως εφη μηδοσαδης ουτος. ταυτα ειπων επηρετο τον μηδοσαδην ει αληθη ταυτα ειη. ο δ' εφη. αυθις ηλθε μηδοσαδης ουτος επει εγω διεβην παλιν επι το στρατευμα εκ παριου, υπισχνουμενος, ει αγοιμι το στρατευμα προς σε, ταλλα τε σε φιλωι μοι χρησεσθαι και αδελφωι και τα παρα θαλαττηι μοι χωρια ων συ κρατεις εσεσθαι παρα σου. επι τουτοις παλιν ηρετο τον μηδοσαδην ει ελεγε ταυτα. ο δε συνεφη και ταυτα. ιθι νυν, εφη, αφηγησαι τουτωι τι σοι απεκριναμην εν καλ χηδονι πρωτον. απεκρινω οτι το στρατευμα διαβησοιτο εις βυζαντιον και ουδεν τουτου ενεκα δεοι τελειν ουτε σοι ουτε αλλωι: αυτος δε επει διαβαιης, απιεναι εφησθα: και εγενετο ουτως ωσπερ συ ελεγες. τι γαρ ελεγον, εφη, οτε κατα σηλυμβριαν αφικου; ουκ εφησθα οιον τε ειναι, αλλ' εις περινθον ελθοντας διαβαινειν εις την ασιαν. νυν τοινυν, εφη ο ξενοφων, παρειμι και εγω και ουτος φρυνισκος εις των στρατηγων και πολυκρατης ουτος εις των λοχαγων, και εξω εισιν απο των στρατηγων ο πιστοτατος εκαστωι πλην νεωνος του λακωνικου. ει ουν βουλει πιστοτεραν ειναι την πραξιν, και εκεινους καλεσαι. τα δε οπλα συ ελθων ειπε, ω πολυκρατες, οτι εγω κελευω καταλιπειν, και αυτος εκει καταλιπων την μαχαιραν εισιθι. ακουσας ταυτα ο σευθης ειπεν οτι ουδενι αν απιστησειεν αθηναιων: και γαρ οτι συγγενεις ειεν ειδεναι και φιλους ευνους εφη νομιζειν. μετα ταυτα δ' επει εισηλθον ους εδει, πρωτον ξενοφων επηρετο σευθην ο τι δεοιτο χρησθαι τηι στρατιαι. ο δε ειπεν ωδε. μαισαδης ην πατηρ μοι, εκεινου δε ην αρχη μελανδιται και θυνοι και τρανιψαι. εκ ταυτης ουν της χωρας, επει τα οδρυσων πραγματα ενοσησεν, εκπεσων ο πατηρ αυτος μεν αποθνηισκει νοσωι, εγω δ' εξετραφην ορφανος παρα μηδοκωι τωι νυν βασιλει. επει δε νεανισκος εγενομην, ουκ εδυναμην ζην εις αλλοτριαν τραπεζαν αποβλεπων: και εκαθεζομην ενδιφριος αυτωι ικετης δουναι μοι οποσους δυνατος ειη ανδρας, οπως και τους εκβαλοντας ημας ει τι δυναιμην κακον ποιοιην και ζωιην μη εις την εκεινου τραπεζαν αποβλεπων. εκ τουτου μοι διδωσι τους ανδρας και τους ιππους ους υμεις οψεσθε επειδαν ημερα γενηται. και νυν εγω ζω τουτους εχων, ληιζομενος την εμαυτου πατρωιαν χωραν. ει δε μοι υμεις παραγενοισθε, οιμαι αν συν τοις θεοις ραιδιως απολαβειν την αρχην. ταυτ' εστιν α εγω δεομαι. τι αν ουν, εφη ο ξενοφων, συ δυναιο, ει ελθοιμεν, τηι τε στρατιαι διδοναι και τοις λοχαγοις και τοις στρατηγοις; λεξον, ινα ουτοι απαγγελλωσιν. ο δ' υπεσχετο τωι μεν στρατιωτηι κυζικηνον, τωι δε λοχαγωι διμοιριαν, τωι δε στρατηγωι τετραμοιριαν, και γην οποσην αν βουλωνται και ζευγη και χωριον επι θαλαττηι τετειχισμενον. εαν δε, εφη ο ξενοφων, ταυτα πειρωμενοι μη διαπραξωμεν, αλλα τις φοβος απο λακεδαιμονιων ηι, δεξηι εις την σεαυτου, εαν τις απιεναι βουληται παρα σε; ο δ' ειπε: και αδελφους γε ποιησομαι και ενδιφριους και κοινωνους απαντων ων αν δυνωμεθα κτασθαι. σοι δε, ω ξενοφων, και θυγατερα δωσω και ει τις σοι εστι θυγατηρ, ωνησομαι θραικιωι νομωι, και βισανθην οικησιν δωσω, οπερ εμοι καλλιστον χωριον εστι των επι θαλαττηι. ακουσαντες ταυτα και δεξιας δοντες και λαβοντες απηλαυνον: και προ ημερας εγενοντο επι στρατοπεδωι και απηγγειλαν εκαστοι τοις πεμψασιν. επει δε ημερα εγενετο, ο μεν αρισταρχος παλιν εκαλει τους στρατηγους: τοις δ' εδοξε την μεν προς αρισταρχον οδον εασαι, το δε στρατευμα συγκαλεσαι. και συνηλθον παντες πλην οι νεωνος: ουτοι δε απειχον ως δεκα σταδια. επει δε συνηλθον, αναστας ξενοφων ειπε ταδε. ανδρες, διαπλειν μεν ενθα βουλομεθα αρισταρχος τριηρεις εχων κωλυει: ωστε εις πλοια ουκ ασφαλες εμβαινειν: ουτος δε αυτος κελευει εις χερρονησον βιαι δια του ιερου ορους πορευεσθαι: ην δε κρατησαντες τουτου εκεισε ελθωμεν, ουτε πωλησειν ετι υμας φησιν ωσπερ εν βυζαντιωι, ουτε εξαπατησεσθαι ετι υμας, αλλα ληψεσθαι μισθον, ουτε περιοψεσθαι ετι ωσπερ νυνι δεομενους των επιτηδειων. ουτος μεν ταυτα λεγει: σευθης δε φησιν, αν προς εκεινον ιητε, ευ ποιησειν υμας. νυν ουν σκεψασθε ποτερον ενθαδε μενοντες τουτο βουλευσεσθε η εις τα επιτηδεια επανελθοντες. εμοι μεν ουν δοκει, επει ενθαδε ουτε αργυριον εχομεν ωστε αγοραζειν ουτε ανευ αργυριου εωσι λαμβανειν, επανελθοντας εις τας κωμας οθεν οι ηττους εωσι λαμβανειν, εκει εχοντας τα επιτηδεια ακουοντας ο τι τις ημων δειται, αιρεισθαι ο τι αν ημιν δοκηι κρατιστον ειναι. και οτωι γε, εφη, ταυτα δοκει, αρατω την χειρα. ανετειναν απαντες. απιοντες τοινυν, εφη, συσκευαζεσθε, και επειδαν παραγγελληι τις, επεσθε τωι ηγουμενωι. μετα ταυτα ξενοφων μεν ηγειτο, οι δ' ειποντο. νεων δε και †παρ' αρισταρχου αλλοι† επειθον αποτρεπεσθαι: οι δ' ουχ υπηκουον. επει δ' οσον τριακοντα σταδια προεληλυθεσαν, απανται σευθης. και ο ξενοφων ιδων αυτον προσελασαι εκελευσεν, οπως οτι πλειστων ακουοντων ειποι αυτωι α εδοκει συμφερειν. επει δε προσηλθεν, ειπε ξενοφων: ημεις πορευομεθα οπου μελλει εξειν το στρατευμα τροφην: εκει δ' ακουοντες και σου και των του λακωνικου αιρησομεθα α αν κρατιστα δοκηι ειναι. ην ουν ημιν ηγησηι οπου πλειστα εστιν επιτηδεια, υπο σου νομιουμεν ξενιζεσθαι. και ο σευθης εφη: αλλα οιδα κωμας πολλας αθροας και παντα εχουσας τα επιτηδεια απεχουσας ημων οσον διελθοντες αν ηδεως αριστωιητε. ηγου τοινυν, εφη ο ξενοφων. επει δ' αφικοντο εις αυτας της δειλης, συνηλθον οι στρατιωται, και ειπε σευθης τοιαδε. εγω, ω ανδρες, δεομαι υμων στρατευεσθαι συν εμοι, και υπισχνουμαι υμιν δωσειν τοις στρατιωταις κυζικηνον, λοχαγοις δε και στρατηγοις τα νομιζομενα: εξω δε τουτων τον αξιον τιμησω. σιτα δε και ποτα ωσπερ και νυν εκ της χωρας λαμβανοντες εξετε: οποσα δ' αν αλισκηται αξιωσω αυτος εχειν, ινα ταυτα διατιθεμενος υμιν τον μισθον ποριζω. και τα μεν φευγοντα και αποδιδρασκοντα ημεις ικανοι εσομεθα διωκειν και μαστευειν: αν δε τις ανθιστηται, συν υμιν πειρασομεθα χειρουσθαι. επηρετο ο ξενοφων: ποσον δε απο θαλαττης αξιωσεις συνεπεσθαι σοι το στρατευμα; ο δ' απεκρινατο: ουδαμηι πλειον επτα ημερων, μειον δε πολλαχηι. μετα ταυτα εδιδοτο λεγειν τωι βουλομενωι: και ελεγον πολλοι κατα ταυτα οτι παντος αξια λεγει σευθης: χειμων γαρ ειη και ουτε οικαδε αποπλειν τωι τουτο βουλομενωι δυνατον ειη, διαγενεσθαι τε εν φιλιαι ουχ οιον τε, ει δεοι ωνουμενους ζην, εν δε τηι πολεμιαι διατριβειν και τρεφεσθαι ασφαλεστερον μετα σευθου η μονους, οντων αγαθων τοσουτων. ει δε μισθον προσληψοιντο, ευρημα εδοκει ειναι. επι τουτοις ειπεν ο ξενοφων: ει τις αντιλεγει, λεγετω: ει δε μη, επιψηφιω ταυτα. επει δε ουδεις αντελεγεν, επεψηφισε, και εδοξε ταυτα. ευθυς δε σευθηι ειπεν, οτι συστρατευσοιντο αυτωι. μετα τουτο οι μεν αλλοι κατα ταξεις εσκηνησαν, στρατηγους δε και λοχαγους επι δειπνον σευθης εκαλεσε, πλησιον κωμην εχων. επει δ' επι θυραις ησαν ως επι δειπνον παριοντες, ην τις ηρακλειδης μαρωνειτης: ουτος προσιων ενι εκαστωι ουστινας ωιετο εχειν τι δουναι σευθηι, πρωτον μεν προς παριανους τινας, οι παρησαν φιλιαν διαπραξομενοι προς μηδοκον τον οδρυσων βασιλεα και δωρα αγοντες αυτωι τε και τηι γυναικι, ελεγεν οτι μηδοκος μεν ανω ειη δωδεκα ημερων απο θαλαττης οδον, σευθης δ' επει το στρατευμα τουτο ειληφεν, αρχων εσοιτο επι θαλαττηι. γειτων ουν ων ικανωτατος εσται υμας και ευ και κακως ποιειν. ην ουν σωφρονητε, τουτωι δωσετε ο τι αγετε: και αμεινον υμιν διακεισεται η εαν μηδοκωι τωι προσω οικουντι διδωτε. τουτους μεν ουν ουτως επειθεν. αυθις δε τιμασιωνι τωι δαρδανει προσελθων, επει ηκουσεν αυτωι ειναι και εκπωματα και ταπιδας βαρβαρικας, ελεγεν οτι νομιζοιτο οποτε επι δειπνον καλεσαι σευθης δωρεισθαι αυτωι τους κληθεντας. ουτος δ' ην μεγας ενθαδε γενηται, ικανος εσται σε και οικαδε καταγαγειν και ενθαδε πλουσιον ποιησαι. τοιαυτα προυμνατο εκαστωι προσιων. προσελθων δε και ξενοφωντι ελεγε: συ και πολεως μεγιστης ει και παρα σευθηι το σον ονομα μεγιστον εστι, και εν τηιδε τηι χωραι ισως αξιωσεις και τειχη λαμβανειν, ωσπερ και αλλοι των υμετερων ελαβον, και χωραν: αξιον ουν σοι και μεγαλοπρεπεστατα τιμησαι σευθην. ευνους δε σοι ων παραινω: ευ οιδα γαρ οτι οσωι αν μειζω τουτωι δωρησηι, τοσουτωι μειζω υπο τουτου αγαθα πεισηι. ακουων ταυτα ξενοφων ηπορει: ου γαρ διεβεβηκει εχων εκ παριου ει μη παιδα και οσον εφοδιον. επει δε εισηλθον επι το δειπνον των τε θραικων οι κρατιστοι των παροντων και οι στρατηγοι και οι λοχαγοι των ελληνων και ει τις πρεσβεια παρην απο πολεως, το δειπνον μεν ην καθημενοις κυκλωι: επειτα δε τριποδες εισηνεχθησαν πασιν: ουτοι δ' ησαν κρεων μεστοι νενεμημενων, και αρτοι ζυμιται μεγαλοι προσπεπερονημενοι ησαν προς τοις κρεασι. μαλιστα δ' αι τραπεζαι κατα τους ξενους αιει ετιθεντο: νομος γαρ ην_και πρωτος τουτο εποιει σευθης, και ανελομενος τους εαυτωι παρακειμενους αρτους διεκλα κατα μικρον και ερριπτει οις αυτωι εδοκει, και τα κρεα ωσαυτως, οσον μονον γευσασθαι εαυτωι καταλιπων. και οι αλλοι δε κατα ταυτα εποιουν καθ' ους αι τραπεζαι εκειντο. αρκας δε τις αρυστας ονομα, φαγειν δεινος, το μεν διαρριπτειν εια χαιρειν, λαβων δε εις την χειρα οσον τριχοινικον αρτον και κρεα θεμενος επι τα γονατα εδειπνει. κερατα δε οινου περιεφερον, και παντες εδεχοντο: ο δ' αρυστας, επει παρ' αυτον φερων το κερας ο οινοχοος ηκεν, ειπεν ιδων τον ξενοφωντα ουκετι δειπνουντα, εκεινωι, εφη, δος: σχολαζει γαρ ηδη, εγω δε ουδεπω. ακουσας σευθης την φωνην ηρωτα τον οινοχοον τι λεγει. ο δε οινοχοος ειπεν: ελληνιζειν γαρ ηπιστατο. ενταυθα μεν δη γελως εγενετο. επειδη δε προυχωρει ο ποτος, εισηλθεν ανηρ θραιξ ιππον εχων λευκον, και λαβων κερας μεστον ειπε: προπινω σοι, ω σευθη, και τον ιππον τουτον δωρουμαι, εφ' ου και διωκων ον αν θεληις αιρησεις και αποχωρων ου μη δεισηις τον πολεμιον. αλλος παιδα εισαγων ουτως εδωρησατο προπινων, και αλλος ιματια τηι γυναικι. και τιμασιων προπινων εδωρησατο φιαλην τε αργυραν και ταπιδα αξιαν δεκα μνων. γνησιππος δε τις αθηναιος αναστας ειπεν οτι αρχαιος ειη νομος καλλιστος τους μεν εχοντας διδοναι τωι βασιλει τιμης ενεκα, τοις δε μη εχουσι διδοναι τον βασιλεα, ινα και εγω, εφη, εχω σοι δωρεισθαι και τιμαν. ο δε ξενοφων ηπορειτο τι ποιησει: και γαρ ετυγχανεν ως τιμωμενος εν τωι πλησιαιτατωι διφρωι σευθηι καθημενος. ο δε ηρακλειδης εκελευεν αυτωι το κερας ορεξαι τον οινοχοον. ο δε ξενοφων (ηδη γαρ υποπεπωκως ετυγχανεν) ανεστη θαρραλεως δεξαμενος το κερας και ειπεν: εγω δε σοι, ω σευθη, διδωμι εμαυτον και τους εμους τουτους εταιρους φιλους ειναι πιστους, και ουδενα ακοντα, αλλα παντας μαλλον ετι εμου σοι βουλομενους φιλους ειναι. και νυν παρεισιν ουδεν σε προσαιτουντες, αλλα και προιεμενοι και πονειν υπερ σου και προκινδυνευειν εθελοντες: μεθ' ων, αν οι θεοι θελωσι, πολλην χωραν την μεν αποληψηι πατρωιαν ουσαν, την δε κτησηι, πολλους δε ιππους, πολλους δε ανδρας και γυναικας καλας κτησηι, ους ου ληιζεσθαι σε δεησει, αλλ' αυτοι φεροντες παρεσονται προς σε δωρα. αναστας ο σευθης συνεξεπιε και συγκατεσκεδασατο μετ' αυτου το κερας. μετα ταυτα εισηλθον κερασι τε οιοις σημαινουσιν αυλουντες και σαλπιγξιν ωμοβοειαις ρυθμους τε και οιον μαγαδι σαλπιζοντες. και αυτος σευθης αναστας ανεκραγε τε πολεμικον και εξηλατο ωσπερ βελος φυλαττομενος μαλα ελαφρως. εισηισαν δε και γελωτοποιοι. ως δ' ην ηλιος επι δυσμαις, ανεστησαν οι ελληνες και ειπον οτι ωρα νυκτοφυλακας καθισταναι και συνθημα παρα διδοναι. και σευθην εκελευον παραγγειλαι οπως εις τα ελληνικα στρατοπεδα μηδεις των θραικων εισεισι νυκτος: οι τε γαρ πολεμιοι θραικες [υμιν] και υμεις οι φιλοι. ως δ' εξηισαν, συνανεστη ο σευθης ουδεν τι μεθυοντι εοικως. εξελθων δ' ειπεν αυτους τους στρατηγους αποκαλεσας: ω ανδρες, οι πολεμιοι ημων ουκ ισασι πω την ημετεραν συμμαχιαν: ην ουν ελθωμεν επ' αυτους πριν φυλαξασθαι ωστε μη ληφθηναι η παρασκευασασθαι ωστε αμυνασθαι, μαλιστ' αν λαβοιμεν και ανθρωπους και χρηματα. συνεπηινουν ταυτα οι στρατηγοι και ηγεισθαι εκελευον. ο δ' ειπε: παρασκευασαμενοι αναμενετε: εγω δε οποταν καιρος ηι ηξω προς υμας, και τους πελταστας και υμας αναλαβων ηγησομαι συν τοις θεοις. και ο ξενοφων ειπε: σκεψαι τοινυν, ειπερ νυκτος πορευσομεθα, ει ο ελληνικος νομος καλλιον εχει: μεθ' ημεραν μεν γαρ εν ταις πορειαις ηγειται του στρατευματος οποιον αν αει προς την χωραν συμφερηι, εαν τε οπλιτικον εαν τε πελταστικον εαν τε ιππικον: νυκτωρ δε νομος τοις ελλησιν ηγεισθαι εστι το βραδυτατον: ουτω γαρ ηκιστα διασπαται τα στρατευματα και ηκιστα λανθανουσιν αποδιδρασκοντες αλληλους: οι δε διασπασθεντες πολλακις και περιπιπτουσιν αλληλοις και αγνοουντες κακως ποιουσι και πασχουσιν. ειπεν ουν σευθης: ορθως λεγετε και εγω τωι νομωι τωι υμετερωι πεισομαι. και υμιν μεν ηγεμονας δωσω των πρεσβυτατων τους εμπειροτατους της χωρας, αυτος δ' εφεψομαι τελευταιος τους ιππους εχων: ταχυ γαρ πρωτος, αν δεηι, παρεσομαι. συνθημα δ' ειπον αθηναιαν κατα την συγγενειαν. ταυτα ειποντες ανεπαυοντο. ηνικα δ' ην αμφι μεσας νυκτας, παρην σευθης εχων τους ιππεας τεθωρακισμενους και τους πελταστας συν τοις οπλοις. και επει παρεδωκε τους ηγεμονας, οι μεν οπλιται ηγουντο, οι δε πελτασται ειποντο, οι δ' ιππεις ωπισθοφυλακουν: επει δ' ημερα ην, ο σευθης παρηλαυνεν εις το προσθεν και επηινεσε τον ελληνικον νομον. πολλακις γαρ εφη νυκτωρ αυτος και συν ολιγοις πορευομενος αποσπασθηναι συν τοις ιπποις απο των πεζων: νυν δ' ωσπερ δει αθροοι παντες αμα τηι ημεραι φαινομεθα. αλλα υμεις μεν περιμενετε αυτου και αναπαυσασθε, εγω δε σκεψαμενος τι ηξω. ταυτ' ειπων ηλαυνε δι' ορους οδον τινα λαβων. επει δ' αφικετο εις χιονα πολλην, εσκεψατο ει ειη ιχνη ανθρωπων η προσω ηγουμενα η εναντια. επει δε ατριβη εωρα την οδον, ηκε ταχυ παλιν και ελεγεν: ανδρες, καλως εσται, ην θεος θεληι: τους γαρ ανθρωπους λησομεν επιπεσοντες. αλλ' εγω μεν ηγησομαι τοις ιπποις, οπως αν τινα ιδωμεν, μη διαφυγων σημηνηι τοις πολεμιοις: υμεις δ' επεσθε: καν λειφθητε, τωι στιβωι των ιππων επεσθε. υπερβαντες δε τα ορη ηξομεν εις κωμας πολλας τε και ευδαιμονας. ηνικα δ' ην μεσον ημερας, ηδη τε ην επι τοις ακροις και κατιδων τας κωμας ηκεν ελαυνων προς τους οπλιτας και ελεγεν: αφησω ηδη καταθειν τους μεν ιππεας εις το πεδιον, τους δε πελταστας επι τας κωμας. αλλ' επεσθε ως αν δυνησθε ταχιστα, οπως εαν τις υφιστηται, αλεξησθε. ακουσας ταυτα ο ξενοφων κατεβη απο του ιππου. και ος ηρετο: τι καταβαινεις επει σπευδειν δει; οιδα, εφη, οτι ουκ εμου μονου δεηι: οι δε οπλιται θαττον δραμουνται και ηδιον, εαν και εγω πεζος ηγωμαι. μετα ταυτα ωιχετο, και τιμασιων μετ' αυτου εχων ιππεας ως τετταρακοντα των ελληνων. ξενοφων δε παρηγγυησε τους εις τριακοντα ετη παριεναι απο των λοχων ευζωνους. και αυτος μεν ετροχαζε τουτους εχων, κλεανωρ δ' ηγειτο των αλλων. επει δ' εν ταις κωμαις ησαν, σευθης εχων οσον τριακοντα ιππεας προσελασας ειπε: ταδε δη, ω ξενοφων, α συ ελεγες: εχονται οι ανθρωποι: αλλα γαρ ερημοι οι ιππεις οιχονται μοι αλλος αλληι διωκων, και δεδοικα μη συσταντες αθροοι που κακον τι εργασωνται οι πολεμιοι. δει δε και εν ταις κωμαις καταμενειν τινας ημων: μεσται γαρ εισιν ανθρωπων. αλλ' εγω μεν, εφη ο ξενοφων, συν οις εχω τα ακρα καταληψομαι: συ δε κλεανορα κελευε δια του πεδιου παρατειναι την φαλαγγα παρα τας κωμας. επει ταυτα εποιησαν, συνηλισθησαν ανδραποδα μεν ως χιλια, βοες δε δισχιλιοι, προβατα αλλα μυρια. τοτε μεν δη αυτου ηυλισθησαν. τηι δ' υστεραιαι κατακαυσας ο σευθης τας κωμας παντελως και οικιαν ουδεμιαν λιπων, οπως φοβον ενθειη και τοις αλλοις οια πεισονται, αν μη πειθωνται, απηιει παλιν. και την μεν λειαν απεπεμψε διατιθεσθαι ηρακλειδην εις περινθον, οπως αν μισθος γενοιτο τοις στρατιωταις: αυτος δε και οι ελληνες εστρατοπεδευοντο ανα το θυνων πεδιον. οι δ' εκλιποντες εφευγον εις τα ορη. ην δε χιων πολλη και ψυχος ουτως ωστε το υδωρ ο εφεροντο επι δειπνον επηγνυτο και ο οινος ο εν τοις αγγειοις, και των ελληνων πολλων και ρινες απεκαιοντο και ωτα. και τοτε δηλον εγενετο ου ενεκα οι θραικες τας αλωπεκας επι ταις κεφαλαις φορουσι και τοις ωσι, και χιτωνας ου μονον περι τοις στερ νοις αλλα και περι τοις μηροις, και ζειρας μεχρι των ποδων επι των ιππων εχουσιν, αλλ' ου χλαμυδας. αφιεις δε των αιχμαλωτων ο σευθης εις τα ορη ελεγεν οτι ει μη καταβησονται οικησοντες και πεισονται, οτι κατακαυσει και τουτων τας κωμας και τον σιτον, και απολουνται τωι λιμωι. εκ τουτου κατεβαινον και γυναικες και παιδες και πρεσβυτεροι: οι δε νεωτεροι εν ταις υπο το ορος κωμαις ηυλιζοντο. και ο σευθης καταμαθων εκελευσε τον ξενοφωντα των οπλιτων τους νεωτατους λαβοντα συνεπισπεσθαι. και ανασταντες της νυκτος αμα τηι ημεραι παρησαν εις τας κωμας. και οι μεν πλειστοι εξεφυγον: πλησιον γαρ ην το ορος: οσους δε ελαβε κατηκοντισεν αφειδως σευθης. επισθενης δ' ην τις ολυνθιος παιδεραστης, ος ιδων παιδα καλον ηβασκοντα αρτι πελτην εχοντα μελλοντα αποθνηισκειν, προσδραμων ξενοφωντα ικετευε βοηθησαι παιδι καλωι. και ος προσελθων τωι σευθηι δειται μη αποκτειναι τον παιδα, και του επισθενους διηγειται τον τροπον, και οτι λοχον ποτε συνελεξατο σκοπων ουδεν αλλο η ει τινες ειεν καλοι, και μετα τουτων ην ανηρ αγαθος. ο δε σευθης ηρετο: η και θελοις αν, ω επισθενες, υπερ τουτου αποθανειν; ο δ' υπερανατεινας τον τραχηλον, παιε, εφη, ει κελευει ο παις και μελλει χαριν ειδεναι. επηρετο ο σευθης τον παιδα ει παισειεν αυτον αντ' εκεινου. ουκ εια ο παις, αλλ' ικετευε μηδετερον κατακαινειν. ενταυθα ο επισθενης περιλαβων τον παιδα ειπεν: ωρα σοι, ω σευθη, περι τουδε μοι διαμαχεσθαι: ου γαρ μεθησω τον παιδα. ο δε σευθης γελων ταυτα μεν εια: εδοξε δε αυτωι αυτου αυλισθηναι, ινα μηδ' εκ τουτων των κωμων οι επι του ορους τρεφοιντο. και αυτος μεν εν τωι πεδιωι υποκαταβας εσκηνου, ο δε ξενοφων εχων τους επιλεκτους εν τηι υπο το ορος ανωτατω κωμηι, και οι αλλοι ελληνες εν τοις ορεινοις καλουμενοις θραιξι πλησιον κατεσκηνησαν. εκ τουτου ημεραι τ' ου πολλαι διετριβοντο και οι εκ του ορους θραικες καταβαινοντες προς τον σευθην περι σπονδων και ομηρων διεπραττοντο. και ο ξενοφων ελθων ελεγε τωι σευθηι οτι εν πονηροις σκηνοιεν και πλησιον ειεν οι πολεμιοι: ηδιον τ' αν εξω αυλιζεσθαι εφη εν εχυροις χωριοις μαλλον η εν τοις στεγνοις, ωστε απολεσθαι. ο δε θαρρειν εκελευε και εδειξεν ομηρους παροντας αυτων. εδεοντο δε και αυτου ξενοφωντος καταβαινοντες τινες των εκ του ορους συμπραξαι σφισι τας σπονδας. ο δ' ωμολογει και θαρρειν εκελευε και ηγγυατο μηδεν αυτους κακον πεισεσθαι πειθομενους σευθηι. οι δ' αρα ταυτ' ελεγον κατασκοπης ενεκα. ταυτα μεν της ημερας εγενετο: εις δε την επιουσαν νυκατα επιτιθενται ελθοντες εκ του ορους οι θυνοι. και ηγεμων μεν ην ο δεσποτης εκαστης της οικιας: χαλεπον γαρ ην αλλως τας οικιας σκοτους οντος ανευρισκειν εν ταις κωμαις: και γαρ αι οικιαι κυκλωι περιεσταυρωντο μεγαλοις σταυροις των προβατων ενεκα. επει δ' εγενοντο κατα τας θυρας εκαστου του οικηματος, οι μεν εισηκοντιζον, οι δε τοις σκυταλοις εβαλλον, α εχειν εφασαν ως αποκοψοντες των δορατων τας λογχας, οι δ' ενεπιμπρασαν, και ξενοφωντα ονομαστι καλουντες εξιοντα εκελευον αποθνηισκειν, η αυτου εφασαν κατακαυθησεσθαι αυτον. και ηδη τε δια του οροφου εφαινετο πυρ, και εντεθωρακισμενοι οι περι τον ξενοφωντα ενδον ησαν ασπιδας και μαχαιρας και κρανη εχοντες, και σιλανος μακιστιος ετων ως οκτωκαιδεκα σημαινει τηι σαλπιγγι: και ευθυς εκπηδωσιν εσπασμενοι τα ξιφη και οι εκ των αλλων σκηνωματων. οι δε θραικες φευγουσιν, ωσπερ δη τροπος ην αυτοις, οπισθεν περιβαλλομενοι τας πελτας: και αυτων υπεραλλομενων τους σταυρους εληφθησαν τινες κρεμασθεντες ενεχομενων των πελτων τοις σταυροις: οι δε και απεθανον αμαρτοντες των εξοδων: οι δε ελληνες εδιωκον εξω της κωμης. των δε θυνων υποστραφεντες τινες εν τωι σκοτει τους παρατρεχοντας παρ' οικιαν καιομενην ηκοντιζον εις το φως εκ του σκοτους: και ετρωσαν ιερωνυμον τε †και ευοδεα† λοχαγον και θεογενην λοκρον λοχαγον: απεθανε δε ουδεις: κατεκαυθη μεντοι και εσθης τινων και σκευη. σευθης δε ηκε βοηθων συν επτα ιππευσι τοις πρωτοις και τον σαλπικτην εχων τον θραικιον. και επειπερ ηισθετο, οσονπερ χρονον εβοηθει, τοσουτον και το κερας εφθεγγετο αυτωι: ωστε και τουτο φοβον συμπαρεσχε τοις πολεμιοις. επει δ' ηλθεν, εδεξιουτο τε και ελεγεν οτι οιοιτο τεθνεωτας πολλους ευρησειν. εκ τουτου ο ξενοφων δειται τους ομηρους τε αυτωι παραδουναι και επι το ορος, ει βουλεται, συστρατευεσθαι: ει δε μη, αυτον εασαι. τηι ουν υστεραιαι παραδιδωσιν ο σευθης τους ομηρους, πρεσβυτερους ανδρας ηδη, τους κρατιστους, ως εφασαν, των ιρεινων, και αυτος ερχεται συν τηι δυναμει. ηδη δε ειχε και τριπλασιαν δυναμιν ο σευθης: εκ γαρ των οδρυσων ακουοντες α πραττει ο σευθης πολλοι κατεβαινον συστρατευσομενοι. οι δε θυνοι επει ειδον απο του ορους πολλους μεν οπλιτας, πολλους δε πελταστας, πολλους δε ιππεας, καταβαντες ικετευον σπεισασθαι, και παντα ωμολογουν ποιησειν και πιστα λαμβανειν εκελευον. ο δε σευθης καλεσας τον ξενοφωντα επεδεικνυεν α λεγοιεν, και ουκ αν εφη σπεισασθαι, ει ξενοφων βουλοιτο τιμωρησασθαι αυτους της επιθεσεως. ο δ' ειπεν: αλλ' εγωγε ικανην νομιζω και νυν δικην εχειν, ει ουτοι δουλοι εσονται αντ' ελευθερων. συμβουλευειν μεντοι εφη αυτωι το λοιπον ομηρους λαμβανειν τους δυνατωτατους κακον τι ποιειν, τους δε γεροντας οικοι εαν. οι μεν ουν ταυτηι παντες δη προσωμολογουν. υπερβαλλουσι δε προς τους υπερ βυζαντιου θραικας εις το δελτα καλουμενον: αυτη δ' ην ουκετι αρχη μαισαδου, αλλα τηρους του οδρυσου [αρχαιου τινος]. και ο ηρακλειδης ενταυθα εχων την τιμην της λειας παρην. και σευθης εξαγαγων ζευγη ημιονικα τρια (ου γαρ ην πλειω), τα δ' αλλα βοεικα, καλεσας ξενοφωντα εκελευε λαβειν, τα δ' αλλα διανειμαι τοις στρατηγοις και λοχαγοις. ξενοφων δε ειπεν: εμοι τοινυν αρκει και αυθις λαβειν: τουτοις δε τοις στρατηγοις δωρου οι συν εμοι ηκολουθησαν και λοχαγοις. και των ζευγων λαμβανει εν μεν τιμασιων ο δαρδανευς, εν δε κλεανωρ ο ορχομενιος, εν δε φρυνισκος ο αχαιος: τα δε βοεικα ζευγη τοις λοχαγοις κατεμερισθη. τον δε μισθον αποδιδωσιν εξεληλυθοτος ηδη του μηνος εικοσι μονον ημερων: ο γαρ ηρακλειδης ελεγεν οτι ου πλεον εμπολησαι. ο ουν ξενοφων αχθεσθεις ειπεν επομοσας: δοκεις μοι, ω ηρακλειδη, ουχ ως δει κηδεσθαι σευθου: ει γαρ εκηδου, ηκες αν φερων πληρη τον μισθον και προσδανεισαμενος, ει μη αλλως εδυνω, και αποδομενος τα σαυτου ιματια. εντευθεν ο ηρακλειδης ηχθεσθη τε και εδεισε μη εκ της σευθου φιλιας εκβληθειη, και ο τι εδυνατο απο ταυτης της ημερας ξενοφωντα διεβαλλε προς σευθην. οι μεν δη στρατιωται ξενοφωντι ενεκαλουν οτι ουκ ειχον τον μισθον: σευθης δε ηχθετο αυτωι οτι εντονως τοις στρατιωταις απηιτει τον μισθον. και τεως μεν αιει εμεμνητο ως, επειδαν επι θαλατταν απελθηι, παραδωσει αυτωι βισανθην και γανον και νεον τειχος: απο δε τουτου του χρονου ουδενος ετι τουτων εμεμνητο. ο γαρ ηρακλειδης και τουτο διεβεβληκει ως ουκ ασφαλες ειη τειχη παραδιδοναι ανδρι δυναμιν εχοντι. εκ τουτου ο μεν ξενοφων εβουλευετο τι χρη ποιειν περι του ετι ανω στρατευεσθαι: ο δ' ηρακλειδης εισαγαγων τους αλλους στρατηγους προς σευθην λεγειν τε εκελευεν αυτους οτι ουδεν αν ηττον σφεις αγαγοιεν την στρατιαν η ξενοφων, τον τε μισθον υπισχνειτο αυτοις εντος ολιγων ημερων εκπλεων παρεσεσθαι δυοιν μηνοιν, και συστρατευεσθαι εκελευε. και ο τιμασιων ειπεν: εγω μεν τοινυν ουδ' αν πεντε μηνων μισθος μελληι ειναι στρατευσαιμην αν ανευ ξενοφωντος. και ο φρυνισκος και ο κλεανωρ συνωμολογουν τωι τιμασιωνι. εντευθεν ο σευθης ελοιδορει τον ηρακλειδην οτι ου παρεκαλει και ξενοφωντα. εκ δε τουτου παρακαλουσιν αυτον μονον. ο δε γνους του ηρακλειδου την πανουργιαν οτι βουλοιτο αυτον διαβαλλειν προς τους αλλους στρατηγους, παρερχεται λαβων τους τε στρατηγους παντας και τους λοχαγους. και επει παντες επεισθησαν, συνεστρατευοντο και αφικνουνται εν δεξιαι εχοντες τον ποντον δια των μελινοφαγων καλουμενων θραικων εις τον σαλμυδησσον. ενθα των εις τον ποντον πλεουσων νεων πολλαι οκελλουσι και εκπιπτουσι: τεναγος γαρ εστιν επι παμπολυ της θαλαττης. και θραικες οι κατα ταυτα οικουντες στηλας ορισαμενοι τα καθ' αυτους εκπιπτοντα εκαστοι ληιζονται: τεως δε ελεγον πριν ορισασθαι αρπαζοντας πολλους υπ' αλληλων αποθνηισκειν. ενταυθα ηυρισκοντο πολλαι μεν κλιναι, πολλα δε κιβωτια, πολλαι δε βιβλοι γεγραμμεναι, και ταλλα πολλα οσα εν ξυλινοις τευχεσι ναυκληροι αγουσιν. εντευθεν ταυτα καταστρεψαμενοι απηισαν παλιν. ενθα δη σευθης ειχε στρατευμα ηδη πλεον του ελληνικου: εκ τε γαρ οδρυσων πολυ ετι πλειους κατεβεβηκεσαν και οι αιει πειθομενοι συνεστρατευοντο. κατηυλισθησαν δ' εν τωι πεδιωι υπερ σηλυμβριας οσον τριακοντα σταδιους απεχοντες της θαλαττης. και μισθος μεν ουδεις πω εφαινετο: προς δε τον ξενοφωντα οι τε στρατιωται παγχαλεπως ειχον ο τε σευθης ουκετι οικειως διεκειτο, αλλ' οποτε συγγενεσθαι αυτωι βουλομενος ελθοι, πολλαι ηδη ασχολιαι εφαινοντο. εν τουτωι τωι χρονωι σχεδον ηδη δυο μηνων οντων αφικνειται χαρμινος τε ο λακων και πολυνικος παρα θιβρωνος, και λεγουσιν οτι λακεδαιμονιοις δοκει στρατευεσθαι επι τισσαφερνην, και θιβρων εκπεπλευκεν ως πολεμησων, και δειται ταυτης της στρατιας και λεγει οτι δαρεικος εκαστωι εσται μισθος του μηνος, και τοις λοχαγοις διμοιρια, τοις δε στρατηγοις τετραμοιρια. επει δ' ηλθον οι λακεδαιμονιοι, ευθυς ο ηρακλειδης πυθομενος οτι επι το στρατευμα ηκουσι λεγει τωι σευθηι οτι καλλιστον τι γεγενηται: οι μεν γαρ λακεδαιμονιοι δεονται του στρατευματος, συ δε ουκετι δεηι: αποδιδους δε το στρατευμα χαριηι αυτοις, σε δε ουκετι απαιτησουσι τον μισθον, αλλ' απαλλαξονται εκ της χωρας. ακουσας ταυτα ο σευθης κελευει παραγειν: και επει ειπον οτι επι το στρατευμα ηκουσιν, ελεγεν οτι το στρατευμα αποδιδωσι, φιλος τε και συμμαχος ειναι βουλεται, καλει τε αυτους επι ξενια: και εξενιζε μεγαλοπρεπως. ξενοφωντα δε ουκ εκαλει, ουδε των αλλων στρατηγων ουδενα. ερωτωντων δε των λακεδαιμονιων τις ανηρ ειη ξενοφων απεκρινατο οτι τα μεν αλλα ειη ου κακος, φιλοστρατιωτης δε: και δια τουτο χειρον εστιν αυτωι. και οι ειπον: αλλ' η δημαγωγει ο ανηρ τους ανδρας; και ο ηρακλειδης, πανυ μεν ουν, εφη. αρ' ουν, εφασαν, μη και ημιν εναντιωσεται της απαγωγης; αλλ' ην υμεις, εφη ο ηρακλειδης, συλλεξαντες αυτους υποσχησθε τον μισθον, ολιγον εκεινωι προσχοντες αποδραμουνται συν υμιν. πως ουν αν, εφασαν, ημιν συλλεγειεν; αυριον υμας, εφη ο ηρακλειδης, πρωι αξομεν προς αυτους: και οιδα, εφη, οτι επειδαν υμας ιδωσιν, ασμενοι συνδραμουνται. αυτη μεν η ημερα ουτως εληξεν. τηι δ' υστεραιαι αγουσιν επι το στρατευμα τους λακωνας σευθης τε και ηρακλειδης, και συλλεγεται η στρατια. τω δε λακωνε ελεγετην οτι λακεδαιμονιοις δοκει πολεμειν τισσαφερνει τωι υμας αδικησαντι: ην ουν ιητε συν ημιν, τον τε εχθρον τιμωρησεσθε και δαρεικον εκαστος οισει του μηνος υμων, λοχαγος δε το διπλουν, στρατηγος δε το τετραπλουν. και οι στρατιωται ασμενοι τε ηκουσαν και ευθυς ανισταται τις των αρκαδων του ξενοφωντος κατηγορησων. παρην δε και σευθης βουλομενος ειδεναι τι πραχθησεται, και εν επηκοωι ειστηκει εχων ερμηνεα: ξυνιει δε και αυτος ελληνιστι τα πλειστα. ενθα δη λεγει ο αρκας: αλλ' ημεις μεν, ω λακεδαιμονιοι, και παλαι αν ημεν παρ' υμιν, ει μη ξενοφων ημας δευρο πεισας απηγαγεν, ενθα δη ημεις μεν τον δεινον χειμωνα στρατευομενοι και νυκτα και ημεραν ουδεν πεπαυμεθα: ο δε τους ημετερους πονους εχει: και σευθης εκεινον μεν ιδιαι πεπλουτικεν, ημας δε αποστερει τον μισθον: ωστε [ο γε πρωτος λεγων] εγω μεν ει τουτον ιδοιμι καταλευσθεντα και δοντα δικην ων ημας περιειλκε, και τον μισθον αν μοι δοκω εχειν και ουδεν επι τοις πεπονημενοις αχθεσθαι. μετα τουτον αλλος ανεστη ομοιως και αλλος. εκ δε τουτου ξενοφων ελεξεν ωδε. αλλα παντα μεν αρα ανθρωπον οντα προσδοκαν δει, οποτε γε και εγω νυν υφ' υμων αιτιας εχω εν ωι πλειστην προθυμιαν εμαυτωι γε δοκω συνειδεναι περι υμας παρεσχημενος. απετραπομην μεν γε ηδη οικαδε ωρμημενος, ου μα τον δια ουτοι πυνθανομενος υμας ευ πραττειν, αλλα μαλλον ακουων εν αποροις ειναι ως ωφελησων ει τι δυναιμην. επει δε ηλθον, σευθου τουτουι πολλους αγγελους προς εμε πεμποντος και πολλα υπισχνουμενου μοι, ει πεισαιμι υμας προς αυτον ελθειν, τουτο μεν ουκ επεχειρησα ποιειν, ως αυτοι υμεις επιστασθε. ηγον δε οθεν ωιομην ταχιστ' αν υμας εις την ασιαν διαβηναι. ταυτα γαρ και βελτιστα ενομιζον υμιν ειναι και υμας ηιδειν βουλομενους. επει δ' αρισταρχος ελθων συν τριηρεσιν εκωλυε διαπλειν ημας, εκ τουτου, οπερ εικος δηπου ην, συνελεξα υμας, οπως βουλευσαιμεθα ο τι χρη ποιειν. ουκουν υμεις ακουοντες μεν αρισταρχου επιταττοντος υμιν εις χερρονησον πορευεσθαι, ακουοντες δε σευθου πειθοντος εαυτωι συστρατευεσθαι, παντες μεν ελεγετε συν σευθηι ιεναι, παντες δ' εψηφισασθε ταυτα. τι ουν εγω ενταυθα ηδικησα αγαγων υμας ενθα πασιν υμιν εδοκει; επει γε μην ψευδεσθαι ηρξατο σευθης περι του μισθου, ει μεν επαινω αυτον, δικαιως αν με και αιτιωισθε και μισοιτε: ει δε προσθεν αυτωι παντων μαλιστα φιλος ων νυν παντων διαφορωτατος ειμι, πως αν ετι δικαιως υμας αιρουμενος αντι σευθου υφ' υμων αιτιαν εχοιμι περι ων προς τουτον διαφερομαι; αλλ' ειποιτ' αν οτι εξεστι και τα υμετερα εχοντα παρα σευθου τεχναζειν. ουκουν δηλον τουτο γε εστιν, ειπερ εμοι ετελει τι σευθης, ουχ ουτως ετελει δηπου ως ων τε εμοι δοιη στεροιτο και αλλα υμιν αποτεισειεν, αλλ' οιμαι, ει εδιδου, επι τουτωι αν εδιδου οπως εμοι δους μειον μη αποδοιη υμιν το πλεον. ει τοινυν ουτως εχειν οιεσθε, εξεστιν υμιν αυτικα μαλα ματαιαν ταυτην την πραξιν αμφοτεροις ημιν ποιησαι, εαν πραττητε αυτον τα χρηματα. δηλον γαρ οτι σευθης, ει εχω τι παρ' αυτου, απαιτησει με, και απαιτησει μεντοι δικαιως, εαν μη βεβαιω την πραξιν αυτωι εφ' ηι εδωροδοκουν. αλλα πολλου μοι δοκω δειν τα υμετερα εχειν: ομνυω γαρ υμιν θεους απαντας και πασας μηδ' α εμοι ιδιαι υπεσχετο σευθης εχειν: παρεστι δε και αυτος και ακουων συνοιδε μοι ει επιορκω: ινα δε μαλλον θαυμασητε, συνεπομνυμι μηδε α οι αλλοι στρατηγοι ελαβον ειληφεναι, μη τοινυν μηδε οσα των λοχαγων ενιοι. και τι δη ταυτ' εποιουν; ωιμην, ανδρες, οσωι, μαλλον συμφεροιμι τουτωι την τοτε πενιαν, τοσουτωι μαλλον αυτον φιλον ποιη σεσθαι, οποτε δυνασθειη. εγω δε αμα τε αυτον ορω ευ πραττοντα και γιγνωσκω δη αυτου την γνωμην. ειποι δη τις αν, ουκουν αισχυνηι ουτω μωρως εξαπατωμενος; ναι μα δια ηισχυνομην μενταν, ει υπο πολεμιου γε οντος εξηπατηθην: φιλωι δε οντι εξαπαταν αισχιον μοι δοκει ειναι η εξαπατασθαι. επει ει γε προς φιλους εστι φυλακη, πασαν οιδα ημας φυλαξαμενους ως μη παρασχειν τουτωι προφασιν δικαιαν μη αποδιδοναι ημιν α υπεσχετο: ουτε γαρ ηδικησαμεν τουτον ουδεν ουτε κατεβλακευσαμεν τα τουτου ουδε μην κατεδειλιασαμεν ουδεν εφ' ο τι ημας ουτος παρεκαλεσεν. αλλα, φαιητε αν, εδει τα ενεχυρα τοτε λαβειν, ως μηδ' ει εβουλετο εδυνατο εξαπαταν. προς ταυτα δη ακουσατε α εγω ουκ αν ποτε ειπον τουτου εναντιον, ει μη μοι πανταπασιν αγνωμονες εδοκειτε ειναι η λιαν εις εμε αχαριστοι. αναμνησθητε γαρ εν ποιοις τισι πραγμασιν οντες ετυγχανετε, εξ ων υμας εγω ανηγαγον προς σευθην. ουκ εις μεν περινθον προσηιτε [πολιν], αρισταρχος δ' υμας ο λακεδαιμονιος ουκ εια εισιεναι αποκλεισας τας πυλας; υπαιθριοι δ' εξω εστρατοπεδευετε, μεσος δε χειμων ην, αγοραι δε εχρησθε σπανια μεν ορωντες τα ωνια, σπανια δ' εχοντες οτων ωνησεσθε, αναγκη δε ην μενειν επι θραικης: τριηρεις γαρ εφορμουσαι εκωλυον διαπλειν: ει δε μενοι τις, εν πολεμιαι ειναι, ενθα πολλοι μεν ιππεις ησαν εναντιοι, πολλοι δε πελτασται, ημιν δε οπλιτικον μεν ην ωι αθροοι μεν ιοντες επι τας κωμας ισως αν εδυναμεθα σιτον λαμβανειν ουδεν τι αφθονον, οτωι δε διωκοντες αν η ανδραποδα η προβατα κατελαμβανομεν ουκ ην ημιν: ουτε γαρ ιππικον ουτε πελταστικον ετι εγω συνεστηκος κατελαβον παρ' υμιν. ει ουν εν τοιαυτηι αναγκηι οντων υμων μηδ' οντιναουν μισθον προσαιτησας σευθην συμμαχον υμιν προσελαβον, εχοντα και ιππεας και πελταστας ων υμεις προσεδεισθε, η κακως αν εδοκουν υμιν βεβουλευσθαι προ υμων; τουτων γαρ δηπου κοινωνησαντες και σιτον αφθονωτερον εν ταις κωμαις ηυρισκετε δια το αναγκαζεσθαι τους θραικας κατα σπουδην μαλλον φευγειν, και προβατων και ανδραποδων μαλλον μετεσχετε. και πολεμιον ουκετι ουδενα εωρωμεν επειδη το ιππικον ημιν προσεγενετο: τεως δε θαρραλεως ημιν εφειποντο οι πολεμιοι και ιππικωι και πελταστικωι κωλυοντες μηδαμηι κατ' ολιγους αποσκεδαννυμενους τα επιτηδεια αφθονωτερα ημας ποριζεσθαι. ει δε δη ο συμπαρεχων υμιν ταυτην την ασφαλειαν μη πανυ πολυν νισθον προσετελει της ασφαλειας, τουτο δη το σχετλιον παθημα και δια τουτο ουδαμηι οιεσθε χρηναι ζωντα εμε ανειναι; νυν δε δη πως απερχεσθε; ου διαχειμασαντες μεν εν αφθονοις τοις επιτηδειοις, περιττον δ' εχοντες τουτο ει τι ελαβετε παρα σευθου; τα γαρ των πολεμιων εδαπανατε. και ταυτα πραττοντες ουτε ανδρας επειδετε υμων αυτων αποθανοντας ουτε ζωντας απεβαλετε. ει δε τι καλον προς τους εν τηι ασιαι βαρβαρους επεπρακτο υμιν, ου και εκεινο σων εχετε και προς εκεινοις νυν αλλην ευκλειαν προσειληφατε και τους εν τηι ευρωπηι θραικας εφ' ους εστρατευσασθε κρατησαντες; εγω μεν υμας φημι δικαιως αν ων εμοι χαλεπαινετε τουτων τοις θεοις χαριν ειδεναι ως αγαθων. και τα μεν δη υμετερα τοιαυτα. αγετε δη προς θεων και τα εμα σκεψασθε ως εχει. εγω γαρ οτε μεν προτερον απηια οικαδε, εχων μεν επαινον πολυν προς υμων απεπορευομην, εχων δε δι' υμας και υπο των αλλων ελληνων ευκλειαν. επιστευομην δε υπο λακεδαιμονιων: ου γαρ αν με επεμπον παλιν προς υμας. νυν δε απερχομαι προς μεν λακεδαιμονιους υφ' υμων διαβεβλημενος, σευθηι δε απηχθημενος υπερ υμων, ον ηλπιζον ευ ποιησας μεθ' υμων αποστροφην και εμοι καλην και παισιν, ει γενοιντο, καταθησεσθαι. υμεις δ', υπερ ων εγω απηχθημαι τε πλειστα και ταυτα πολυ κρειττοσιν εμαυτου, πραγματευομενος τε ουδε νυν πω πεπαυμαι ο τι δυναμαι αγαθον υμιν, τοιαυτην εχετε γνωμην περι εμου. αλλ' εχετε μεν με ουτε φευγοντα λαβοντες ουτε αποδιδρασκοντα: ην δε ποιησητε α λεγετε, ιστε οτι ανδρα κατακεκονοτες εσεσθε πολλα μεν δη προ υμων αγρυπνησαντα, πολλα δε συν υμιν πονησαντα και κινδυνευσαντα και εν τωι μερει και παρα το μερος, θεων δ' ιλεων οντων και τροπαια βαρβαρων πολλα δη συν υμιν στησαμενον, οπως δε γε μηδενι των ελληνων πολεμιοι γενησθε, παν οσον εγω εδυναμην προς υμας διατειναμενον. και γαρ ουν νυν υμιν εξεστιν ανεπιληπτως πορευεσθαι οπηι αν ελησθε και κατα γην και κατα θαλατταν. υμεις δε, οτε πολλη υμιν ευπορια φαινεται, και πλειτε ενθα δη επεθυμειτε παλαι, δεονται τε υμων οι μεγιστον δυναμενοι, μισθος δε φαινεται, ηγεμονες δε ηκουσι λακεδαιμονιοι οι κρατιστοι νομιζομενοι ειναι, νυν δη καιρος υμιν δοκει ειναι ως ταχιστα εμε κατακαινειν; ου μην οτε γε εν τοις αποροις ημεν, ω παντων μνημονικωτατοι, αλλα και πατερα εμε εκαλειτε και αιει ως ευεργετου μεμνησεσθαι υπισχνεισθε. ου μεντοι αγνωμονες ουδε ουτοι εισιν οι νυν ηκοντες εφ' υμας: ωστε, ως εγω οιμαι, ουδε τουτοις δοκειτε βελτιονες ειναι τοιουτοι οντες περι εμε. ταυτ' ειπων επαυσατο. χαρμινος δε ο λακεδαιμονιος αναστας ειπεν: ου τω σιω, αλλ' εμοι μεντοι ου δικαιως δοκειτε τωι ανδρι τουτωι χαλεπαινειν: εχω γαρ και αυτος αυτωι μαρτυρησαι. σευθης γαρ ερωτωντος εμου και πολυνικου περι ξενοφωντος τις ανηρ ειη αλλο μεν ουδεν ειχε μεμψασθαι, αγαν δε φιλοστρατιωτην εφη αυτον ειναι: διο και χειρον αυτωι ειναι προς ημων τε των λακεδαιμονιων και προς αυτου. αναστας επι τουτωι ευρυλοχος λουσιατης αρκας ειπεν: και δοκει γε μοι, ανδρες λακεδαιμονιοι, τουτο υμας πρωτον ημων στρατηγησαι, παρα σευθου ημιν τον μισθον αναπραξαι η εκοντος η ακοντος, και μη προτερον ημας απαγαγειν. πολυκρατης δε αθηναιος ειπεν ενετος υπο ξενοφωντος: ορω γε μην, εφη, ω ανδρες, και ηρακλειδην ενταυθα παροντα, ος παραλαβων τα χρηματα α ημεις επονησαμεν, ταυτα αποδομενος ουτε σευθηι απεδωκεν ουτε ημιν τα γιγνομενα, αλλ' αυτος κλεψας πεπαται. ην ουν σωφρονωμεν, εξομεθα αυτου: ου γαρ δη ουτος γε, εφη, θραιξ εστιν, αλλ' ελλην ων ελληνας αδικει. ταυτα ακουσας ο ηρακλειδης μαλα εξεπλαγη: και προσελθων τωι σευθηι λεγει: ημεις ην σωφρονωμεν, απιμεν εντευθεν εκ της τουτων επικρατειας. και αναβαντες επι τους ιππους ωιχοντο απελαυνοντες εις το εαυτων στρατοπεδον. και εντευθεν σευθης πεμπει αβροζελμην τον εαυτου ερμηνεα προς ξενοφωντα και κελευει αυτον καταμειναι παρ' εαυτωι εχοντα χιλιους οπλιτας, και υπισχνειται αυτωι αποδωσειν τα τε χωρια τα επι θαλαττηι και τα αλλα α υπεσχετο. και εν απορρητωι ποιησαμενος λεγει οτι ακηκοε πολυνικου ως ει υποχειριος εσται λακεδαιμονιοις, σαφως αποθανοιτο υπο θιβρωνος. επεστελλον δε ταυτα και αλλοι πολλοι τωι ξενοφωντι ως διαβεβλημενος ειη και φυλαττεσθαι δεοι. ο δε ακουων ταυτα δυο ιερεια λαβων εθυετο τωι διι τωι βασιλει ποτερα οι λωιον και αμεινον ειη μενειν παρα σευθηι εφ' οις σευθης λεγει η απιεναι συν τωι στρατευματι. αναιρει αυτωι απιεναι. εντευθεν σευθης μεν απεστρατοπεδευσατο προσωτερω: οι δε ελληνες εσκηνησαν εις κωμας οθεν εμελλον πλειστα επισιτισαμενοι επι θαλατταν ηξειν. αι δε κωμαι αυται ησαν δεδομεναι υπο σευθου μηδοσαδηι. ορων ουν ο μηδοσαδης δαπανωμενα τα εαυτου εν ταις κωμαις υπο των ελληνων χαλεπως εφερε: και λαβων ανδρα οδρυσην δυνατωτατον των ανωθεν καταβεβηκοτων και ιππεας οσον τριακοντα ερχεται και προκαλειται ξενοφωντα εκ του ελληνικου στρατευματος. και ος λαβων τινας των λοχαγων και αλλους των επιτηδειων προσερχεται. ενθα δη λεγει μηδοσαδης: αδικειτε, ω ξενοφων, τας ημετερας κωμας πορθουντες. προλεγομεν ουν υμιν, εγω τε υπερ σευθου και οδε ανηρ παρα μηδοκου ηκων του ανω βασιλεως, απιεναι εκ της χωρας: ει δε μη, ουκ επιτρεψομεν υμιν, αλλ' εαν ποιητε κακως την ημετεραν χωραν, ως πολεμιους αλεξομεθα. ο δε ξενοφων ακουσας ταυτα ειπεν: αλλα σοι μεν τοιαυτα λεγοντι και αποκρινασθαι χαλεπον: τουτου δ' ενεκα του νεανισκου λεξω, ιν' ειδηι οιοι τε υμεις εστε και οιοι ημεις. ημεις μεν γαρ, εφη, πριν υμιν φιλοι γενεσθαι επορευομεθα δια ταυτης της χωρας οποι εβουλομεθα, ην μεν εθελοιμεν πορθουντες, ην δε θελοιμεν καιοντες, και συ οποτε προς ημας ελθοις πρεσβευων, ηυλιζου τοτε παρ' ημιν ουδενα φοβουμενος των πολεμιων: υμεις δε ουκ ηιτε εις τηνδε την χωραν, η ει ποτε ελθοιτε, ως εν κρειττονων χωραι ηυλιζεσθε εγκεχαλινωμενοις τοις ιπποις. επει δε ημιν φιλοι εγενεσθε και δι' ημας συν θεοις εχετε τηνδε την χωραν, νυν δη εξελαυνετε ημας εκ τησδε της χωρας ην παρ' ημων, εχοντων κατα κρατος, παρελαβετε: ως γαρ αυτος οισθα, οι πολεμιοι ουχ ικανοι ησαν ημας εξελαυνειν. και ουχ οπως δωρα δους και ευ ποιησας ανθ' ων ευ επαθες αξιοις ημας αποπεμψασθαι, αλλ' αποπορευομενους ημας ουδ' εναυλισθηναι οσον δυνασαι επιτρεπεις. και ταυτα λεγων ουτε θεους αισχυνηι ουτε τονδε τον ανδρα, ος νυν μεν σε οραι πλουτουντα, πριν δε ημιν φιλον γενεσθαι απο ληιστειας τον βιον εχοντα, ως αυτος εφησθα. αταρ τι και προς εμε λεγεις ταυτα; εφη: ου γαρ εγωγ' ετι αρχω, αλλα λακεδαιμονιοι, οις υμεις παρεδωκατε το στρατευμα απαγαγειν ουδεν εμε παρακαλεσαντες, ω θαυμαστοτατοι, οπως ωσπερ απηχθανομην αυτοις οτε προς υμας ηγον, ουτω και χαρισαιμην νυν αποδιδους. επει ταυτα ηκουσεν ο οδρυσης, ειπεν: εγω μων, ω μηδοσαδες, κατα της γης καταδυομαι υπο της αισχυνης ακουων ταυτα. και ει μεν προσθεν ηπισταμην, ουδ' αν συνηκολουθησα σοι: και νυν απειμι. ουδε γαρ αν μηδοκος με ο βασιλευς επαινοιη, ει εξελαυνοιμι τους ευεργετας. ταυτ' ειπων αναβας επι τον ιππον απηλαυνε και συν αυτωι οι αλλοι ιππεις πλην τετταρων η πεντε. ο δε μηδοσαδης (ελυπει γαρ αυτον η χωρα πορθουμενη), εκελευε τον ξενοφωντα καλεσαι τω λακεδαιμονιω. και ος λαβων τους επιτηδειοτατους προσηλθε τωι χαρμινωι και πολυνικωι και ελεγεν οτι καλει αυτους μηδοσαδης προερων απερ αυτωι, απιεναι εκ της χωρας. οιομαι αν ουν, εφη, υμας απολαβειν τηι στρατιαι τον οφειλομενον μισθον, ει ειποιτε οτι δεδεηται υμων η στρατια συναναπραξαι τον μισθον η παρ' εκοντος η παρ' ακοντος σευθου, και οτι τουτων τυχοντες προθυμως αν συνεπεσθαι υμιν φασι: και οτι δικαια υμιν δοκουσι λεγειν: και οτι υπεσχεσθε αυτοις τοτε απιεναι οταν τα δικαια εχωσιν οι στρατιωται. ακουσαντες οι λακωνες ταυτα εφασαν ερειν και αλλα οποια αν δυνωνται κρατιστα: και ευθυς επορευοντο εχοντες παντας τους επικαιριους. ελθων δε ελεξε χαρμινος: ει μεν συ τι εχεις, ω μηδοσαδες, προς ημας λεγειν, ει δε μη, ημεις προς σε εχομεν. ο δε μηδοσαδης μαλα δη υφειμενως: αλλ' εγω μεν λεγω, εφη, και σευθης τα αυτα, οτι αξιουμεν τους φιλους ημιν γεγενημενους μη κακως πασχειν υφ' υμων. ο τι γαρ αν τουτους κακως ποιητε ημας ηδη ποιειτε: ημετεροι γαρ εισιν. ημεις τοινυν, εφασαν οι λακωνες, απιοιμεν αν οποτε τον μισθον εχοιεν οι ταυτα υμιν καταπραξαντες: ει δε μη, ερχομεθα μεν και νυν βοηθησοντες τουτοις και τιμωρησομενοι ανδρας οι τουτους παρα τους ορκους ηδικησαν. ην δε δη και υμεις τοιουτοι ητε, ενθενδε αρξομεθα τα δικαια λαμβανειν. ο δε ξενοφων ειπεν: εθελοιτε αν τουτοις, ω μηδοσαδες, επιτρεψαι, επειδη φιλους εφατε ειναι υμιν, εν ων τηι χωραι εσμεν, οποτερ' αν ψηφισωνται, ειθ' υμας προσηκεν εκ της χωρας απιεναι ειθ' ημας; ο δε ταυτα μεν ουκ εφη: εκελευε δε μαλιστα μεν αυτω τω λακωνε ελθειν παρα σευθην περι του μισθου, και οιεσθαι αν σευθην πεισαι: ει δε μη, ξενοφωντα συν αυτωι πεμπειν, και συμπραξειν υπισχνειτο. εδειτο δε τας κωμας μη καιειν. εντευθεν πεμπουσι ξενοφωντα και συν αυτωι οι εδοκουν επιτηδειοτατοι ειναι. ο δε ελθων λεγει προς σευθην: ουδεν απαιτησων, ω σευθη, παρειμι, αλλα διδαξων, ην δυνωμαι, ως ου δικαιως μοι ηχθεσθης οτι υπερ των στρατιωτων απηιτουν σε προθυμως α υπεσχου αυτοις: σοι γαρ εγωγε ουχ ηττον ενομιζον συμφορον ειναι αποδουναι η εκεινοις απολαβειν. πρωτον μεν γαρ οιδα μετα τους θεους εις το φανερον σε τουτους καταστησαντας, επει γε βασιλεα σε εποιησαν πολλης χωρας και πολλων ανθρωπων: ωστε ουχ οιον τε σοι λανθανειν ουτε ην τι καλον ουτε ην τι αισχρον ποιησηις. τοιουτωι δε οντι ανδρι μεγα μεν μοι εδοκει ειναι μη δοκειν αχαριστως αποπεμψασθαι ανδρας ευεργετας, μεγα δε ευ ακουειν υπο εξακισχιλιων ανθρωπων, το δε μεγιστον μηδαμως απιστον σαυτον καταστησαι ο τι λεγοις. ορω γαρ των μεν απιστων ματαιους και αδυνατους και ατιμους τους λογους πλανωμενους: οι δ' αν φανεροι ωσιν αληθειαν ασκουντες, τουτων οι λογοι, ην τι δεωνται, ουδεν μειον δυνανται ανυσασθαι η αλλων η βια: ην τε τινας σωφρονιζειν βουλωνται, γιγνωσκω τας τουτων απειλας ουχ ηττον σωφρονιζουσας η αλλων το ηδη κολαζειν: ην τε τωι τι υπισχνωνται οι τοιουτοι ανδρες, ουδεν μειον διαπραττονται η αλλοι παραχρημα διδοντες: αναμνησθητι δε και συ τι προτελεσας ημιν συμμαχους ημας ελαβες. οισθ' οτι ουδεν: αλλα πιστευθεις αληθευσειν α ελεγες επηρας τοσουτους ανθρωπους συστρατευεσθαι τε και κατεργασασθαι σοι αρχην ου τριακοντα μονον αξιαν ταλαντων, οσα οιονται δειν ουτοι νυν απολαβειν, αλλα πολλαπλασιων. ουκουν τουτο μεν πρωτον το πιστευεσθαι, το και την βασιλειαν σοι κατεργασαμενον, τουτων των χρηματων πιπρασκεται. ιθι δη αναμνησθητι πως μεγα ηγου τοτε καταπραξαι α νυν καταστρεψαμενος εχεις. εγω μεν ευ οιδ' οτι ηυξω αν τα νυν πεπραγμενα μαλλον σοι καταπραχθηναι η πολλαπλασια τουτων των χρηματων γενεσθαι. εμοι τοινυν μειζον βλαβος και αισχιον δοκει ειναι το ταυτα νυν μη κατασχειν η τοτε μη λαβειν, οσωιπερ χαλεπωτερον εκ πλουσιου πενητα γενεσθαι η αρχην μη πλουτησαι, και οσωι λυπηροτερον εκ βασιλεως ιδιωτην φανηναι η αρχην μη βασιλευσαι. ουκουν επιστασαι μεν οτι οι νυν σοι υπηκοοι γενομενοι ου φιλιαι τηι σηι επεισθησαν υπο σου αρχεσθαι αλλ' αναγκηι, και οτι επιχειροιεν αν παλιν ελευθεροι γιγνεσθαι, ει μη τις αυτους φοβος κατεχοι. ποτερως ουν οιει μαλλον αν φοβεισθαι τε αυτους και σωφρονειν τα προς σε, ει ορωιεν σοι τους στρατιωτας ουτω διακειμενους ως νυν τε μενοντας αν, ει συ κελευοις, αυθις τ' αν ταχυ ελθοντας, ει δεοι, αλλους τε τουτων περι σου ακουοντας πολλα αγαθα ταχυ αν σοι οποτε βουλοιο παραγενεσθαι, η ει καταδοξασειαν μητ' αν αλλους σοι ελθειν δι' απιστιαν εκ των νυν γεγενημενων τουτους τε αυτοις ευνουστερους ειναι η σοι; αλλα μην ουδε πληθει γε ημων λειφθεντες υπειξαν σοι, αλλα προστατων αποριαι. ουκουν νυν και τουτο κινδυνος μη λαβωσι προστατας αυτων τινας τουτων οι νομιζουσιν υπο σου αδικεισθαι, η και τουτων κρειττονας τους λακεδαιμονιους, εαν μεν οι στρατιωται υπισχνωνται προθυμοτερον αυτοις συστρατευσεσθαι, αν τα παρα σου νυν αναπραξωσιν, οι δε λακεδαιμονιοι δια το δεισθαι της στρατιας συναινεσωσιν αυτοις ταυτα. οτι γε μην οι νυν υπο σοι θραικες γενομενοι πολυ αν προθυμοτερον ιοιεν επι σε η συν σοι ουκ αδηλον: σου μεν γαρ κρατουντος δουλεια υπαρχει αυτοις, κρατουμενου δε σου ελευθερια. ει δε και της χωρας προνοεισθαι ηδη τι δει ως σης ουσης, ποτερως αν οιει απαθη κακων μαλλον αυτην ειναι, ει ουτοι οι στρατιωται απολαβοντες α εγκαλουσιν ειρηνην καταλιποντες οιχοιντο, η ει ουτοι τε μενοιεν ως εν πολεμιαι συ τε αλλους πειρωιο πλεονας τουτων εχων αντιστρατοπεδευεσθαι δεομενους των επιτηδειων; αργυριον δε ποτερως αν πλεον αναλωθειη, ει τουτοις το οφειλομενον αποδοθειη, η ει ταυτα τε οφειλοιντο αλλους τε κρειττονας δεοι σε μισθουσθαι; αλλα γαρ ηρακλειδηι, ως προς εμε εδηλου, παμπολυ δοκει τουτο το αργυριον ειναι. η μην πολυ γε εστιν ελαττον νυν σοι και λαβειν τουτο και αποδουναι η πριν ημας ελθειν προς σε δεκατον τουτου μερος. ου γαρ αριθμος εστιν ο οριζων το πολυ και το ολιγον, αλλ' η δυναμις του τε αποδιδοντος και λαμβανοντος. σοι δε νυν η κατ' ενιαυτον προσοδος πλειων εσται η εμπροσθεν τα παροντα παντα α εκεκτησο. εγω μεν, ω σευθη, ταυτα ως φιλου οντος σου προυνοουμην, οπως συ τε αξιος δοκοιης ειναι ων οι θεοι σοι εδωκαν αγαθων εγω τε μη διαφθαρειην εν τηι στρατιαι. ευ γαρ ισθι οτι νυν εγω ουτ' αν εχθρον βουλομενος κακως ποιησαι δυνηθειην συν ταυτηι τηι στρατιαι ουτ' αν ει σοι παλιν βουλοιμην βοηθησαι, ικανος αν γενοιμην. ουτω γαρ προς με η στρατια διακειται. καιτοι αυτον σε μαρτυρα συν θεοις ειδοσι ποιουμαι οτι ουτε εχω παρα σου επι τοις στρατιωταις ουδεν ουτε ηιτησα πωποτε εις το ιδιον τα εκεινων ουτε α υπεσχου μοι απηιτησα: ομνυμι δε σοι μηδε αποδιδοντος δεξασθαι αν, ει μη και οι στρατιωται εμελλον τα εαυτων συναπολαμβανειν. αισχρον γαρ ην τα μεν εμα διαπεπραχθαι, τα δ' εκεινων περιιδειν κακως εχοντα αλλως τε και τιμωμενον υπ' εκεινων. καιτοι ηρακλειδηι γε ληρος παντα δοκει ειναι προς το αργυριον εχειν εκ παντος τροπου: εγω δε, ω σευθη, ουδεν νομιζω ανδρι αλλως τε και αρχοντι καλλιον ειναι κτημα ουδε λαμπροτερον αρετης και δικαιοσυνης και γενναιοτητος. ο γαρ ταυτα εχων πλουτει μεν οντων φιλων πολλων, πλουτει δε αλλων βουλομενων γενεσθαι, και ευ μεν πραττων εχει τους συνησθησομενους, εαν δε τι σφαληι, ου σπανιζει των βοηθησοντων. αλλα γαρ ει μητε εκ των εργων κατεμαθες οτι σοι εκ της ψυχης φιλος ην, μητε εκ των εμων λογων δυνασαι τουτο γνωναι, αλλα τους των στρατιωτων λογους παντας κατανοησον: παρησθα γαρ και ηκουες α ελεγον οι ψεγειν εμε βουλομενοι. κατηγορουν γαρ μου προς λακεδαιμονιους ως σε περι πλειονος ποιοιμην η λακεδαιμονιους, αυτοι δ' ενεκαλουν εμοι ως μαλλον μελει μοι οπως τα σα καλως εχοι η οπως τα εαυτων: εφασαν δε με και δωρα εχειν παρα σου. καιτοι τα δωρα ταυτα ποτερον οιει αυτους κακονοιαν τινα ενιδοντας μοι προς σε αιτιασθαι με εχειν παρα σου η προθυμιαν πολλην περι σε κατανοησαντας; εγω μεν οιμαι παντας ανθρωπους νομιζειν ευνοιαν δειν αποδεικνυσθαι τουτωι παρ' ου αν δωρα τις λαμβανηι. συ δε πριν μεν υπηρετησαι τι σοι εμε εδεξω ηδεως και ομμασι και φωνηι και ξενιοις και οσα εσοιτο υπισχνουμενος ουκ ενεπιμπλασο: επει δε κατεπραξας α εβουλου και γεγενησαι οσον εγω εδυναμην μεγιστος, νυν ουτω με ατιμον οντα εν τοις στρατιωταις τολμαις περιοραν; αλλα μην οτι σοι δοξει αποδουναι πιστευω και τον χρονον διδαξειν σε και αυτον γε σε ουχι ανεξεσθαι τους σοι προεμενους ευεργεσιαν ορωντα σοι εγκαλουντας. δεομαι ουν σου, οταν αποδιδωις, προθυμεισθαι εμε παρα τοις στρατιωταις τοιουτον ποιησαι οιονπερ και παρελαβες. ακουσας ταυτα ο σευθης κατηρασατο τωι αιτιωι του μη παλαι αποδεδοσθαι τον μισθον: και παντες ηρακλειδην τουτον υπωπτευσαν ειναι: εγω γαρ, εφη, ουτε διενοηθην πωποτε αποστερησαι αποδωσω τε. εντευθεν παλιν ειπεν ο ξενοφων: επει τοινυν διανοηι αποδιδοναι, νυν εγω σου δεομαι δι' εμου αποδουναι, και μη περιιδειν με δια σε ανομοιως εχοντα εν τηι στρατιαι νυν τε και οτε προς σε αφικομεθα. ο δ' ειπεν: αλλ' ουτ' εν τοις στρατιωταις εσει δι' εμε ατιμοτερος αν τε μενηις παρ' εμοι χιλιους μονους οπλιτας εχων, εγω σοι τα τε χωρια αποδωσω και ταλλα α υπεσχομην. ο δε παλιν ειπε: ταυτα μεν εχειν ουτως ουχ οιον τε: αποπεμπε δε ημας. και μην, εφη ο σευθης, και ασφαλεστερον γε σοι οιδα ον παρ' εμοι μενειν η απιεναι. ο δε παλιν ειπεν: αλλα την μεν σην προνοιαν επαινω: εμοι δε μενειν ουχ οιον τε: οπου δ' αν εγω εντιμοτερος ω, νομιζε και σοι τουτο αγαθον εσεσθαι. εντευθεν λεγει σευθης: αργυριον μεν ουκ εχω αλλ' η μικρον τι, και τουτο σοι διδωμι, ταλαντον: βους δε εξακοσιους και προβατα εις τετρακισχιλια και ανδραποδα εις εικοσι και εκατον. ταυτα λαβων και τους των αδικησαντων σε ομηρους προσλαβων απιθι. γελασας ο ξενοφων ειπεν: ην ουν μη εξικνηται ταυτ' εις τον μισθον, τινος ταλαντον φησω εχειν; αρ' ουκ, επειδη και επικινδυνον μοι εστιν, απιοντα γε αμεινον φυλαττεσθαι πετρους; ηκουες δε τας απειλας. τοτε μεν δη αυτου εμεινε. τηι δ' υστεραιαι απεδωκε τε αυτοις α υπεσχετο και τους ελωντας συνεπεμψεν. οι δε στρατιωται τεως μεν ελεγον ως ο ξενοφων οιχοιτο ως σευθην οικησων και α υπεσχετο αυτωι ληψομενος: επει δε ειδον, ησθησαν και προσεθεον. ξενοφων δ' επει ειδε χαρμινον τε και πολυνικον: ταυτα, εφη, σεσωσται δι' υμας τηι στρατιαι και παραδιδωμι αυτα εγω υμιν: υμεις δε διαθεμενοι διαδοτε τηι στρατιαι. οι μεν ουν παραλαβοντες και λαφυροπωλας καταστησαντες επωλουν, και πολλην ειχον αιτιαν. ξενοφων δε ου προσηιει, αλλα φανερος ην οικαδε παρασκευαζομενος: ου γαρ πω ψηφος αυτωι επηκτο αθηνησι περι φυγης. προσελθοντες δε αυτωι οι επιτηδειοι εν τωι στρατοπεδωι εδεοντο μη απελθειν πριν απαγαγοι το στρατευμα και θιβρωνι παραδοιη. εντευθεν διεπλευσαν εις λαμψακον, και απανται τωι ξενοφωντι ευκλειδης μαντις φλειασιος ο κλεαγορου υιος του τα εντοιχια εν λυκειωι γεγραφοτος. ουτος συνηδετο τωι ξενοφωντι οτι εσεσωστο, και ηρωτα αυτον ποσον χρυσιον εχοι. ο δ' αυτωι επομοσας ειπεν η μην εσεσθαι μηδε εφοδιον ικανον οικαδε απιοντι, ει μη αποδοιτο τον ιππον και α αμφ' αυτον ειχεν. ο δ' αυτωι ουκ επιστευεν. επει δ' επεμψαν λαμψακηνοι ξενια τωι ξενοφωντι και εθυε τωι απολλωνι, παρεστησατο τον ευκλειδην: ιδων δε τα ιερα ο ευκλειδης ειπεν οτι πειθοιτο αυτωι μη ειναι χρηματα. αλλ' οιδα, εφη, οτι καν μελληι ποτε εσεσθαι, φαινεται τι εμποδιον, αν μηδεν αλλο, συ σαυτωι. συνωμολογει ταυτα ο ξενοφων. ο δε ειπεν: εμποδιος γαρ σοι ο ζευς ο μειλιχιος εστι, και επηρετο ει ηδη θυσειεν, ωσπερ οικοι, εφη, ειωθειν εγω υμιν θυεσθαι και ολοκαυτειν. ο δ' ουκ εφη εξ οτου απεδημησε τεθυκεναι τουτωι τωι θεωι. συνεβουλευσεν ουν αυτωι θυεσθαι καθα ειωθει, και εφη συνοισειν επι το βελτιον. τηι δε υστεραιαι ξενοφων προσελθων εις οφρυνιον εθυετο και ωλοκαυτει χοιρους τωι πατριωι νομωι, και εκαλλιερει. και ταυτηι τηι ημεραι αφικνειται βιων και ναυσικλειδης χρηματα δωσοντες τωι στρατευματι, και ξενουνται τωι ξενοφωντι και ιππον ον εν λαμψακωι απεδοτο πεντηκοντα δαρεικων, υποπτευοντες αυτον δι' ενδειαν πεπρακεναι, οτι ηκουον αυτον ηδεσθαι τωι ιππωι, λυσαμενοι απεδοσαν και την τιμην ουκ ηθελον απολαβειν. εντευθεν επορευοντο δια της τρωιαδος, και υπερβαντες την ιδην εις αντανδρον αφικνουνται πρωτον, ειτα παρα θαλατταν πορευομενοι [της ασιας] εις θηβης πεδιον. εντευθεν δι' αδραμυττιου και κερτωνου οδευσαντες εις καικου πεδιον ελθοντες περγαμον καταλαμβανουσι της μυσιας. ενταυθα δη ξενουται ξενοφων ελλαδι τηι γογγυλου του ερετριεως γυναικι και γοργιωνος και γογγυλου μητρι. αυτη δ' αυτωι φραζει οτι ασιδατης εστιν εν τωι πεδιωι ανηρ περσης: τουτον εφη αυτον, ει ελθοι της νυκτος συν τριακοσιοις ανδρασι, λαβειν αν και αυτον και γυναικα και παιδας και τα χρηματα: ειναι δε πολλα. ταυτα δε καθηγησομενους επεμψε τον τε αυτης ανεψιον και δαφναγοραν, ον περι πλειστου εποιειτο. εχων ουν ο ξενοφων τουτους παρ' εαυτωι εθυετο. και βασιας ο ηλειος μαντις παρων ειπεν οτι καλλιστα ειη τα ιερα αυτωι και ο ανηρ αλωσιμος ειη. δειπνησας ουν επορευετο τους τε λοχαγους τους μαλιστα φιλους λαβων και .. πιστους γεγενημενους δια παντος, οπως ευ ποιησαι αυτους. συνεξερχονται δε αυτωι και αλλοι βιασαμενοι εις εξακοσιους: οι δε λοχαγοι απηλαυνον, ινα μη μεταδοιεν το μερος, ως ετοιμων δη χρηματων. επει δε αφικοντο περι μεσας νυκτας, τα μεν περιξ οντα ανδραποδα της τυρσιος και χρηματα τα πλειστα απεδρα αυτους παραμελουντας, ως τον ασιδατην αυτον λαβοιεν και τα εκεινου. πυργομαχουντες δε επει ουκ εδυναντο λαβειν την τυρσιν (υψηλη γαρ ην και μεγαλη και προμαχεωνας και ανδρας πολλους και μαχιμους εχουσα), διορυττειν επεχειρησαν τον πυργον. ο δε τοιχος ην επ' οκτω πλινθων γηινων το ευρος. αμα δε τηι ημεραι διωρωρυκτο: και ως το πρωτον διεφανη, επαταξεν ενδοθεν βουπορωι τις οβελισκωι διαμπερες τον μηρον του εγγυτατω: το δε λοιπον εκτοξευοντες εποιουν μηδε παριεναι ετι ασφαλες ειναι. κεκραγοτων δε αυτων και πυρσευοντων εκβοηθουσιν ιταμενης μεν εχων την εαυτου δυναμιν, εκ κομανιας δε οπλιται ασσυριοι και υρκανιοι ιππεις και ουτοι βασιλεως μισθοφοροι ως ογδοηκοντα, και αλλοι πελτασται εις οκτακοσιους, αλλοι δ' εκ παρθενιου, αλλοι δ' εξ απολλωνιας και εκ των πλησιον χωριων και ιππεις. ενταυθα δη ωρα ην σκοπειν πως εσται η αφοδος: και λαβοντες οσοι ησαν βοες και προβατα ηλαυνον και ανδραποδα εντος πλαισιου ποιησαμενοι, ου τοις χρημασιν ετι προσεχοντες τον νουν, αλλα μη φυγη ειη η αφοδος, ει καταλιποντες τα χρηματα απιοιεν, και οι τε πολεμιοι θρασυτεροι ειεν και οι στρατιωται αθυμοτεροι: νυν δε απηισαν ως περι των χρηματων μαχουμενοι. επει δε εωρα γογγυλος ολιγους μεν τους ελληνας, πολλους δε τους επικειμενους, εξερχεται και αυτος βιαι της μητρος εχων την εαυτου δυναμιν, βουλομενος μετασχειν του εργου: συνεβοηθει δε και προκλης εξ αλισαρνης και τευθρανιας ο απο δαμαρατου. οι δε περι ξενοφωντα επει πανυ ηδη επιεζοντο υπο των τοξευματων και σφενδονων, πορευομενοι κυκλωι, οπως τα οπλα εχοιεν προ των τοξευματων, μολις διαβαινουσι τον καρκασον ποταμον, τετρωμενοι εγγυς οι ημισεις. ενταυθα δε αγασιας ο στυμφαλιος λοχαγος τιτρωσκεται, τον παντα χρονον μαχομενος προς τους πολεμιους. και διασωι ζονται ανδραποδα ως διακοσια εχοντες και προβατα οσον θυματα. τηι δε υστεραιαι θυσαμενος ο ξενοφων εξαγει νυκτωρ παν το στρατευμα, οπως οτι μακροτατην ελθοι της λυδιας, εις το μη δια το εγγυς ειναι φοβεισθαι, αλλ' αφυλακτειν. ο δε ασιδατης ακουσας οτι παλιν επ' αυτον τεθυμενος ειη ο ξενοφων και παντι τωι στρατευματι ηξοι, εξαυλιζεται εις κωμας υπο το παρθενιον πολισμα εχουσας. ενταυθα οι περι ξενοφωντα συντυγχανουσιν αυτωι και λαμβανουσιν αυτον και γυναικα και παιδας και τους ιππους και παντα τα οντα: και ουτω τα προτερα ιερα απεβη. επειτα παλιν αφικνουνται εις περγαμον. ενταυθα τον θεον ησπασατο ξενοφων: συνεπραττον γαρ και οι λακωνες και οι λοχαγοι και οι αλλοι στρατηγοι και οι στρατιωται ωστ' εξαιρετα λαβειν και ιππους και ζευγη και ταλλα: ωστε ικανον ειναι και αλλον ηδη ευ ποιειν. εν τουτωι θιβρων παραγενομενος παρελαβε το στρατευμα και συμμειξας τωι αλλωι ελληνικωι επολεμει προς τισσαφερνην και φαρναβαζον. [αρχοντες δε οιδε της βασιλεως χωρας οσην επηλθομεν. λυδιας αρτιμας, φρυγιας αρτακαμας, λυκαονιας και καππαδοκιας μιθραδατης, κιλικιας συεννεσις, φοινικης και αραβιας δερνης, συριας και ασσυριας βελεσυς, βαβυλωνος ρωπαρας, μηδιας αρβακας, φασιανων και εσπεριτων τιριβαζος: καρδουχοι δε και χαλυβες και χαλδαιοι και μακρωνες και κολχοι και μοσσυνοικοι και κοιτοι και τιβαρηνοι αυτονομοι: παφλαγονιας κορυλας, βιθυνων φαρναβαζος, των εν ευρωπηι θραικων σευθης. αριθμος συμπασης της οδου της αναβασεως και καταβασεως σταθμοι διακοσιοι δεκαπεντε, παρασαγγαι χιλιοι εκατον πεντηκοντα, σταδια τρισμυρια τετρακισχιλια διακοσια πεντηκοντα πεντε. χρονου πληθος της αναβασεως και καταβασεως ενιαυτος και τρεις μηνες.] 