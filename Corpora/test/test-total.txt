[1] {ιλιαδοσ α} μηνιν αειδε θεα πηληιαδεω αχιληος  ουλομενην, η μυρι' αχαιοις αλγε' εθηκε,  πολλας δ' ιφθιμους ψυχας αιδι προιαψεν ηρωων, αυτους δε ελωρια τευχε κυνεσσιν  οιωνοισι τε πασι, διος δ' ετελειετο βουλη, εξ ου δη τα πρωτα διαστητην ερισαντε  ατρειδης τε αναξ ανδρων και διος αχιλλευς. τις ταρ σφωε θεων εριδι ξυνεηκε μαχεσθαι; λητους και διος υιος: ο γαρ βασιληι χολωθεις νουσον ανα στρατον ορσε κακην, ολεκοντο δε λαοι, ουνεκα τον χρυσην ητιμασεν αρητηρα  ατρειδης: ο γαρ ηλθε θοας επι νηας αχαιων  λυσομενος τε θυγατρα φερων τ' απερεισι' αποινα,  στεμματ' εχων εν χερσιν εκηβολου απολλωνος  χρυσεωι ανα σκηπτρωι, και λισσετο παντας αχαιους,  ατρειδα δε μαλιστα δυω, κοσμητορε λαων:  ατρειδαι τε και αλλοι ευκνημιδες αχαιοι, υμιν μεν θεοι δοιεν ολυμπια δωματ' εχοντες εκπερσαι πριαμοιο πολιν, ευ δ' οικαδ' ικεσθαι: παιδα δ' εμοι λυσαιτε φιλην, τα δ' αποινα δεχεσθαι, αζομενοι διος υιον εκηβολον απολλωνα. ενθ' αλλοι μεν παντες επευφημησαν αχαιοι αιδεισθαι θ' ιερηα και αγλαα δεχθαι αποινα: αλλ' ουκ ατρειδηι αγαμεμνονι ηνδανε θυμωι, αλλα κακως αφιει, κρατερον δ' επι μυθον ετελλε:  μη σε γερον κοιληισιν εγω παρα νηυσι κιχειω η νυν δηθυνοντ' η υστερον αυτις ιοντα, μη νυ τοι ου χραισμηι σκηπτρον και στεμμα θεοιο:  την δ' εγω ου λυσω: πριν μιν και γηρας επεισιν  ημετερωι ενι οικωι εν αργει τηλοθι πατρης  ιστον εποιχομενην και εμον λεχος αντιοωσαν: αλλ' ιθι μη μ' ερεθιζε σαωτερος ως κε νεηαι. ως εφατ', εδεισεν δ' ο γερων και επειθετο μυθωι: βη δ' ακεων παρα θινα πολυφλοισβοιο θαλασσης: πολλα δ' επειτ' απανευθε κιων ηραθ' ο γεραιος απολλωνι ανακτι, τον ηΰκομος τεκε λητω: κλυθι μευ αργυροτοξ', ος χρυσην αμφιβεβηκας κιλλαν τε ζαθεην τενεδοιο τε ιφι ανασσεις, σμινθευ ει ποτε τοι χαριεντ' επι νηον ερεψα, η ει δη ποτε τοι κατα πιονα μηρι' εκηα ταυρων ηδ' αιγων, το δε μοι κρηηνον εελδωρ:  τισειαν δαναοι εμα δακρυα σοισι βελεσσιν. ως εφατ' ευχομενος, του δ' εκλυε φοιβος απολλων, βη δε κατ' ουλυμποιο καρηνων χωομενος κηρ, τοξ' ωμοισιν εχων αμφηρεφεα τε φαρετρην: εκλαγξαν δ' αρ' οιστοι επ' ωμων χωομενοιο, αυτου κινηθεντος: ο δ' ηιε νυκτι εοικως. εζετ' επειτ' απανευθε νεων, μετα δ' ιον εηκε: δεινη δε κλαγγη γενετ' αργυρεοιο βιοιο: ουρηας μεν πρωτον επωιχετο και κυνας αργους,  αυταρ επειτ' αυτοισι βελος εχεπευκες εφιεις  βαλλ': αιει δε πυραι νεκυων καιοντο θαμειαι. εννημαρ μεν ανα στρατον ωιχετο κηλα θεοιο, τηι δεκατηι δ' αγορην δε καλεσσατο λαον αχιλλευς: τωι γαρ επι φρεσι θηκε θεα λευκωλενος ηρη:  κηδετο γαρ δαναων, οτι ρα θνησκοντας ορατο. οι δ' επει ουν ηγερθεν ομηγερεες τε γενοντο,  τοισι δ' ανισταμενος μετεφη ποδας ωκυς αχιλλευς:  ατρειδη νυν αμμε παλιμπλαγχθεντας οιω  αψ απονοστησειν, ει κεν θανατον γε φυγοιμεν, ει δη ομου πολεμος τε δαμαι και λοιμος αχαιους:  αλλ' αγε δη τινα μαντιν ερειομεν η ιερηα η και ονειροπολον, και γαρ τ' οναρ εκ διος εστιν, ος κ' ειποι ο τι τοσσον εχωσατο φοιβος απολλων,  ει ταρ ο γ' ευχωλης επιμεμφεται ηδ' εκατομβης, αι κεν πως αρνων κνισης αιγων τε τελειων βουλεται αντιασας ημιν απο λοιγον αμυναι. {> corr.}   ητοι ο γ' ως ειπων κατ' αρ' εζετο: τοισι δ' ανεστη  καλχας θεστοριδης οιωνοπολων οχ' αριστος, ος ηιδη τα τ' εοντα τα τ' εσσομενα προ τ' εοντα, και νηεσς' ηγησατ' αχαιων ιλιον εισω ην δια μαντοσυνην, την οι πορε φοιβος απολλων:  ο σφιν ευ φρονεων αγορησατο και μετεειπεν: ω αχιλευ κελεαι με διι φιλε μυθησασθαι μηνιν απολλωνος εκατηβελεταο ανακτος: τοι γαρ εγων ερεω: συ δε συνθεο και μοι ομοσσον η μεν μοι προφρων επεσιν και χερσιν αρηξειν: η γαρ οιομαι ανδρα χολωσεμεν, ος μεγα παντων αργειων κρατεει και οι πειθονται αχαιοι:  κρεισσων γαρ βασιλευς οτε χωσεται ανδρι χερηι: ει περ γαρ τε χολον γε και αυτημαρ καταπεψηι, αλλα τε και μετοπισθεν εχει κοτον, οφρα τελεσσηι, εν στηθεσσιν εοισι: συ δε φρασαι ει με σαωσεις. τον δ' απαμειβομενος προσεφη ποδας ωκυς αχιλλευς: θαρσησας μαλα ειπε θεοπροπιον ο τι οισθα: ου μα γαρ απολλωνα διι φιλον, ωι τε συ καλχαν ευχομενος δαναοισι θεοπροπιας αναφαινεις, ου τις εμευ ζωντος και επι χθονι δερκομενοιο σοι κοιληις παρα νηυσι βαρειας χειρας εποισει συμπαντων δαναων, ουδ' ην αγαμεμνονα ειπηις, ος νυν πολλον αριστος αχαιων ευχεται ειναι. και τοτε δη θαρσησε και ηυδα μαντις αμυμων:  ου ταρ ο γ' ευχωλης επιμεμφεται ουδ' εκατομβης, αλλ' ενεκ' αρητηρος ον ητιμης' αγαμεμνων, ουδ' απελυσε θυγατρα και ουκ απεδεξατ' αποινα,  τουνεκ' αρ' αλγε' εδωκεν εκηβολος ηδ' ετι δωσει: ουδ' ο γε πριν δαναοισιν αεικεα λοιγον απωσει πριν γ' απο πατρι φιλωι δομεναι ελικωπιδα κουρην απριατην αναποινον, αγειν θ' ιερην εκατομβην  ες χρυσην: τοτε κεν μιν ιλασσαμενοι πεπιθοιμεν. ητοι ο γ' ως ειπων κατ' αρ' εζετο: τοισι δ' ανεστη ηρως ατρειδης ευρυ κρειων αγαμεμνων  αχνυμενος: μενεος δε μεγα φρενες αμφιμελαιναι  πιμπλαντ', οσσε δε οι πυρι λαμπετοωντι εικτην: καλχαντα πρωτιστα κακ' οσσομενος προσεειπε: μαντι κακων ου πω ποτε μοι το κρηγυον ειπας: αιει τοι τα κακ' εστι φιλα φρεσι μαντευεσθαι, εσθλον δ' ουτε τι πω ειπας επος ουτ' ετελεσσας: και νυν εν δαναοισι θεοπροπεων αγορευεις  ως δη τουδ' ενεκα σφιν εκηβολος αλγεα τευχει, ουνεκ' εγω κουρης χρυσηιδος αγλα' αποινα ουκ εθελον δεξασθαι, επει πολυ βουλομαι αυτην οικοι εχειν: και γαρ ρα κλυταιμνηστρης προβεβουλα κουριδιης αλοχου, επει ου εθεν εστι χερειων, ου δεμας ουδε φυην, ουτ' αρ φρενας ουτε τι εργα. αλλα και ως εθελω δομεναι παλιν ει το γ' αμεινον: βουλομ' εγω λαον σων εμμεναι η απολεσθαι: αυταρ εμοι γερας αυτιχ' ετοιμασατ' οφρα μη οιος αργειων αγεραστος εω, επει ουδε εοικε: λευσσετε γαρ το γε παντες ο μοι γερας ερχεται αλληι. τον δ' ημειβετ' επειτα ποδαρκης διος αχιλλευς: ατρειδη κυδιστε φιλοκτεανωτατε παντων, πως γαρ τοι δωσουσι γερας μεγαθυμοι αχαιοι; ουδε τι που ιδμεν ξυνηια κειμενα πολλα: αλλα τα μεν πολιων εξεπραθομεν, τα δεδασται, λαους δ' ουκ επεοικε παλιλλογα ταυτ' επαγειρειν. αλλα συ μεν νυν τηνδε θεωι προες: αυταρ αχαιοι τριπληι τετραπληι τ' αποτεισομεν, αι κε ποθι ζευς δωισι πολιν τροιην ευτειχεον εξαλαπαξαι. τον δ' απαμειβομενος προσεφη κρειων αγαμεμνων: μη δ' ουτως αγαθος περ εων θεοεικελ' αχιλλευ κλεπτε νοωι, επει ου παρελευσεαι ουδε με πεισεις.  η εθελεις οφρ' αυτος εχηις γερας, αυταρ εμ' αυτως ησθαι δευομενον, κελεαι δε με τηνδ' αποδουναι; αλλ' ει μεν δωσουσι γερας μεγαθυμοι αχαιοι αρσαντες κατα θυμον οπως ανταξιον εσται: ει δε κε μη δωωσιν εγω δε κεν αυτος ελωμαι η τεον η αιαντος ιων γερας, η οδυσηος  αξω ελων: ο δε κεν κεχολωσεται ον κεν ικωμαι. αλλ' ητοι μεν ταυτα μεταφρασομεσθα και αυτις, νυν δ' αγε νηα μελαιναν ερυσσομεν εις αλα διαν, εν δ' ερετας επιτηδες αγειρομεν, ες δ' εκατομβην θειομεν, αν δ' αυτην χρυσηιδα καλλιπαρηιον βησομεν: εις δε τις αρχος ανηρ βουληφορος εστω, η αιας η ιδομενευς η διος οδυσσευς ηε συ πηλειδη παντων εκπαγλοτατ' ανδρων, οφρ' ημιν εκαεργον ιλασσεαι ιερα ρεξας.    τον δ' αρ' υποδρα ιδων προσεφη ποδας ωκυς αχιλλευς: ω μοι αναιδειην επιειμενε κερδαλεοφρον πως τις τοι προφρων επεσιν πειθηται αχαιων η οδον ελθεμεναι η ανδρασιν ιφι μαχεσθαι; ου γαρ εγω τρωων ενεκ' ηλυθον αιχμηταων δευρο μαχησομενος, επει ου τι μοι αιτιοι εισιν: ου γαρ πωποτ' εμας βους ηλασαν ουδε μεν ιππους, ουδε ποτ' εν φθιηι εριβωλακι βωτιανειρηι καρπον εδηλησαντ', επει η μαλα πολλα μεταξυ ουρεα τε σκιοεντα θαλασσα τε ηχηεσσα: αλλα σοι ω μεγ' αναιδες αμ' εσπομεθ' οφρα συ χαιρηις, τιμην αρνυμενοι μενελαωι σοι τε κυνωπα προς τρωων: των ου τι μετατρεπηι ουδ' αλεγιζεις: και δη μοι γερας αυτος αφαιρησεσθαι απειλεις, ωι επι πολλα μογησα, δοσαν δε μοι υιες αχαιων. ου μεν σοι ποτε ισον εχω γερας οπποτ' αχαιοι τρωων εκπερσως' ευ ναιομενον πτολιεθρον: αλλα το μεν πλειον πολυαικος πολεμοιο χειρες εμαι διεπους': αταρ ην ποτε δασμος ικηται, σοι το γερας πολυ μειζον, εγω δ' ολιγον τε φιλον τε ερχομ' εχων επι νηας, επει κε καμω πολεμιζων. νυν δ' ειμι φθιην δ', επει η πολυ φερτερον εστιν οικαδ' ιμεν συν νηυσι κορωνισιν, ουδε ς' οιω ενθαδ' ατιμος εων αφενος και πλουτον αφυξειν. τον δ' ημειβετ' επειτα αναξ ανδρων αγαμεμνων: φευγε μαλ' ει τοι θυμος επεσσυται, ουδε ς' εγωγε λισσομαι εινεκ' εμειο μενειν: παρ' εμοιγε και αλλοι  οι κε με τιμησουσι, μαλιστα δε μητιετα ζευς. εχθιστος δε μοι εσσι διοτρεφεων βασιληων:  αιει γαρ τοι ερις τε φιλη πολεμοι τε μαχαι τε: ει μαλα καρτερος εσσι, θεος που σοι το γ' εδωκεν: οικαδ' ιων συν νηυσι τε σηις και σοις εταροισι μυρμιδονεσσιν ανασσε, σεθεν δ' εγω ουκ αλεγιζω, ουδ' οθομαι κοτεοντος: απειλησω δε τοι ωδε: ως εμ' αφαιρειται χρυσηιδα φοιβος απολλων, την μεν εγω συν νηι τ' εμηι και εμοις εταροισι  πεμψω, εγω δε κ' αγω βρισηιδα καλλιπαρηιον αυτος ιων κλισιην δε το σον γερας οφρ' ευ ειδηις οσσον φερτερος ειμι σεθεν, στυγεηι δε και αλλος ισον εμοι φασθαι και ομοιωθημεναι αντην. ως φατο: πηλειωνι δ' αχος γενετ', εν δε οι ητορ  στηθεσσιν λασιοισι διανδιχα μερμηριξεν, η ο γε φασγανον οξυ ερυσσαμενος παρα μηρου τους μεν αναστησειεν, ο δ' ατρειδην εναριζοι,  ηε χολον παυσειεν ερητυσειε τε θυμον. ηος ο ταυθ' ωρμαινε κατα φρενα και κατα θυμον,  ελκετο δ' εκ κολεοιο μεγα ξιφος, ηλθε δ' αθηνη   ουρανοθεν: προ γαρ ηκε θεα λευκωλενος ηρη  αμφω ομως θυμωι φιλεουσα τε κηδομενη τε: στη δ' οπιθεν, ξανθης δε κομης ελε πηλειωνα  οιωι φαινομενη: των δ' αλλων ου τις ορατο: θαμβησεν δ' αχιλευς, μετα δ' ετραπετ', αυτικα δ' εγνω  παλλαδ' αθηναιην: δεινω δε οι οσσε φαανθεν: και μιν φωνησας επεα πτεροεντα προσηυδα: τιπτ' αυτ' αιγιοχοιο διος τεκος ειληλουθας;  η ινα υβριν ιδηι αγαμεμνονος ατρειδαο;  αλλ' εκ τοι ερεω, το δε και τελεεσθαι οιω: ηις υπεροπλιηισι ταχ' αν ποτε θυμον ολεσσηι. τον δ' αυτε προσεειπε θεα γλαυκωπις αθηνη: ηλθον εγω παυσουσα το σον μενος, αι κε πιθηαι,  ουρανοθεν: προ δε μ' ηκε θεα λευκωλενος ηρη  αμφω ομως θυμωι φιλεουσα τε κηδομενη τε: αλλ' αγε ληγ' εριδος, μηδε ξιφος ελκεο χειρι: αλλ' ητοι επεσιν μεν ονειδισον ως εσεται περ: ωδε γαρ εξερεω, το δε και τετελεσμενον εσται: και ποτε τοι τρις τοσσα παρεσσεται αγλαα δωρα υβριος εινεκα τησδε: συ δ' ισχεο, πειθεο δ' ημιν. την δ' απαμειβομενος προσεφη ποδας ωκυς αχιλλευς: χρη μεν σφωιτερον γε θεα επος ειρυσσασθαι και μαλα περ θυμωι κεχολωμενον: ως γαρ αμεινον: ος κε θεοις επιπειθηται μαλα τ' εκλυον αυτου. η και επ' αργυρεηι κωπηι σχεθε χειρα βαρειαν, αψ δ' ες κουλεον ωσε μεγα ξιφος, ουδ' απιθησε μυθωι αθηναιης: η δ' ουλυμπον δε βεβηκει δωματ' ες αιγιοχοιο διος μετα δαιμονας αλλους. πηλειδης δ' εξαυτις αταρτηροις επεεσσιν ατρειδην προσεειπε, και ου πω ληγε χολοιο: οινοβαρες, κυνος ομματ' εχων, κραδιην δ' ελαφοιο, ουτε ποτ' ες πολεμον αμα λαωι θωρηχθηναι ουτε λοχον δ' ιεναι συν αριστηεσσιν αχαιων τετληκας θυμωι: το δε τοι κηρ ειδεται ειναι. η πολυ λωιον εστι κατα στρατον ευρυν αχαιων δωρ' αποαιρεισθαι ος τις σεθεν αντιον ειπηι: δημοβορος βασιλευς επει ουτιδανοισιν ανασσεις: η γαρ αν ατρειδη νυν υστατα λωβησαιο. αλλ' εκ τοι ερεω και επι μεγαν ορκον ομουμαι: ναι μα τοδε σκηπτρον, το μεν ου ποτε φυλλα και οζους φυσει, επει δη πρωτα τομην εν ορεσσι λελοιπεν, ουδ' αναθηλησει: περι γαρ ρα ε χαλκος ελεψε φυλλα τε και φλοιον: νυν αυτε μιν υιες αχαιων εν παλαμηις φορεουσι δικασπολοι, οι τε θεμιστας προς διος ειρυαται: ο δε τοι μεγας εσσεται ορκος: η ποτ' αχιλληος ποθη ιξεται υιας αχαιων συμπαντας: τοτε δ' ου τι δυνησεαι αχνυμενος περ χραισμειν, ευτ' αν πολλοι υφ' εκτορος ανδροφονοιο θνησκοντες πιπτωσι: συ δ' ενδοθι θυμον αμυξεις χωομενος ο τ' αριστον αχαιων ουδεν ετισας. ως φατο πηλειδης, ποτι δε σκηπτρον βαλε γαιηι χρυσειοις ηλοισι πεπαρμενον, εζετο δ' αυτος: ατρειδης δ' ετερωθεν εμηνιε: τοισι δε νεστωρ ηδυεπης ανορουσε λιγυς πυλιων αγορητης,  του και απο γλωσσης μελιτος γλυκιων ρεεν αυδη: τωι δ' ηδη δυο μεν γενεαι μεροπων ανθρωπων  εφθιαθ', οι οι προσθεν αμα τραφεν ηδ' εγενοντο εν πυλωι ηγαθεηι, μετα δε τριτατοισιν ανασσεν: ο σφιν ευ φρονεων αγορησατο και μετεειπεν: ω ποποι η μεγα πενθος αχαιιδα γαιαν ικανει: η κεν γηθησαι πριαμος πριαμοιο τε παιδες αλλοι τε τρωες μεγα κεν κεχαροιατο θυμωι ει σφωιν ταδε παντα πυθοιατο μαρναμενοιιν, οι περι μεν βουλην δαναων, περι δ' εστε μαχεσθαι. αλλα πιθεσθ': αμφω δε νεωτερω εστον εμειο:  ηδη γαρ ποτ' εγω και αρειοσιν ηε περ υμιν ανδρασιν ωμιλησα, και ου ποτε μ' οι γ' αθεριζον.  ου γαρ πω τοιους ιδον ανερας ουδε ιδωμαι, οιον πειριθοον τε δρυαντα τε ποιμενα λαων καινεα τ' εξαδιον τε και αντιθεον πολυφημον θησεα τ' αιγειδην, επιεικελον αθανατοισιν: καρτιστοι δη κεινοι επιχθονιων τραφεν ανδρων: καρτιστοι μεν εσαν και καρτιστοις εμαχοντο φηρσιν ορεσκωιοισι και εκπαγλως απολεσσαν. και μεν τοισιν εγω μεθομιλεον εκ πυλου ελθων  τηλοθεν εξ απιης γαιης: καλεσαντο γαρ αυτοι:  και μαχομην κατ' εμ' αυτον εγω: κεινοισι δ' αν ου τις  των οι νυν βροτοι εισιν επιχθονιοι μαχεοιτο: και μεν μευ βουλεων ξυνιεν πειθοντο τε μυθωι: αλλα πιθεσθε και υμμες, επει πειθεσθαι αμεινον:  μητε συ τονδ' αγαθος περ εων αποαιρεο κουρην, αλλ' εα ως οι πρωτα δοσαν γερας υιες αχαιων: μητε συ πηλειδη 'θελ' εριζεμεναι βασιληι αντιβιην, επει ου ποθ' ομοιης εμμορε τιμης σκηπτουχος βασιλευς, ωι τε ζευς κυδος εδωκεν. ει δε συ καρτερος εσσι θεα δε σε γεινατο μητηρ, αλλ' ο γε φερτερος εστιν επει πλεονεσσιν ανασσει. ατρειδη συ δε παυε τεον μενος: αυταρ εγωγε λισσομ' αχιλληι μεθεμεν χολον, ος μεγα πασιν ερκος αχαιοισιν πελεται πολεμοιο κακοιο. τον δ' απαμειβομενος προσεφη κρειων αγαμεμνων: ναι δη ταυτα γε παντα γερον κατα μοιραν εειπες: αλλ' οδ' ανηρ εθελει περι παντων εμμεναι αλλων, παντων μεν κρατεειν εθελει, παντεσσι δ' ανασσειν, πασι δε σημαινειν, α τιν' ου πεισεσθαι οιω: ει δε μιν αιχμητην εθεσαν θεοι αιεν εοντες  τουνεκα οι προθεουσιν ονειδεα μυθησασθαι; τον δ' αρ' υποβληδην ημειβετο διος αχιλλευς: η γαρ κεν δειλος τε και ουτιδανος καλεοιμην ει δη σοι παν εργον υπειξομαι οττι κεν ειπηις:  αλλοισιν δη ταυτ' επιτελλεο, μη γαρ εμοιγε σημαιν': ου γαρ εγωγ' ετι σοι πεισεσθαι οιω. αλλο δε τοι ερεω, συ δ' ενι φρεσι βαλλεο σηισι: χερσι μεν ου τοι εγωγε μαχησομαι εινεκα κουρης  ουτε σοι ουτε τωι αλλωι, επει μ' αφελεσθε γε δοντες: των δ' αλλων α μοι εστι θοηι παρα νηι μελαινηι των ουκ αν τι φεροις ανελων αεκοντος εμειο: ει δ' αγε μην πειρησαι ινα γνωωσι και οιδε: αιψα τοι αιμα κελαινον ερωησει περι δουρι. ως τω γ' αντιβιοισι μαχεσσαμενω επεεσσιν  ανστητην, λυσαν δ' αγορην παρα νηυσιν αχαιων: πηλειδης μεν επι κλισιας και νηας εισας  ηιε συν τε μενοιτιαδηι και οις εταροισιν: ατρειδης δ' αρα νηα θοην αλα δε προερυσσεν, εν δ' ερετας εκρινεν εεικοσιν, ες δ' εκατομβην  βησε θεωι, ανα δε χρυσηιδα καλλιπαρηιον εισεν αγων: εν δ' αρχος εβη πολυμητις οδυσσευς. οι μεν επειτ' αναβαντες επεπλεον υγρα κελευθα, λαους δ' ατρειδης απολυμαινεσθαι ανωγεν: οι δ' απελυμαινοντο και εις αλα λυματα βαλλον, ερδον δ' απολλωνι τεληεσσας εκατομβας ταυρων ηδ' αιγων παρα θιν' αλος ατρυγετοιο: κνιση δ' ουρανον ικεν ελισσομενη περι καπνωι. ως οι μεν τα πενοντο κατα στρατον: ουδ' αγαμεμνων ληγ' εριδος την πρωτον επηπειλης' αχιληι,  αλλ' ο γε ταλθυβιον τε και ευρυβατην προσεειπε, τω οι εσαν κηρυκε και οτρηρω θεραποντε: ερχεσθον κλισιην πηληιαδεω αχιληος: χειρος ελοντ' αγεμεν βρισηιδα καλλιπαρηιον: ει δε κε μη δωηισιν εγω δε κεν αυτος ελωμαι ελθων συν πλεονεσσι: το οι και ριγιον εσται. ως ειπων προιει, κρατερον δ' επι μυθον ετελλε: τω δ' αεκοντε βατην παρα θιν' αλος ατρυγετοιο, μυρμιδονων δ' επι τε κλισιας και νηας ικεσθην, τον δ' ευρον παρα τε κλισιηι και νηι μελαινηι  ημενον: ουδ' αρα τω γε ιδων γηθησεν αχιλλευς. τω μεν ταρβησαντε και αιδομενω βασιληα στητην, ουδε τι μιν προσεφωνεον ουδ' ερεοντο: αυταρ ο εγνω ηισιν ενι φρεσι φωνησεν τε: χαιρετε κηρυκες διος αγγελοι ηδε και ανδρων, ασσον ιτ': ου τι μοι υμμες επαιτιοι αλλ' αγαμεμνων,  ο σφωι προιει βρισηιδος εινεκα κουρης. αλλ' αγε διογενες πατροκλεες εξαγε κουρην  και σφωιν δος αγειν: τω δ' αυτω μαρτυροι εστων προς τε θεων μακαρων προς τε θνητων ανθρωπων  και προς του βασιληος απηνεος ει ποτε δ' αυτε χρειω εμειο γενηται αεικεα λοιγον αμυναι τοις αλλοις: η γαρ ο γ' ολοιηισι φρεσι θυει, ουδε τι οιδε νοησαι αμα προσσω και οπισσω, οππως οι παρα νηυσι σοοι μαχεοιντο αχαιοι. ως φατο, πατροκλος δε φιλωι επεπειθεθ' εταιρωι, εκ δ' αγαγε κλισιης βρισηιδα καλλιπαρηιον, δωκε δ' αγειν: τω δ' αυτις ιτην παρα νηας αχαιων: η δ' αεκους' αμα τοισι γυνη κιεν: αυταρ αχιλλευς δακρυσας εταρων αφαρ εζετο νοσφι λιασθεις, θιν' εφ' αλος πολιης, οροων επ' απειρονα ποντον:  πολλα δε μητρι φιληι ηρησατο χειρας ορεγνυς: μητερ επει μ' ετεκες γε μινυνθαδιον περ εοντα, τιμην περ μοι οφελλεν ολυμπιος εγγυαλιξαι ζευς υψιβρεμετης: νυν δ' ουδε με τυτθον ετισεν: η γαρ μ' ατρειδης ευρυ κρειων αγαμεμνων ητιμησεν: ελων γαρ εχει γερας αυτος απουρας. ως φατο δακρυ χεων, του δ' εκλυε ποτνια μητηρ ημενη εν βενθεσσιν αλος παρα πατρι γεροντι: καρπαλιμως δ' ανεδυ πολιης αλος ηΰτ' ομιχλη, και ρα παροιθ' αυτοιο καθεζετο δακρυ χεοντος, χειρι τε μιν κατερεξεν επος τ' εφατ' εκ τ' ονομαζε: τεκνον τι κλαιεις; τι δε σε φρενας ικετο πενθος; εξαυδα, μη κευθε νοωι, ινα ειδομεν αμφω.    την δε βαρυ στεναχων προσεφη ποδας ωκυς αχιλλευς:  οισθα: τι η τοι ταυτα ιδυιηι παντ' αγορευω;  ωιχομεθ' ες θηβην ιερην πολιν ηετιωνος,  την δε διεπραθομεν τε και ηγομεν ενθαδε παντα:  και τα μεν ευ δασσαντο μετα σφισιν υιες αχαιων,  εκ δ' ελον ατρειδηι χρυσηιδα καλλιπαρηιον.  χρυσης δ' αυθ' ιερευς εκατηβολου απολλωνος  ηλθε θοας επι νηας αχαιων χαλκοχιτωνων  λυσομενος τε θυγατρα φερων τ' απερεισι' αποινα,  στεμματ' εχων εν χερσιν εκηβολου απολλωνος  χρυσεωι ανα σκηπτρωι, και λισσετο παντας αχαιους,  ατρειδα δε μαλιστα δυω κοσμητορε λαων.  ενθ' αλλοι μεν παντες επευφημησαν αχαιοι  αιδεισθαι θ' ιερηα και αγλαα δεχθαι αποινα:  αλλ' ουκ ατρειδηι αγαμεμνονι ηνδανε θυμωι,  αλλα κακως αφιει, κρατερον δ' επι μυθον ετελλε:  χωομενος δ' ο γερων παλιν ωιχετο: τοιο δ' απολλων  ευξαμενου ηκουσεν, επει μαλα οι φιλος ηεν,  ηκε δ' επ' αργειοισι κακον βελος: οι δε νυ λαοι  θνηισκον επασσυτεροι, τα δ' επωιχετο κηλα θεοιο  παντηι ανα στρατον ευρυν αχαιων: αμμι δε μαντις  ευ ειδως αγορευε θεοπροπιας εκατοιο.  αυτικ' εγω πρωτος κελομην θεον ιλασκεσθαι:  ατρειωνα δ' επειτα χολος λαβεν, αιψα δ' αναστας  ηπειλησεν μυθον ο δη τετελεσμενος εστι:  την μεν γαρ συν νηι θοηι ελικωπες αχαιοι  ες χρυσην πεμπουσιν, αγουσι δε δωρα ανακτι:  την δε νεον κλισιηθεν εβαν κηρυκες αγοντες  κουρην βρισηος την μοι δοσαν υιες αχαιων.  αλλα συ ει δυνασαι γε περισχεο παιδος εηος: ελθους' ουλυμπον δε δια λισαι, ει ποτε δη τι η επει ωνησας κραδιην διος ηε και εργωι. πολλακι γαρ σεο πατρος ενι μεγαροισιν ακουσα ευχομενης οτ' εφησθα κελαινεφει κρονιωνι οιη εν αθανατοισιν αεικεα λοιγον αμυναι, οπποτε μιν ξυνδησαι ολυμπιοι ηθελον αλλοι ηρη τ' ηδε ποσειδαων και παλλας αθηνη: αλλα συ τον γ' ελθουσα θεα υπελυσαο δεσμων,  ωχ' εκατογχειρον καλεσας' ες μακρον ολυμπον,  ον βριαρεων καλεουσι θεοι, ανδρες δε τε παντες  αιγαιων', ο γαρ αυτε βιην ου πατρος αμεινων:  ος ρα παρα κρονιωνι καθεζετο κυδει γαιων: τον και υπεδεισαν μακαρες θεοι ουδ' ετ' εδησαν. των νυν μιν μνησασα παρεζεο και λαβε γουνων αι κεν πως εθεληισιν επι τρωεσσιν αρηξαι, τους δε κατα πρυμνας τε και αμφ' αλα ελσαι αχαιους κτεινομενους, ινα παντες επαυρωνται βασιληος, γνωι δε και ατρειδης ευρυ κρειων αγαμεμνων  ην ατην ο τ' αριστον αχαιων ουδεν ετισεν. τον δ' ημειβετ' επειτα θετις κατα δακρυ χεουσα: ω μοι τεκνον εμον, τι νυ ς' ετρεφον αινα τεκουσα; αιθ' οφελες παρα νηυσιν αδακρυτος και απημων ησθαι, επει νυ τοι αισα μινυνθα περ ου τι μαλα δην: νυν δ' αμα τ' ωκυμορος και οιζυρος περι παντων επλεο: τω σε κακηι αισηι τεκον εν μεγαροισι. τουτο δε τοι ερεουσα επος διι τερπικεραυνωι ειμ' αυτη προς ολυμπον αγαννιφον αι κε πιθηται. αλλα συ μεν νυν νηυσι παρημενος ωκυποροισι μηνι' αχαιοισιν, πολεμου δ' αποπαυεο παμπαν: ζευς γαρ ες ωκεανον μετ' αμυμονας αιθιοπηας  χθιζος εβη κατα δαιτα, θεοι δ' αμα παντες εποντο:  δωδεκατηι δε τοι αυτις ελευσεται ουλυμπον δε, και τοτ' επειτα τοι ειμι διος ποτι χαλκοβατες δω, και μιν γουνασομαι και μιν πεισεσθαι οιω. ως αρα φωνησας' απεβησετο, τον δε λιπ' αυτου  χωομενον κατα θυμον ευζωνοιο γυναικος την ρα βιηι αεκοντος απηυρων: αυταρ οδυσσευς ες χρυσην ικανεν αγων ιερην εκατομβην. οι δ' οτε δη λιμενος πολυβενθεος εντος ικοντο ιστια μεν στειλαντο, θεσαν δ' εν νηι μελαινηι, ιστον δ' ιστοδοκηι πελασαν προτονοισιν υφεντες καρπαλιμως, την δ' εις ορμον προερεσσαν ερετμοις. εκ δ' ευνας εβαλον, κατα δε πρυμνησι' εδησαν: εκ δε και αυτοι βαινον επι ρηγμινι θαλασσης, εκ δ' εκατομβην βησαν εκηβολωι απολλωνι: εκ δε χρυσηις νηος βη ποντοποροιο. την μεν επειτ' επι βωμον αγων πολυμητις οδυσσευς πατρι φιλωι εν χερσι τιθει και μιν προσεειπεν: ω χρυση, προ μ' επεμψεν αναξ ανδρων αγαμεμνων  παιδα τε σοι αγεμεν, φοιβωι θ' ιερην εκατομβην  ρεξαι υπερ δαναων οφρ' ιλασομεσθα ανακτα, ος νυν αργειοισι πολυστονα κηδε' εφηκεν. ως ειπων εν χερσι τιθει, ο δε δεξατο χαιρων παιδα φιλην: τοι δ' ωκα θεωι ιερην εκατομβην εξειης εστησαν εΰδμητον περι βωμον, χερνιψαντο δ' επειτα και ουλοχυτας ανελοντο. τοισιν δε χρυσης μεγαλ' ευχετο χειρας ανασχων: κλυθι μευ αργυροτοξ', ος χρυσην αμφιβεβηκας κιλλαν τε ζαθεην τενεδοιο τε ιφι ανασσεις: η μεν δη ποτ' εμευ παρος εκλυες ευξαμενοιο,  τιμησας μεν εμε, μεγα δ' ιψαο λαον αχαιων: ηδ' ετι και νυν μοι τοδ' επικρηηνον εελδωρ: ηδη νυν δαναοισιν αεικεα λοιγον αμυνον. ως εφατ' ευχομενος, του δ' εκλυε φοιβος απολλων. αυταρ επει ρ' ευξαντο και ουλοχυτας προβαλοντο,  αυερυσαν μεν πρωτα και εσφαξαν και εδειραν, μηρους τ' εξεταμον κατα τε κνισηι εκαλυψαν  διπτυχα ποιησαντες, επ' αυτων δ' ωμοθετησαν: καιε δ' επι σχιζηις ο γερων, επι δ' αιθοπα οινον λειβε: νεοι δε παρ' αυτον εχον πεμπωβολα χερσιν. αυταρ επει κατα μηρε καη και σπλαγχνα πασαντο, μιστυλλον τ' αρα ταλλα και αμφ' οβελοισιν επειραν, ωπτησαν τε περιφραδεως, ερυσαντο τε παντα.  αυταρ επει παυσαντο πονου τετυκοντο τε δαιτα δαινυντ', ουδε τι θυμος εδευετο δαιτος εισης. αυταρ επει ποσιος και εδητυος εξ ερον εντο, κουροι μεν κρητηρας επεστεψαντο ποτοιο, νωμησαν δ' αρα πασιν επαρξαμενοι δεπαεσσιν:  οι δε πανημεριοι μολπηι θεον ιλασκοντο  καλον αειδοντες παιηονα κουροι αχαιων  μελποντες εκαεργον: ο δε φρενα τερπετ' ακουων. ημος δ' ηελιος κατεδυ και επι κνεφας ηλθε, δη τοτε κοιμησαντο παρα πρυμνησια νηος:  ημος δ' ηριγενεια φανη ροδοδακτυλος ηως, και τοτ' επειτ' αναγοντο μετα στρατον ευρυν αχαιων: τοισιν δ' ικμενον ουρον ιει εκαεργος απολλων: οι δ' ιστον στησαντ' ανα θ' ιστια λευκα πετασσαν, εν δ' ανεμος πρησεν μεσον ιστιον, αμφι δε κυμα στειρηι πορφυρεον μεγαλ' ιαχε νηος ιουσης: η δ' εθεεν κατα κυμα διαπρησσουσα κελευθον. αυταρ επει ρ' ικοντο κατα στρατον ευρυν αχαιων, νηα μεν οι γε μελαιναν επ' ηπειροιο ερυσσαν υψου επι ψαμαθοις, υπο δ' ερματα μακρα τανυσσαν: αυτοι δ' εσκιδναντο κατα κλισιας τε νεας τε. αυταρ ο μηνιε νηυσι παρημενος ωκυποροισι διογενης πηληος υιος ποδας ωκυς αχιλλευς: ουτε ποτ' εις αγορην πωλεσκετο κυδιανειραν ουτε ποτ' ες πολεμον, αλλα φθινυθεσκε φιλον κηρ αυθι μενων, ποθεεσκε δ' αυτην τε πτολεμον τε.    αλλ' οτε δη ρ' εκ τοιο δυωδεκατη γενετ' ηως, και τοτε δη προς ολυμπον ισαν θεοι αιεν εοντες παντες αμα, ζευς δ' ηρχε: θετις δ' ου ληθετ' εφετμεων παιδος εου, αλλ' η γ' ανεδυσετο κυμα θαλασσης.  ηεριη δ' ανεβη μεγαν ουρανον ουλυμπον τε. ευρεν δ' ευρυοπα κρονιδην ατερ ημενον αλλων ακροτατηι κορυφηι πολυδειραδος ουλυμποιο: και ρα παροιθ' αυτοιο καθεζετο, και λαβε γουνων σκαιηι, δεξιτερηι δ' αρ' υπ' ανθερεωνος ελουσα λισσομενη προσεειπε δια κρονιωνα ανακτα: ζευ πατερ ει ποτε δη σε μετ' αθανατοισιν ονησα η επει η εργωι, τοδε μοι κρηηνον εελδωρ: τιμησον μοι υιον ος ωκυμορωτατος αλλων επλετ': αταρ μιν νυν γε αναξ ανδρων αγαμεμνων ητιμησεν: ελων γαρ εχει γερας αυτος απουρας. αλλα συ περ μιν τισον ολυμπιε μητιετα ζευ: τοφρα δ' επι τρωεσσι τιθει κρατος οφρ' αν αχαιοι υιον εμον τισωσιν οφελλωσιν τε ε τιμηι. ως φατο: την δ' ου τι προσεφη νεφεληγερετα ζευς, αλλ' ακεων δην ηστο: θετις δ' ως ηψατο γουνων ως εχετ' εμπεφυυια, και ειρετο δευτερον αυτις: νημερτες μεν δη μοι υποσχεο και κατανευσον η αποειπ', επει ου τοι επι δεος, οφρ' ευ ειδεω οσσον εγω μετα πασιν ατιμοτατη θεος ειμι. την δε μεγ' οχθησας προσεφη νεφεληγερετα ζευς: η δη λοιγια εργ' ο τε μ' εχθοδοπησαι εφησεις ηρηι οτ' αν μ' ερεθηισιν ονειδειοις επεεσσιν: η δε και αυτως μ' αιει εν αθανατοισι θεοισι νεικει, και τε με φησι μαχηι τρωεσσιν αρηγειν. αλλα συ μεν νυν αυτις αποστιχε μη τι νοησηι ηρη: εμοι δε κε ταυτα μελησεται οφρα τελεσσω: ει δ' αγε τοι κεφαληι κατανευσομαι οφρα πεποιθηις: τουτο γαρ εξ εμεθεν γε μετ' αθανατοισι μεγιστον  τεκμωρ: ου γαρ εμον παλιναγρετον ουδ' απατηλον ουδ' ατελευτητον ο τι κεν κεφαληι κατανευσω. η και κυανεηισιν επ' οφρυσι νευσε κρονιων: αμβροσιαι δ' αρα χαιται επερρωσαντο ανακτος  κρατος απ' αθανατοιο: μεγαν δ' ελελιξεν ολυμπον. τω γ' ως βουλευσαντε διετμαγεν: η μεν επειτα εις αλα αλτο βαθειαν απ' αιγληεντος ολυμπου, ζευς δε εον προς δωμα: θεοι δ' αμα παντες ανεσταν εξ εδεων σφου πατρος εναντιον: ουδε τις ετλη μειναι επερχομενον, αλλ' αντιοι εσταν απαντες. ως ο μεν ενθα καθεζετ' επι θρονου: ουδε μιν ηρη ηγνοιησεν ιδους' οτι οι συμφρασσατο βουλας αργυροπεζα θετις θυγατηρ αλιοιο γεροντος. αυτικα κερτομιοισι δια κρονιωνα προσηυδα: τις δ' αυ τοι δολομητα θεων συμφρασσατο βουλας; αιει τοι φιλον εστιν εμευ απο νοσφιν εοντα κρυπταδια φρονεοντα δικαζεμεν: ουδε τι πω μοι προφρων τετληκας ειπειν επος οττι νοησηις. την δ' ημειβετ' επειτα πατηρ ανδρων τε θεων τε: ηρη μη δη παντας εμους επιελπεο μυθους ειδησειν: χαλεποι τοι εσοντ' αλοχωι περ εουσηι: αλλ' ον μεν κ' επιεικες ακουεμεν ου τις επειτα ουτε θεων προτερος τον εισεται ουτ' ανθρωπων: ον δε κ' εγων απανευθε θεων εθελωμι νοησαι μη τι συ ταυτα εκαστα διειρεο μηδε μεταλλα. τον δ' ημειβετ' επειτα βοωπις ποτνια ηρη: αινοτατε κρονιδη ποιον τον μυθον εειπες; και λιην σε παρος γ' ουτ' ειρομαι ουτε μεταλλω, αλλα μαλ' ευκηλος τα φραζεαι ασς' εθεληισθα. νυν δ' αινως δειδοικα κατα φρενα μη σε παρειπηι αργυροπεζα θετις θυγατηρ αλιοιο γεροντος: ηεριη γαρ σοι γε παρεζετο και λαβε γουνων: τηι ς' οιω κατανευσαι ετητυμον ως αχιληα τιμησηις, ολεσηις δε πολεας επι νηυσιν αχαιων. την δ' απαμειβομενος προσεφη νεφεληγερετα ζευς: δαιμονιη αιει μεν οιεαι ουδε σε ληθω: πρηξαι δ' εμπης ου τι δυνησεαι, αλλ' απο θυμου μαλλον εμοι εσεαι: το δε τοι και ριγιον εσται.  ει δ' ουτω τουτ' εστιν εμοι μελλει φιλον ειναι: αλλ' ακεουσα καθησο, εμωι δ' επιπειθεο μυθωι, μη νυ τοι ου χραισμωσιν οσοι θεοι εις' εν ολυμπωι  ασσον ιονθ', οτε κεν τοι ααπτους χειρας εφειω. ως εφατ' εδεισεν δε βοωπις ποτνια ηρη, και ρ' ακεουσα καθηστο επιγναμψασα φιλον κηρ: οχθησαν δ' ανα δωμα διος θεοι ουρανιωνες: τοισιν δ' ηφαιστος κλυτοτεχνης ηρχ' αγορευειν  μητρι φιληι επιηρα φερων λευκωλενωι ηρηι: η δη λοιγια εργα ταδ' εσσεται ουδ' ετ' ανεκτα, ει δη σφω ενεκα θνητων εριδαινετον ωδε, εν δε θεοισι κολωιον ελαυνετον: ουδε τι δαιτος εσθλης εσσεται ηδος, επει τα χερειονα νικαι. μητρι δ' εγω παραφημι και αυτηι περ νοεουσηι  πατρι φιλωι επιηρα φερειν διι, οφρα μη αυτε νεικειηισι πατηρ, συν δ' ημιν δαιτα ταραξηι. ει περ γαρ κ' εθεληισιν ολυμπιος αστεροπητης εξ εδεων στυφελιξαι: ο γαρ πολυ φερτατος εστιν. αλλα συ τον επεεσσι καθαπτεσθαι μαλακοισιν: αυτικ' επειθ' ιλαος ολυμπιος εσσεται ημιν. ως αρ' εφη και αναιξας δεπας αμφικυπελλον μητρι φιληι εν χειρι τιθει και μιν προσεειπε: τετλαθι μητερ εμη, και ανασχεο κηδομενη περ, μη σε φιλην περ εουσαν εν οφθαλμοισιν ιδωμαι θεινομενην, τοτε δ' ου τι δυνησομαι αχνυμενος περ χραισμειν: αργαλεος γαρ ολυμπιος αντιφερεσθαι: ηδη γαρ με και αλλοτ' αλεξεμεναι μεμαωτα ριψε ποδος τεταγων απο βηλου θεσπεσιοιο, παν δ' ημαρ φερομην, αμα δ' ηελιωι καταδυντι καππεσον εν λημνωι, ολιγος δ' ετι θυμος ενηεν: ενθα με σιντιες ανδρες αφαρ κομισαντο πεσοντα. ως φατο, μειδησεν δε θεα λευκωλενος ηρη, μειδησασα δε παιδος εδεξατο χειρι κυπελλον: αυταρ ο τοις αλλοισι θεοις ενδεξια πασιν οινοχοει γλυκυ νεκταρ απο κρητηρος αφυσσων: ασβεστος δ' αρ' ενωρτο γελως μακαρεσσι θεοισιν ως ιδον ηφαιστον δια δωματα ποιπνυοντα. ως τοτε μεν προπαν ημαρ ες ηελιον καταδυντα δαινυντ', ουδε τι θυμος εδευετο δαιτος εισης, ου μεν φορμιγγος περικαλλεος ην εχ' απολλων, μουσαων θ' αι αειδον αμειβομεναι οπι καληι. αυταρ επει κατεδυ λαμπρον φαος ηελιοιο, οι μεν κακκειοντες εβαν οικον δε εκαστος, ηχι εκαστωι δωμα περικλυτος αμφιγυηεις ηφαιστος ποιησεν ιδυιηισι πραπιδεσσι: ζευς δε προς ον λεχος ηι' ολυμπιος αστεροπητης, ενθα παρος κοιμαθ' οτε μιν γλυκυς υπνος ικανοι: ενθα καθευδ' αναβας, παρα δε χρυσοθρονος ηρη.
