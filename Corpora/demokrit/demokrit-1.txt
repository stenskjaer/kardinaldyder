
  DIOG. IX 34ff. Δημόκριτος Ἡγησιστράτου, οἱ δὲ Ἀθηνοκρίτου, τινὲς 
Δαμασίππου Ἀβδηρίτης ἤ, ὡς ἔνιοι, Μιλήσιος. οὗτος 
μάγων τινῶν διήκουσε καὶ Χαλδαίων, Ξέρξου τοῦ βασιλέως τῶι πατρὶ αὐτοῦ 
ἐπιστάτας καταλιπόντος, ἡνίκα ἐξενίσθη παρ' αὐτῶι, καθά φησι καὶ Ἡρόδοτος: 
παρ' ὧν τά τε περὶ θεολογίας καὶ ἀστρολογίας ἔμαθεν ἔτι παῖς ὤν. ὕστερον δὲ 
Λευκίππωι παρέβαλε καὶ Ἀναξαγόραι κατά τινας, ἔτεσιν ὢν αὐτοῦ νεώτερος 
τετταράκοντα [F GrHist. 244 F 36b II 1030]. Φαβωρῖνος δέ φησιν ἐν Παντοδα-
πῆι ἱστορίαι [fr. 33 FHG III 582] λέγειν Δημόκριτον περὶ Ἀναξαγόρου, ὡς οὐκ 
εἴησαν αὐτοῦ αἱ δόξαι αἵ τε περὶ ἡλίου καὶ σελήνης, ἀλλ' ἀρχαῖαι, τὸν δὲ ὑφηιρῆσθαι: 
(35) διασύρειν τε αὐτοῦ τὰ περὶ τῆς διακοσμήσεως καὶ τοῦ νοῦ, ἐχθρῶς ἔχοντα 
πρὸς αὐτόν, ὅτι δὴ μὴ προσήκατο αὐτόν. πῶς οὖν κατά τινας ἀκήκοεν αὐτοῦ; 
  φησὶ δὲ Δημήτριος ἐν Ὁμωνύμοις καὶ Ἀντισθένης ἐν Διαδοχαῖς [FHG III 
183 n.] ἀποδημῆσαι αὐτὸν καὶ εἰς Αἴγυπτον πρὸς τοὺς ἱερέας γεωμετρίαν μαθησό-
μενον καὶ πρὸς Χαλδαίους εἰς τὴν Περσίδα καὶ εἰς τὴν Ἐρυθρὰν θάλασσαν γενέσθαι. 
τοῖς τε Γυμνοσοφισταῖς φασί τινες συμμῖξαι αὐτὸν ἐν Ἰνδίαι καὶ εἰς Αἰθιοπίαν 
ἐλθεῖν. τρίτον τε ὄντα ἀδελφὸν νείμασθαι τὴν οὐσίαν: καὶ οἱ μὲν πλείους φασὶ 
τὴν ἐλάττω μοῖραν ἑλέσθαι τὴν ἐν ἀργυρίωι, χρείαν ἔχοντα ἀποδημῆσαι, τοῦτο 
κἀκείνων δολίως ὑποπτευσάντων: (36) ὁ δὲ Δημήτριος ὑπὲρ ἑκατὸν τάλαντά 
φησιν εἶναι αὐτῶι τὸ μέρος, ἃ πάντα καταναλῶσαι. λέγει δὲ ὅτι τοσοῦτον ἦν  
φιλόπονος, ὥστε τοῦ περικήπου δωμάτιόν τι ἀποτεμόμενος κατάκλειστος ἦν: 
καί ποτε τοῦ πατρὸς αὐτοῦ πρὸς θυσίαν βοῦν ἀγαγόντος καὶ αὐτόθι προσδήσαντος, 
ἱκανὸν χρόνον μὴ γνῶναι, ἕως αὐτὸν ἐκεῖνος διαναστήσας προφάσει τῆς θυσίας 
καὶ τὰ περὶ τὸν βοῦν διηγήσατο. ‘δοκεῖ δέ, φησί, καὶ 
Ἀθήναζε ἐλθεῖν καὶ μὴ σπουδάσαι γνωσθῆναι δόξης καταφρονῶν. καὶ εἰδέναι μὲν 
Σωκράτη, ἀγνοεῖσθαι δὲ ὑπ' αὐτοῦ: <“ἦλθον γάρ>, φησίν, <εἰς Ἀθήνας καὶ 
οὔτις με ἔγνωκεν> [B 116]”.’ 
  (37) (‘εἴπερ οἱ Ἀντερασταὶ Πλάτωνός εἰσι, φησὶ Θρασύλος, οὗτος ἂν εἴη ὁ 
παραγενόμενος ἀνώνυμος, τῶν περὶ Οἰνοπίδην καὶ Ἀναξαγόραν ἕτερος, ἐν τῆι 
πρὸς Σωκράτην ὁμιλίαι διαλεγόμενος περὶ φιλοσοφίας, ὧι φησίν, ὡς πεντάθλωι 
ἔοικεν ὁ φιλόσοφος [Anterast. p. 136A]. καὶ ἦν ὡς ἀληθῶς ἐν 
φιλοσοφίαι πένταθλος: τὰ γὰρ φυσικὰ καὶ τὰ ἠθικὰ <ἤσκητο>, ἀλλὰ καὶ τὰ μαθη-
ματικὰ καὶ τοὺς ἐγκυκλίους λόγους, καὶ περὶ τεχνῶν πᾶσαν εἶχεν ἐμπειρίαν’ 
τούτου ἐστὶ καὶ τὸ <‘λόγος ἔργου σκιή’> [B 145]. Δημήτριος δὲ ὁ Φαληρεὺς 
ἐν τῆι Σωκράτους ἀπολογίαι [F GrHist. 228 F 41 II 970] μηδὲ ἐλθεῖν φησιν αὐτὸν 
εἰς Ἀθήνας. τοῦτο δὲ καὶ μεῖζον, εἴγε τοσαύτης πόλεως ὑπερεφρόνησεν, οὐκ ἐκ 
τόπου δόξαν λαβεῖν βουλόμενος, ἀλλὰ τόπωι δόξαν περιθεῖναι προελόμενος. 
(38) (δῆλον δὲ κἀκ τῶν συγγραμμάτων οἷος ἦν. δοκεῖ δέ, φησὶν ὁ Θρασύλος, 
ζηλωτὴς γεγονέναι τῶν Πυθαγορικῶν: ἀλλὰ καὶ αὐτοῦ Πυθαγόρου μέμνηται, θαυ-
μάζων αὐτὸν ἐν τῶι ὁμωνύμωι συγγράμματι. πάντα 
δὲ δοκεῖν παρὰ τούτου λαβεῖν καὶ αὐτοῦ δ' ἂν ἀκηκοέναι, εἰ μὴ τὰ τῶν χρόνων 
ἐμάχετο. πάντως μέντοι τῶν Πυθαγορικῶν τινος ἀκοῦσαί φησιν αὐτὸν Γλαῦκος 
ὁ Ῥηγῖνος, κατὰ τοὺς αὐτοὺς χρόνους αὐτῶι γεγονώς. φησὶ δὲ καὶ Ἀπολλόδωρος 
ὁ Κυζικηνὸς Φιλολάωι αὐτὸν συγγεγονέναι). 
  ἤσκει δέ, φησὶν ὁ Ἀντισθένης [FHG III 173 n.], καὶ ποικίλως δοκιμάζειν τὰς 
φαντασίας, ἐρημάζων ἐνίοτε καὶ τοῖς τάφοις ἐνδιατρίβων. (39) ἐλθόντα δή φησιν 
αὐτὸν ἐκ τῆς ἀποδημίας ταπεινότατα διάγειν, ἅτε πᾶσαν τὴν οὐσίαν καταναλω-
κότα: τρέφεσθαί τε διὰ τὴν ἀπορίαν ἀπὸ τἀδελφοῦ Δαμάσου. ὡς δὲ προειπών 
τινα τῶν μελλόντων εὐδοκίμησε, λοιπὸν ἐνθέου δόξης παρὰ τοῖς πλείστοις ἠξιώθη. 
νόμου δὲ ὄντος τὸν ἀναλώσαντα τὴν πατρώιαν οὐσίαν μὴ ἀξιοῦσθαι ταφῆς ἐν 
τῆι πατρίδι, φησὶν ὁ Ἀντισθένης, συνέντα, μὴ ὑπεύθυνος γενηθείη πρός τινων 
φθονούντων καὶ συκοφαντούντων, ἀναγνῶναι αὐτοῖς τὸν Μέγαν διάκοσμον, ὃς 
ἁπάντων αὐτοῦ τῶν συγγραμμάτων προέχει: καὶ πεντακοσίοις ταλάντοις τιμη-
θῆναι: μὴ μόνον δέ, ἀλλὰ καὶ χαλκαῖς εἰκόσι: καὶ τελευτήσαντα δημοσίαι ταφῆναι. 
βιώσαντα ὑπὲρ τὰ ἑκατὸν ἔτη. (40) ὁ δὲ Δημήτριος τοὺς συγγενέας αὐτοῦ φησιν 
ἀναγνῶναι τὸν Μέγαν διάκοσμον, ὃν μόνον ἑκατὸν ταλάντων τιμηθῆναι. ταὐτά 
δὲ καὶ Ἱππόβοτός φησιν. 
  Ἀριστόξενος δ' ἐν τοῖς ἱστορικοῖς ὑπομνήμασί [fr. 83 FHG II 290] φησι Πλά-
τωνα θελῆσαι συμφλέξαι τὰ Δημοκρίτου συγγράμματα, ὁπόσα ἐδυνήθη συναγαγεῖν.  
Ἀμύκλαν δὲ καὶ Κλεινίαν τοὺς Πυθαγορικοὺς [c. 54, 2] κωλῦσαι αὐτόν, ὡς οὐδὲν 
ὄφελος: παρὰ πολλοῖς γὰρ εἶναι ἤδη τὰ βιβλία. καὶ δῆλον δέ: πάντων γὰρ σχεδὸν 
τῶν ἀρχαίων μεμνημένος ὁ Πλάτων οὐδαμοῦ Δημοκρίτου διαμνημονεύει, ἀλλ' οὐδ' ἔνθα 
ἀντειπεῖν τι αὐτῶι δέοι, δῆλον <ὅτι> εἰδὼς ὡς πρὸς τὸν ἄριστον αὐτῶι τῶν φιλοσό-
φων <ὁ ἀγὼν> ἔσοιτο: ὅν γε καὶ Τίμων τοῦτον ἐπαινέσας τὸν τρόπον ἔχει [fr. 46 D.]: 
  οἷον Δημόκριτόν τε περίφρονα, ποιμένα μύθων, 
  ἀμφίνοον λεσχῆνα μετὰ πρώτοισιν ἀνέγνων. 
  (41) γέγονε δὲ τοῖς χρόνοις, ὡς αὐτός φησιν ἐν τῶι Μικρῶι διακόσμωι [68 
B 5], νέος κατὰ πρεσβύτην Ἀναξαγόραν, ἔτεσιν αὐτοῦ νεώτερος τετταράκοντα. 
συντετάχθαι δέ φησι τὸν Μικρὸν διάκοσμον ἔτεσιν ὕστερον τῆς Ἰλίου ἁλώσεως 
τριάκοντα καὶ ἑπτακοσίοις. γεγόνοι δ' ἄν, ὡς μὲν Ἀπολλόδωρος ἐν Χρονικοῖς 
[F GrHist. 244 F 36 II 1030]. κατὰ τὴν ὀγδοηκοστὴν ὀλυμπιάδα [460_457], ὡς δὲ 
Θρασύλος ἐν τῶι ἐπιγραφομένωι Τὰ πρὸ τῆς ἀναγνώσεως τῶν Δημοκρίτου βιβλίων, 
κατὰ τὸ τρίτον ἔτος τῆς ἑβδόμης καὶ ἑβδομηκοστῆς ὀλυμπιάδος [470/69], ἐνιαυτῶι, 
φησί, πρεσβύτερος ὢν Σωκράτους. εἴη ἂν οὖν κατ' Ἀρχέλαον τὸν Ἀναξαγόρου 
μαθητὴν καὶ τοὺς περὶ Οἰνοπίδην: καὶ γὰρ τούτου μέμνηται [c. 41, 3]. (42) μέ-
μνηται δὲ καὶ περὶ τῆς τοῦ ἑνὸς δόξης τῶν περὶ Παρμενίδην καὶ Ζήνωνα ὡς κατ' 
αὐτὸν μάλιστα διαβεβοημένων, καὶ Πρωταγόρου τοῦ Ἀβδηρίτου, ὃς ὁμολογεῖται 
κατὰ Σωκράτην γεγονέναι. 
  φησὶ δ' Ἀθηνόδωρος [Zeller IIIa 6302] ἐν <η> Περιπάτων, ἐλθόντος Ἱπποκρά-
τους πρὸς αὐτόν, κελεῦσαι κομισθῆναι γάλα: καὶ θεασάμενον τὸ γάλα εἰπεῖν εἶναι 
αἰγὸς πρωτοτόκου καὶ μελαίνης: ὅθεν τὴν ἀκρίβειαν αὐτοῦ θαυμάσαι τὸν Ἱππο-
κράτην. ἀλλὰ καὶ κόρης ἀκολουθούσης τῶι Ἱπποκράτει τῆι μὲν πρώτηι ἡμέραι 
ἀσπάσασθαι οὕτω ‘χαῖρε κόρη’, τῆι δ' ἐχομένηι ‘χαῖρε γύναι’. καὶ ἦν ἡ κόρη τῆς 
νυκτὸς διεφθαρμένη. 
  (43) τελευτῆσαι δὲ τὸν Δημόκριτόν φησιν Ἕρμιππος [fr. 29 FHG III 43] 
τοῦτον τὸν τρόπον. ἤδη ὑπέργηρων ὄντα πρὸς τῶι καταστρέφειν 
εἶναι. τὴν οὖν ἀδελφὴν λυπεῖσθαι ὅτι ἐν τῆι τῶν θεσμοφόρων ἑορτῆι μέλλοι τεθνή-
ξεσθαι καὶ τῆι θεῶι τὸ καθῆκον αὐτὴ οὐ ποιήσειν: τὸν δὲ θαρρεῖν εἰπεῖν καὶ κελεῦσαι  
αὑτῶι προσφέρειν ἄρτους θερμοὺς ὁσημέραι. τούτους δὴ ταῖς ῥισὶ προσφέρων 
διεκράτησεν αὑτὸν τὴν ἑορτήν: ἐπειδὴ δὲ παρῆλθον αἱ ἡμέραι (τρεῖς δ' ἦσαν). 
ἀλυπότατα τὸν βίον προήκατο, ὥς φησιν ὁ Ἵππαρχος, ἐννέα πρὸς τοῖς ἑκατὸν ἔτη 
βιούς. ἡμεῖς τε εἰς αὐτὸν ἐν τῆι Παμμέτρωι τοῦτον ἐποιήσαμεν τὸν τρόπον: 
  καὶ τίς ἔφυ σοφὸς ὧδε, τίς ἔργον ἔρεξε τοσοῦτον. 
    ὅσσον ὁ παντοδαὴς ἤνυσε Δημόκριτος; 
  ὃς Θάνατον παρεόντα τρί' ἤματα δώμασιν ἔσχεν 
    καὶ θερμοῖς ἄρτων ἄσθμασιν ἐξένισεν. 
τοιοῦτος μὲν ὁ βίος τἀνδρός. 
  (44) δοκεῖ δὲ αὐτῶι τάδε: ἀρχὰς εἶναι τῶν ὅλων ἀτόμους καὶ κενόν, τὰ δ' ἄλλα 
πάντα νενομίσθαι. ἀπείρους τε εἶναι κόσμους καὶ γενητοὺς καὶ φθαρτούς. μηδέν 
τε ἐκ τοῦ μὴ ὄντος γίνεσθαι μηδὲ εἰς τὸ μὴ ὂν φθείρεσθαι. καὶ τὰς ἀτόμους δὲ ἀπεί-
ρους εἶναι κατὰ μέγεθος καὶ πλῆθος, φέρεσθαι δ' ἐν τῶι ὅλωι δινουμένας, καὶ οὕτω 
πάντα τὰ συγκρίματα γεννᾶν, πῦρ, ὕδωρ, ἀέρα, γῆν: εἶναι γὰρ καὶ ταῦτα ἐξ 
ἀτόμων τινῶν συστήματα: ἅπερ εἶναι ἀπαθῆ καὶ ἀναλλοίωτα διὰ τὴν στερρό-
τητα. τόν τε ἥλιον καὶ τὴν σελήνην ἐκ τοιούτων λείων καὶ περιφερῶν ὄγκων 
συγκεκρίσθαι, καὶ τὴν ψυχὴν ὁμοίως: ἣν καὶ νοῦν ταὐτὸν εἶναι. ὁρᾶν δ' ἡμᾶς 
κατ' εἰδώλων ἐμπτώσεις. (45) πάντα τε κατ' ἀνάγκην γίνεσθαι, τῆς δίνης αἰτίας 
οὔσης τῆς γενέσεως πάντων, ἣν <ἀνάγκην> λέγει. τέλος δ' εἶναι τὴν <εὐθυμίαν>, 
οὐ τὴν αὐτὴν οὖσαν τῆι ἡδονῆι, ὡς ἔνιοι παρακούσαντες ἐξεδέξαντο, ἀλλὰ καθ' 
ἣν γαληνῶς καὶ εὐσταθῶς ἡ ψυχὴ διάγει, ὑπὸ μηδενὸς ταραττομένη φόβου ἢ δεισι-
δαιμονίας ἢ ἄλλου τινὸς πάθους. καλεῖ δ' αὐτὴν καὶ εὐεστὼ καὶ πολλοῖς ἄλλοις 
ὀνόμασι [B 3]. ποιότητας δὲ νόμωι εἶναι, φύσει δ' ἄτομα καὶ κενόν [B 125]. 
καὶ ταῦτα μὲν αὐτῶι ἐδόκει. τὰ δὲ βιβλία αὐτοῦ κτλ. 
  (49) γεγόνασι δὲ Δημόκριτοι ἕξ: πρῶτος αὐτὸς οὗτος, δεύτερος Χῖος μουσικὸς 
κατὰ τὸν αὐτὸν χρόνον, τρίτος ἀνδριαντοποιός, οὗ μέμνηται Ἀντίγονος [S. 10 
Wilamowitz], τέταρτος περὶ τοῦ ἱεροῦ τοῦ ἐν Ἐφέσωι γεγραφὼς καὶ τῆς πόλεως 
καὶ Σαμοθράικης, πέμπτος ποιητὴς ἐπιγραμμάτων σαφὴς καὶ ἀνθηρός, ἕκτος Περ-
γαμηνὸς ἀπὸ ῥητορικῶν λόγων <εὐδοκιμήσας>. 
  SUIDAS Δημόκριτος Ἡγησιστράτου (οἱ δὲ Ἀθηνοκρίτου ἢ Δαμασίππου) 
γεγονὼς ὅτε καὶ Σωκράτης ὁ φιλόσοφος κατὰ τὴν <οζ> ὀλυμπιάδα [472_469] (οἱ 
δὲ κατὰ τὴν <π> [460_457] φασίν): Ἀβδηρίτης ἐκ Θράικης, φιλόσοφος, μαθητὴς 
κατά τινας Ἀναξαγόρου καὶ Λευκίππου, ὡς δέ τινες, καὶ μάγων καὶ Χαλδαίων 
Περσῶν: ἦλθε γὰρ καὶ εἰς Πέρσας καὶ Ἰνδοὺς καὶ Αἰγυπτίους καὶ τὰ παρ' ἑκάστοις 
ἐπαιδεύθη σοφά. εἶτα ἐπανῆλθε καὶ τοῖς ἀδελφοῖς συνῆν Ἡροδότωι καὶ Δαμάστηι. 
ἦρξε δὲ ἐν Ἀβδήροις διὰ τὴν ἑαυτοῦ σοφίαν τιμηθείς. μαθητὴς δὲ αὐτοῦ διαφανὴς 
ἐγένετο Μητρόδωρος ὁ Χῖος, οὗ πάλιν ἀκροαταὶ Ἀνάξαρχος καὶ Ἱπποκράτης ὁ  
ἰατρός. ἐπεκλήθη δὲ Σοφία ὁ Δημόκριτος καὶ Γελασῖνος δὲ διὰ τὸ γελᾶν πρὸς τὸ 
κενόσπουδον τῶν ἀνθρώπων: γνήσια δὲ αὐτοῦ βιβλία εἰσὶ δύο, ὅ τε Μέγας διά-
κοσμος καὶ τὸ Περὶ φύσεως κόσμου. ἔγραψε δὲ καὶ Ἐπιστολάς. 
  AËT. I 3, 16 (D. 285.) Δ. Δαμασίππου Ἀβδηρί-
της κτλ. 
  EUSEB. Chron. a) Cyrill. c. Jul. I p. 13 Spanh. ἑβδομηκοστῆι ὀλυμπιάδι 
 [500_497] φασὶ γενέσθαι Δημόκριτον καὶ Ἀναξαγόραν φιλοσόφους φυσικοὺς ὁμοῦ 
τε καὶ Ἡράκλειτον τὸν ἐπίκλην σκοτεινόν. b) Akme: Cyrill. ὀγδοηκοστῆι ἕκτηι 
ὀλυμπιάδι [436_433] γενέσθαι φασὶ τὸν Ἀβδηρίτην Δημόκριτον, Ἐμπεδοκλέα 
τε καὶ Ἱπποκράτην κτλ., 
CHRON. PASCH. 317, 5 Δ. τελευτᾶι ζήσας ἔτη ἑκατόν. 
  DIOD. XIV 11, 5 περὶ δὲ τὸν αὐτὸν χρόνον [Ol. 94, 1. 404] καὶ Δ. ὁ φιλό-
σοφος ἐτελεύτησε βιώσας ἔτη ἐνενήκοντα. 
  [LUC.] Macrob. 18 Δ. μὲν ὁ Ἀβδηρίτης ἐτῶν γεγονὼς τεσσάρων καὶ ἑκα-
τὸν ἀποσχόμενος τροφῆς ἐτελεύτα. CENSOR. 15, 3 Democritum quoque Ab-
deriten et Isocraten rhetorem ferunt prope ad id aetatis pervenisse quo Gor-
gian Leontinum, quem omnium veterum maxime senem fuisse et octo supra 
centum annos habuisse constat. 
  ARISTOT. Meteor. Β 7 p. 365a. 17 Ἀναξαγόρας. τε γὰρ ὁ 
Κλαζομένιος καὶ πρότερος Ἀναξιμένης ὁ Μιλήσιος ἀπεφήναντο καὶ τούτων ὕστερος 
Δημόκριτος ὁ Ἀβδηρίτης. 
  SEXT. VII 389 ὅ τε Δ. καὶ ὁ Πλάτων ἀντιλέγοντες τῶι Πρωτα-
γόραι ἐδίδασκον 
  ATHEN. VIII p. 354c ἐν δὲ τῆι αὐτῆι ἐπιστολῆι [fr. 172 p. 153. 2 Us.] ὁ 
Ἐπίκουρος καὶ Πρωταγόραν φησὶ τὸν σοφιστὴν ἐκ φορμοφόρου καὶ ξυλοφόρου 
πρῶτον μὲν γενέσθαι γραφέα Δημοκρίτου: θαυμασθέντα δ' ὑπ' ἐκείνου ἐπὶ ξύλων 
τινὶ ἰδίαι συνθέσει ἀπὸ ταύτης τῆς ἀρχῆς ἀναληφθῆναι ὑπ' αὐτοῦ καὶ διδάσκειν ἐν 
κώμηι τινὶ γράμματα, ἀφ' ὧν ἐπὶ τὸ σοφιστεύειν ὁρμῆσαι. PHILOSTR. Vit. 
sophist. 10 p. 13, 1 Kayser Πρωταγόρας δὲ ὁ Ἀβδηρίτης σοφιστὴς καὶ Δημο-
κρίτου μὲν ἀκροατὴς οἴκοι ἐγένετο, ὡμίλησε δὲ καὶ τοῖς ἐκ Περσῶν μάγοις κατὰ 
τὴν Ξέρξου ἐπὶ τὴν Ἑλλάδα ἔλασιν. 
  SUID. s. v. Ἱπποκράτης ... οὗτος μαθητὴς γέγονε τὸ μὲν πρῶτον τοῦ 
πατρός, μετὰ δὲ ταῦτα Ἡροδίκου τοῦ Σηλυβριανοῦ καὶ Γοργίου τοῦ Λεοντίνου  
ῥήτορος καὶ φιλοσόφου, ὡς δέ τινες, Δημοκρίτου τοῦ Ἀβδηρίτου: ἐπιβαλεῖν γὰρ 
αὐτὸν νέωι πρεσβύτην: ὡς δέ τινες καὶ Προδίκου. 
  SUID. s. v. Διαγόρας ... ὃν εὐφυᾶ θεασάμενος Δ. ὁ Ἀβδηρίτης ὠνήσατο 
αὐτὸν δοῦλον ὄντα μυρίων δραχμῶν καὶ μαθητὴν ἐποιήσατο. ὁ δὲ καὶ τῆι λυρικῆι 
ἐπέθετο τοῖς χρόνοις ὢν μετὰ Πίνδαρον καὶ Βακχυλίδην, Μελανιππίδου δὲ πρε-
σβύτερος: ἤκμαζε τοίνυν <οη> ὀλυμπιάδι [468_465]. 
  VAL. MAX. VIII 7 ext. 4. Athenis autem conpluribus annis moratus 
omnia temporum momenta ad percipiendam et exercendam doctrinam con-
ferens ignotus illi urbi vixit, quod ipse quodam volumine testatur [B 116]. 
  STRAB. XV p. 703 ἐν δὲ τῆι ὀρεινῆι Σίλαν 
ποταμὸν εἶναι, ὧι μηδὲν ἐπιπλεῖ. Δημόκριτον μὲν οὖν ἀπιστεῖν ἅτε πολλὴν τῆς 
Ἀσίας πεπλανημένον. καὶ Ἀριστοτέλης δὲ ἀπιστεῖ. 
  CIC. de fin. V 19, 50 quid de Pythagora? quid de Platone aut de 
Democrito loquar? a quibus propter discendi cupiditatem videmus ultimas 
terras esse peragratas. 
  PHILO de prov. II 13 p. 52 Aucher. D. autem alter 
opulentus et possessor multorum, eo quod ortus esset ex 
illustri familia, desiderio sapientiae familiarissimae deditus caecam invi-
samque opulentiam quae pravis et vilibus tribui consuevit inhibuit; eam vero 
quae haud caeca est ac constans eo quod cum bonis solis assuescat acquisivit. 
propterea universas patriae leges dimovere visus est et quasi malus genius 
reputatus, ita ut periclitatus fuerit ne sepulcro ipso privaretur ob legem 
apud Abderitas vigentem quae insepultum proiciendum statuebat qui patrias 
leges non observasset. id sane subeundum erat Democrito, nisi misericordiam 
sortitus esset benignitate, quam ergo eum habuit Hippocrates Cous; aemula-
tores enim sapientiae inter se erant. porro ex suis operibus celebratis quod 
appellatur Magnus diacosmus centum, ut nonnulli dicunt adhuc amplius 
Atticis talentis ccc, aestimatum fuit. 
  _de vita contempl. p. 473 M. (VI 49 C._W.) Ἀναξαγόραν καὶ Δ. Ἕλληνες 
ἄιδουσιν ὅτι φιλοσοφίας ἱμέρωι πληχθέντες μηλοβότους εἴασαν γενέσθαι τὰς οὐσίας. 
HORAT. Ep. 
I 12, 12 miramur, si Democriti pecus edit agellos cultaque, dum peregre est 
animus sine corpore velox. 
  AEL. V. H. IV 20 Δημόκριτον τὸν Ἀβδηρίτην λόγος ἔχει τά τε ἄλλα 
γενέσθαι σοφὸν καὶ δὴ καὶ ἐπιθυμῆσαι λαθεῖν, καὶ ἐν ἔργωι θέσθαι σφόδρα πάνυ 
τοῦτο. διὰ ταῦτά τοι καὶ πολλὴν ἐπήιει γῆν. ἧκεν οὖν πρὸς τοὺς Χαλδαίους καὶ 
εἰς Βαβυλῶνα καὶ πρὸς τοὺς μάγους καὶ τοὺς σοφιστὰς τῶν Ἰνδῶν. 
τὴν παρὰ τοῦ Δαμασίππου τοῦ πατρὸς οὐσίαν ἐς τρία μέρη νεμηθεῖσαν τοῖς 
ἀδελφοῖς τοῖς τρισίν, τἀργύριον μόνον λαβὼν ἐφόδιον τῆς ὁδοῦ τὰ λοιπὰ τοῖς  
ἀδελφοῖς εἴασεν: διὰ ταῦτά τοι καὶ Θεόφραστος αὐτὸν 
ἐπήινει, ὅτι περιήιει κρείττονα ἀγερμὸν ἀγείρων Μενέλεω καὶ Ὀδυσσέως [γ 301. 
δ 80. 90]. ἐκεῖνοι μὲν γὰρ ἠλῶντο, αὐτόχρημα Φοινίκων ἐμπόρων μηδὲν δια-
φέροντες: χρήματα γὰρ ἤθροιζον καὶ τῆς περιόδου καὶ τοῦ περίπλου ταύτην 
εἶχον τὴν πρόφασιν. 
  PLIN. N. H. XVIII 273 ferunt Democritum, qui primus intellexit 
ostenditque caeli cum terris societatem, spernentibus hanc curam eius opu-
lentissimis civium praevisa olei caritate futura ex vergiliarum ortu (qua dixi-
mus ratione ostendemusque iam planius) magna tum vilitate propter spem 
olivae coëmisse in toto tractu omne oleum, mirantibus qui paupertatem 
quietemque doctrinarum ei sciebant in primis cordi esse. atque ut adparuit 
causa et ingens divitiarum cursus, restituisse mercedem anxiae et avidae 
dominorum poenitentiae, contentum ita probavisse opes sibi in facili, cum 
vellet, fore. 
  PLUT. Quaest. conv. I 10, 2 p. 628c ταὐτὸ πεισόμεθα Δημοκρίτωι τῶι 
σοφῶι διὰ φιλολογίαν. καὶ γὰρ ἐκεῖνος ὡς ἔοικε τρώγων σίκυον, ὡς ἐφάνη μελιτώ-
δης ὁ χυμός, ἠρώτησε τὴν διακονοῦσαν, ὁπόθεν πρίαιτο: τῆς δὲ κῆπόν τινα φρα-
ζούσης, ἐκέλευσεν ἐξαναστὰς ἡγεῖσθαι καὶ δεικνύναι τὸν τόπον: θαυμάζοντος δὲ 
τοῦ γυναίου καὶ πυνθανομένου τί βούλεται: ‘τὴν αἰτίαν’ ἔφη ‘δεῖ με τῆς γλυκύτητος 
εὑρεῖν, εὑρήσω δὲ τοῦ χωρίου γενόμενος θεατής.’ “κατάκεισο δή” τὸ γύναιον 
εἶπε μειδιῶν, “ἐγὼ γὰρ ἀγνοήσασα τὸ σίκυον εἰς ἀγγεῖον ἐθέμην μεμελιτωμένον”. 
ὁ δ' ὥσπερ ἀχθεσθείς ‘ἀπέκναισας’ εἶπε ‘καὶ οὐδὲν ἧττον ἐπιθήσομαι τῶι λόγωι 
καὶ ζητήσω τὴν αἰτίαν’, ὡς ἂν οἰκείου καὶ συγγενοῦς οὔσης τῶι σικύωι τῆς 
γλυκύτητος. 
  CLEM. Strom. VI 32 [II 446, 28 St.] Δ. δὲ ἐκ τῆς τῶν μεταρσίων παρα-
τηρήσεως πολλὰ προλέγων Σοφία ἐπωνομάσθη: ὑποδεξαμένου γοῦν αὐτὸν φιλο-
φρόνως Δαμάσου τοῦ ἀδελφοῦ τεκμηράμενος ἔκ τινων ἀστέρων πολὺν ἐσόμενον 
προεῖπεν ὄμβρον. οἱ μὲν οὖν πεισθέντες αὐτῶι συνεῖλον τοὺς καρποὺς (καὶ γὰρ ὥραι 
θέρους ἐν ταῖς ἅλωσιν ἔτι ἧσαν), οἱ δὲ ἄλλοι πάντα ἀπώλεσαν ἀδοκήτου καὶ 
πολλοῦ καταρρήξαντος ὄμβρου. PLIN. N. H. XVIII 341  tradunt eundem Demo-
critum metente fratre eius Damaso ardentissimo aestu orasse, ut reliquae 
segeti parcerei raperetque desecta sub tectum, paucis mox horis saevo imbre 
vaticinatione adprobata. 
  PHILOSTRAT. V. Apoll. VIII 7 p. 313, 17 Kayser τίς δ' ἂν σοφὸς ἐκλι-
πεῖν σοι δοκεῖ τὸν ὑπὲρ πόλεως τοιαύτης ἀγῶνα, ἐνθυμηθεὶς μὲν Δημόκριτον ἐλευ-
θερώσαντα λοιμοῦ ποτε Ἀβδηρίτας, ἐννοήσας δὲ Σοφοκλέα τὸν Ἀθηναῖον, ὃς λέ-
γεται καὶ ἀνέμους θέλξαι τῆς ὥρας πέρα πνεύσαντας κτλ. 
  IULIAN. Ep. 201 B._C. φασὶ γὰρ Δημόκριτον τὸν Ἀβδηρίτην, ἐπειδὴ 
Δαρείωι γυναικὸς καλῆς ἀλγοῦντι θάνατον οὐκ εἶχεν ὅτι ἂν εἰπὼν εἰς παραμυθίαν 
ἀρκέσειεν, ὑποσχέσθαι οἱ τὴν ἀπελθοῦσαν εἰς φῶς ἀνάξειν, ἢν ἐθελήσηι τῶν εἰς 
τὴν χρείαν ἡκόντων ὑποστῆναι τὴν χορηγίαν. κελεύσαντος δ' ἐκείνου μὴ φείσα- 
σθαι μηδενὸς ὅτι ἂν ἐξῆι λαβόντα τὴν ὑπόσχεσιν ἐμπεδῶσαι, μικρὸν ἐπισχόντα 
χρόνον εἰπεῖν, ὅτι τὰ μὲν ἄλλα αὐτῶι πρὸς τὴν τοῦ ἔργου πρᾶξιν συμπορισθείη, 
μόνου δὲ ἑνὸς προσδέοιτο ὃ δὴ αὐτὸν μὲν οὐκ ἔχειν ὅπως ἂν λάβοι, Δαρεῖον δὲ ὡς 
βασιλέα τῆς ὅλης Ἀσίας οὐ χαλεπὸν ἂν ἴσως εὑρεῖν. ἐρομένου δ' ἐκείνου, τί ἂν 
εἴη τοσοῦτον ὃ μόνωι βασιλεῖ γνωσθῆναι συγχωρεῖται, ὑπολαβόντα φῆσαι τὸν 
Δημόκριτον, εἰ τριῶν ἀπενθήτων ὀνόματα τῶι τάφωι τῆς γυναικὸς ἐπιγράψειεν, 
εὐθὺς αὐτὴν ἀναβιώσεσθαι τῶι τῆς τελετῆς νόμωι δυσωπουμένην. ἀπορήσαντος 
δὲ ἐπὶ πολὺ τοῦ Δαρείου καὶ μηδένα ἄνδρα δυνηθέντος εὑρεῖν, ὅτωι μὴ καὶ πα-
θεῖν λυπηρόν τι συνηνέχθη, γελάσαντα συνήθως τὸν Δημόκριτον εἰπεῖν: ‘τί οὖν, 
ὦ πάντων ἀτοπώτατε, θρηνεῖς ἀνέδην ὡς μόνος ἀλγεινῶι τοσούτωι συμπλακεὶς 
ὁ μηδὲ ἕνα τῶν πώποτε γεγονότων ἄμοιρον οἰκείου πάθους ἔχων εὑρεῖν;’. 
  CIC. de orat. II 58, 235 atque illud primum quid sit ipse risus, quo 
pacto concitetur ... viderit Democritus. HORAT. Ep. II 1, 194 si foret in terris, 
rideret D. SOTION Stob. Flor. (III) 20, 53 
τοῖς δὲ σοφοῖς ἀντὶ ὀργῆς Ἡρακλείτωι μὲν δάκρυα, Δημοκρίτωι δὲ γέλως ἐπήιει. 
IUVEN. 10, 33 perpetuo risu pulmonem agitare solebat D.; 
47 tunc quoque materiam risus invenit ad omnis occursus hominum, cuius 
prudentia monstrat summos posse viros et magna exempla daturos verve-
cum in patria crassoque sub aëre nasci. SCHOL. z. d. St. Abderita nam fuit 
D., ubi stulti solent nasci. 
  CIC. Tusc. v 39, 114 D. luminibus amissis alba scilicet discernere 
et atra non poterat: at vero bona mala, aequa iniqua, honesta turpia, utilia 
inutilia, magna parva poterat, et sine varietate colorum licebat vivere beate, 
sine notione rerum non licebat. atque hic vir impediri etiam animi aciem 
aspectu oculorum arbitrabatur, et cum alii saepe quod ante pedes esset non 
viderent, ille <in> infinitatem omnem peregrinabatur, ut nulla in extremitate 
consisteret. 
  GELL. X 17 Democritum philosophum in monumentis historiae 
graecae scriptum est, virum praeter alios venerandum auctoritateque antiqua 
praeditum, luminibus oculorum sua sponte se privasse, quia existimaret 
cogitationes commentationesque animi sui in contemplandis naturae ratio-
nibus vegetiores et exactiores fore, si eas videndi inlecebris et oculorum im-
pedimentis liberasset. id factum eius modumque ipsum, quo caecitatem facile 
sollertia subtilissima conscivit, Laberius poeta in mimo quem scripsit 
RESTIONEM versibus quidem satis munde atque graphice factis descripsit, 
sed causam voluntariae caecitatis finxit aliam vertitque in eam rem, quam 
tum agebat, non inconcinniter. est enim persona, quae hoc apud Laberium 
dicit, divitis avari et parci, sumptum plurimum asotiamque adulescentis 
filii deplorantis. versus Laberiani sunt [CF3 72ff. p. 353Ribbeck]:  
  Democritus Abderites physicus philosophus 
  clipeum constituit contra exortum Hyperionis, 
  oculos effodere ut posset splendore aereo. 
  ita radiis solis aciem effodit luminis, 
  malis bene esse ne videret civibus. 
  sic ego fulgentis splendorem pecuniae 
  volo elucificare exitum aetati meae, 
  ne in re bona esse videam nequam filium. 
  LUCR. III 1039 [daraus Lact. Inst. III 18, 6] 
  denique Democritum postquam matura vetustas 
  admonuit memores motus languescere mentis, 
  sponte sua leto caput obvius optulit ipse. 
  HIMER. Ecl. 3, 18 ἑκὼν δὲ ἐνόσει σῶμα Δημόκριτος, ἵνα ὑγιαίνηι τὰ 
κρείττονα. 
  TERT. Apolog. 46 D. excaecanndo semetipsum, quod muli 
concupiscentia aspicere non posset et doleret, si non esset potitus, incontinen-
tiam emendatione profitetur. 
  PLUT. de curios. 12 p. 521 D ἐκεῖνο μὲν ψεῦδός ἐστι τὸ Δημόκριτον 
ἑκουσίως σβέσαι τὰς ὄψεις ἀπερεισάμενον εἰς ἔσοπτρα πυρωθέντα καὶ τὴν ἀπ' 
αὐτῶν ἀνάκλασιν δεξάμενον, ὅπως μὴ παρέχωσι θόρυβον τὴν διάνοιαν ἔξω καλοῦ-
σαι πολλάκις, ἀλλ' ἐῶσιν ἔνδον οἰκουρεῖν καὶ διατρίβειν πρὸς τοῖς νοητοῖς ὥσπερ 
παρόδιοι θυρίδες ἐμφραγεῖσαι. 
  ANON. LONDIN. c. 37, 34ff. κἀνταῦθά φησιν [Asklepiades], ὡς λόγος 
ἔχει Δημόκριτον ἀσιτήσαντα τέσσαρας ἡμέρας πρὸς τῶι ἀναιρεῖσθαι γίνεσθαι καὶ 
αὐτὸν παρακληθέντα πρός τινων γυναικῶν ἐπιμεῖναι ἡμέρας τινὰς ἐν τῶι βίωι, καὶ 
ἵνα μὴ γένωνται ταύταις δυστυχῶς τὰ κατὰ κείνους τοὺς χρόνους Θεσμοφόρια 
λελυμένα, φασὶν αὑτὸν ἀπαλλάττειν κελεῦσαι, καθίζειν δὲ πρὸς τοὺς ἄρτους, καὶ 
τούτους καταπνεῖν ἀτμὸν τὸν γινόμενον. καὶ ὁ Δ. ἀποσπασάμενος τὸν ἀπὸ τοῦ 
ἰπνοῦ ἀτμὸν ῥώννυταί τε τὰς δυνάμεις καὶ ἐπιβιοῖ τὸ λοιπόν. CAELIUS AUREL. 
Acut. morb. II 37 sit igitur polenta infusa atque panis assus aceto infusus 
vel mala cydonia aut myrta et his similia. haec enim defectu extinctam 
corporis fortitudinem retinent, sicut ratio probat atque Democriti dilatae 
mortis exemplum fama vulgatum. 
  ATHEN. epit. II p. 46E Δημόκριτον δὲ τὸν Ἀβδηρίτην λόγος ἔχει διὰ 
γῆρας ἐξάξαι αὑτὸν διεγνωκότα τοῦ ζῆν καὶ ὑφαιροῦντα τῆς τροφῆς καθ' ἑκάστην  
ἡμέραν ἐπεὶ αἱ τῶν Θεσμοφορίων ἡμέραι ἐνέστησαν, δεηθεισῶν τῶν οἰκείων γυναι-
κῶν μὴ ἀποθανεῖν κατὰ τὴν πανήγυριν, ὅπως ἑορτάσωσι, πεισθῆναι κελεύσαντα 
μέλιτος ἀγγεῖον αὑτῶι πλησίον παρατεθῆναι καὶ διαζῆσαι ἡμέρας ἱκανὰς τὸν ἄνδρα 
τῆι ἀπὸ τοῦ μέλιτος ἀναφορᾶι μόνηι χρώμενον καὶ μετὰ τὰς ἡμέρας βασταχθέντος 
τοῦ μέλιτος ἀποθανεῖν. ἔχαιρε δὲ ὁ Δ. ἀεὶ τῶι μέλιτι, καὶ πρὸς τὸν πυθόμενον, 
πῶς ἂν ὑγιῶς τις διάγοι, ἔφη, εἰ τὰ μὲν ἐντὸς μέλιτι βρέχοι, τὰ δ' ἐκτὸς ἐλαίωι. 
  MARC. Anton. III 3 Δημόκριτον δὲ οἱ φθεῖρες [ἀπέκτειναν.] 
  SUID. Δημόκριτος [A 2; II 85, 2]. γνήσια δὲ αὐτοῦ βιβλία εἰσὶ δύο, 
ὅ τε Μέγας διάκοσμος [67 B 1] καὶ τὸ Περὶ φύσεως κόσμου [68 B 5c]. ἔγραψε 
δὲ καὶ Ἐπιστολάς [68 C 2_6]. 
  SUID. Καλλίμαχος. Πίναξ τῶν Δημοκρίτου γλωσ-
σῶν καὶ συνταγμάτων. STEPH. BYZ. p. 640, 5 Mein. Ἡγησιάναξ 
γραμματικὸς [Susemihl Al. L. II 31] γράψας Περὶ τῆς Δημοκρίτου λέξεως βιβλίον 
ἓν καὶ Περὶ ποιητικῶν λέξεων. ἦν δὲ Τρωιαδεύς. 
  DIOG. IX 45_49 
  τὰ δὲ βιβλία αὐτοῦ καὶ Θρασύλος ἀναγέγραφε κατὰ τάξιν οὕτως ὡσπερεὶ καὶ 
τὰ Πλάτωνος κατὰ τετραλογίαν. 
{(46) Ἔστι δὲ <Ἠθικὰ> μὲν τάδε:} 
I. 1. Πυθαγόρης 2. Περὶ τῆς τοῦ σοφοῦ διαθέσεως 3. Περὶ τῶν ἐν Ἅιδου 
  4. Τριτογένεια (τοῦτο δέ ἐστιν, ὅτι τρία γίνεται ἐξ αὐτῆς ἃ πάντα ἀνθρώ-
  πινα συνέχει). 
II. 1. Περὶ ἀνδραγαθίας ἢ Περὶ ἀρετῆς 2. Ἀμαλθείης κέρας 3. Περὶ εὐθυμίης 
  4. Ὑπομνημάτων ἠθικῶν: ἡ γὰρ Εὐεστὼ οὐχ εὑρί-
  σκεται. καὶ ταῦτα μὲν τὰ <Ἠθικά.  
{Φυσικὰ> δὲ τάδε:} 
III. 1. Μέγας διάκοσμος (ὃν οἱ περὶ Θεόφραστον Λευκίππου φασὶν εἶναι) 2. Μι-
  κρὸς διάκοσμος 3. Κοσμογραφίη 4. Περὶ τῶν πλανήτων. 
IV. 1. Περὶ φύσεως πρῶτον 2. Περὶ ἀνθρώπου φύσιος (ἢ Περὶ σαρκός) δεύ-
  τερον 3. Περὶ νοῦ 4. Περὶ αἰσθησίων (ταῦτά τινες ὁμοῦ γράφοντες Περὶ 
  ψυχῆς ἐπιγράφουσι). 
V. 1. Περὶ χυμῶν 2. Περὶ χροῶν (47) 3. Περὶ τῶν διαφερόντων ῥυσμῶν 
  4. Περὶ ἀμειψιρυσμιῶν. 
VI. 1. Κρατυντήρια (ὅπερ ἔστιν ἐπικριτικὰ τῶν προειρημένων) 2. Περὶ εἰδώλων 
  ἢ Περὶ προνοίας 3. Περὶ λογικῶν κανὼν <α><β><γ> 4. Ἀπορημάτων [Bücher-
  zahl fehlt]. ταῦτα καὶ περὶ <Φύσεως>. 
{Τὰ δὲ <Ἀσύντακτά> ἐστι τάδε:} 
  1. Αἰτίαι οὐράνιαι 2. Αἰτίαι ἀέριοι 3. Αἰτίαι ἐπίπεδοι 4. Αἰτίαι περὶ 
  πυρὸς καὶ τῶν ἐν πυρί 5. Αἰτίαι περὶ φωνῶν 6. Αἰτίαι περὶ σπερμάτων 
  καὶ φυτῶν καὶ καρπῶν 7. Αἰτίαι περὶ ζώιων <α><β><γ> 8. Αἰτίαι σύμμικτοι 
  9. Περὶ τῆς λίθου. ταῦτα καὶ τὰ <Ἀσύντακτα. 
{Μαθηματικὰ> δὲ τάδε:} 
VII. 1. Περὶ διαφορῆς γνώμης ἢ Περὶ ψαύσιος κύκλου καὶ σφαίρης 2. Περὶ γεω-
  μετρίης 3. Γεωμετρικῶν [Bücherzahl?] 4. Ἀριθμοί. 
VIII. 1. Περὶ ἀλόγων γραμμῶν καὶ ναστῶν <α><β> 2. Ἐκπετάσματα (48) 3. Μέγας 
  ἐνιαυτὸς ἢ Ἀστρονομίη, παράπηγμα 4. ἄμιλλα κλεψύδραι [?]. 
IX. 1. Οὐρανογραφίη 2. Γεωγραφίη 3. Πολογραφίη 4. Ἀκτινογραφίη. 
  τοσαῦτα καὶ <Μαθηματικά. 
{Μουσικὰ> δὲ τάδε:} 
X. 1. Περὶ ῥυθμῶν καὶ ἁρμονίης 2. Περὶ ποιήσιος 3. Περὶ καλλοσύνης ἐπέων 
  4. Περὶ εὐφώνων καὶ δυσφώνων γραμμάτων. 
XI. 1. Περὶ Ὁμήρου ἢ Ὀρθοεπείης καὶ γλωσσέων 2. Περὶ ἀοιδῆς 3. Περὶ 
  ῥημάτων 4. Ὀνομαστικῶν [Bücherzahl?]. τοσαῦτα καὶ τὰ <Μουσικά.  
{Τεχνικὰ> δὲ τάδε:} 
XII. 1. Πρόγνωσις 2. Περὶ διαίτης ἢ Διαιτητικόν 3. [ἢ] Ἰητρικὴ γνώμη 
  4. Αἰτίαι περὶ ἀκαιριῶν καὶ ἐπικαιριῶν. 
XIII. 1. Περὶ γεωργίης ἢ Γεωμετρικόν 2. Περὶ ζωγραφίης 3. Τακτικὸν καὶ 
  4. Ὁπλομαχικόν. τοσαῦτα καὶ τάδε. 
  τάττουσι δέ τινες κατ' ἰδίαν ἐκ τῶν <Ὑπομνημάτων> καὶ ταῦτα 
  [68 B 298b_299h]: 
  (49) 1. Περὶ τῶν ἐν Βαβυλῶνι ἱερῶν γραμμάτων 2. Περὶ τῶν ἐν Μερόηι 
  3. Ὠκεανοῦ περίπλους 4. Περὶ ἱστορίης 5. Χαλδαϊκὸς λόγος 6. Φρύγιος 
  λόγος 7. Περὶ πυρετοῦ καὶ τῶν ἀπὸ νόσου βησσόντων 8. Νομικὰ αἴτια 
  9. Χερνικὰ [?] ἢ προβλήματα. 
    τὰ δ' ἄλλα, ὅσα τινὲς ἀναφέρουσιν εἰς αὐτόν, τὰ μὲν ἐκ τῶν αὐτοῦ 
  διεσκεύασται, τὰ δ' ὁμολογουμένως ἐστὶν ἀλλότρια. ταῦτα καὶ περὶ τῶν 
  βιβλίων αὐτοῦ καὶ τοσαῦτα. 
  CIC. de orat. I 11, 49 si ornate locutus est, sicut et fertur et mihi vi-
detur, physicus ille D., materies illa fuit physici de qua dixit, ornatus vero 
ipse verborum oratoris putandus est. Orat. 20, 67 quicquid est enim, quod 
sub aurium mensuram aliquam cadat, etiamsi abest a versu (nam id quidem 
orationis est vitium), numerus vocatur, qui graece ῥυθμὸς dicitur. itaque 
video visum esse non nullis Platonis et Democriti locutionem etsi absit a 
versu, tamen quod incitatius feratur et clarissimis verborum luminibus utatur, 
potius poëma putandum quam comicorum poëtarum. de divin. II 64, 133 
valde Heraclitus obscurus, minime D. DIONYS. de comp. verb. 24 
φιλοσόφων δὲ κατ' ἐμὴν δόξαν Δ. τε καὶ Πλάτων καὶ 
Ἀριστοτέλης: τούτων γὰρ ἑτέρους εὑρεῖν ἀμήχανον ἄμεινον κεράσαντας τοὺς 
λόγους. 
  SIMPL. de caelo 294, 33 ὀλίγα δὲ ἐκ τῶν Ἀριστοτέλους Περὶ Δημοκρίτου 
[s. II 93, 20]. DIOG. V 26 Προβλήματα ἐκ 
τῶν Δημοκρίτου <β>. V 49 Περὶ Δημο-
κρίτου <α>. Ebenda 43 Περὶ τῆς Δημοκρίτου ἀστρολογίας <α>. V 87 
Περὶ ψυχῆς καὶ περὶ φύσεως καὶ περὶ εἰδώ-
λων πρὸς Δημόκριτον. Ebenda 88 Πρὸς τὸν Δημόκριτον ἐξηγήσεις <α>. PHILOD.  
schol. Zenon. de lib. dic. VH1 V 2 fr. 20 [Usener Epic. p. 97, 10] ὡς ἔν τε τοῖς 
Πρὸς Δημόκριτον ἵσταται διὰ τέλους ὁ Ἐπίκουρος. DIOG. X 24 
Πρὸς Δημόκριτον. 
DIOG. VII 174 Πρὸς Δημόκριτον. VII 178 
Περὶ ἐλαχίστων, Πρὸς τὰς ἀτόμους καὶ τὰ εἴδωλα. 
  ARISTOT. de gen. et corr. Α 2. 315a 34 ὅλως δὲ παρὰ τὰ ἐπιπολῆς 
περὶ οὐδενὸς οὐδεὶς ἐπέστησεν ἔξω Δημοκρίτου. οὗτος δ' ἔοικε μὲν περὶ ἁπάν-
των φροντίσαι, ἤδη δὲ ἐν τῶι πῶς διαφέρει. 
  PLUT. de virt. mor. 7 p. 448 A αὐτός τε Ἀριστοτέλης Δημόκριτός 
τε καὶ Χρύσιππος ἔνια τῶν πρόσθεν αὐτοῖς ἀρεσκόντων ἀθορύβως καὶ ἀδήκτως 
καὶ μεθ' ἡδονῆς ἀφεῖσαν. 
  ARISTOT. de partt. anim. Α 1. 642a 24 αἴτιον δὲ τοῦ μὴ ἐλθεῖν τοὺς προ-
γενεστέρους ἐπὶ τὸν τρόπον τοῦτον, 
ὅτι τὸ τί ἦν εἶναι καὶ τὸ ὁρίσασθαι τὴν οὐσίαν οὐκ ἦν, ἀλλ' ἥψατο μὲν Δ. πρῶτος, 
ὡς οὐκ ἀναγκαίου δὲ τῆι φυσικῆι θεωρίαι, ἀλλ' ἐκφερόμενος ὑπ' αὐτοῦ τοῦ πρά-
γματος: ἐπὶ Σωκράτους δὲ τοῦτο μὲν ηὐξήθη, τὸ δὲ ζητεῖν τὰ περὶ φύσεως ἔληξε. 
πρὸς δὲ τὴν χρήσιμον ἀρετὴν καὶ τὴν πολιτικὴν ἀπέκλιναν οἱ φιλοσοφοῦντες. 
Metaph. Μ 4. 1078b 19 τῶν μὲν γὰρ φυσικῶν ἐπὶ μικρὸν Δ. ἥψατο μόνον καὶ 
ὡρίσατό πως τὸ θερμὸν καὶ τὸ ψυχρόν. 
  SIMPLIC. de caelo p. 294, 33 Heib. ὀλίγα δὲ ἐκ τῶν Ἀριστοτέλους 
Περὶ Δημοκρίτου [fr. 208 Rose] παραγραφέντα δηλώσει τὴν τῶν ἀνδρῶν ἐκείνων 
διάνοιαν. ‘Δ. ἡγεῖται τὴν τῶν ἀιδίων φύσιν εἶναι μικρὰς οὐσίας πλῆθος ἀπείρους: 
ταύταις δὲ τόπον ἄλλον ὑποτίθησιν ἄπειρον τῶι μεγέθει. προσαγορεύει δὲ τὸν 
μὲν τόπον τοῖσδε τοῖς ὀνόμασι τῶι τε <κενῶι> καὶ τῶι <οὐδενὶ> καὶ τῶι <ἀπεί-
ρωι>, τῶν δὲ οὐσιῶν ἑκάστην τῶι τε <δενὶ> καὶ τῶι <ναστῶι> καὶ τῶι <ὄντι>. νομί-
ζει δὲ εἶναι οὕτω μικρὰς τὰς οὐσίας, ὥστε ἐκφυγεῖν τὰς ἡμετέρας αἰσθήσεις. ὑπάρ-
χειν δὲ αὐταῖς παντοίας μορφὰς καὶ σχήματα παντοῖα καὶ κατὰ μέγεθος διαφοράς. 
ἐκ τούτων οὖν ἤδη καθάπερ ἐκ στοιχείων γεννᾶι καὶ συγκρίνει τοὺς ὀφθαλμο-
φανεῖς καὶ τοὺς αἰσθητοὺς ὄγκους. στασιάζειν δὲ καὶ φέρεσθαι ἐν τῶι κενῶι διά 
τε τὴν ἀνομοιότητα καὶ τὰς ἄλλας εἰρημένας διαφοράς, φερομένας δὲ ἐμπίπτειν 
καὶ περιπλέκεσθαι περιπλοκὴν τοιαύτην, ἣ συμψαύειν μὲν αὐτὰ καὶ πλησίον ἀλλή-
λων εἶναι ποιεῖ, φύσιν μέντοι μίαν ἐξ ἐκείνων κατ' ἀλήθειαν οὐδ' ἡντιναοῦν γεννᾶι: 
κομιδῆι γὰρ εὔηθες εἶναι τὸ δύο ἢ τὰ πλείονα γενέσθαι ἄν ποτε ἕν. τοῦ δὲ <συμ-
μένειν> τὰς οὐσίας μετ' ἀλλήλων μέχρι τινὸς αἰτιᾶται τὰς ἐπαλλαγὰς καὶ τὰς 
ἀντιλήψεις τῶν σωμάτων: τὰ μὲν γὰρ αὐτῶν εἶναι σκαληνά, τὰ δὲ ἀγκιστρώδη, 
τὰ δὲ κοῖλα, τὰ δὲ κυρτά, τὰ δὲ ἄλλας ἀναρίθμους ἔχοντα διαφοράς: ἐπὶ τοσοῦτον 
οὖν χρόνον σφῶν αὐτῶν ἀντέχεσθαι νομίζει καὶ <συμμένειν>, ἕως ἰσχυροτέρα τις 
ἐκ τοῦ περιέχοντος ἀνάγκη παραγενομένη διασείσηι καὶ χωρὶς αὐτὰς διασπείρηι’. 
λέγει δὲ τὴν γένεσιν καὶ τὴν ἐναντίαν αὐτῆι διάκρισιν οὐ μόνον περὶ ζώιων, ἀλλὰ 
καὶ περὶ φυτῶν καὶ περὶ κόσμων καὶ συλλήβδην περὶ τῶν αἰσθητῶν σωμάτων  
ἁπάντων. εἰ τοίνυν ἡ μὲν γένεσις σύγκρισις τῶν ἀτόμων ἐστίν, ἡ δὲ φθορὰ διάκρισις, 
καὶ κατὰ Δημόκριτον ἀλλοίωσις ἂν εἴη ἡ γένεσις. 
  SIMPL. Phys. 28, 15 nach 67 A 8 
παραπλησίως δὲ καὶ ὁ ἑταῖρος αὐτοῦ Δ. ὁ 
Ἀβδηρίτης ἀρχὰς ἔθετο τὸ πλῆρες καὶ τὸ κενόν, ὧν τὸ μὲν ὂν τὸ δὲ μὴ ὂν ἐκάλει: 
ὡς <γὰρ> ὕλην τοῖς οὖσι τὰς ἀτόμους ὑποτιθέντες τὰ λοιπὰ γεννῶσι ταῖς δια-
φοραῖς αὐτῶν. τρεῖς δέ εἰσιν αὗται, <ῥυσμὸς τροπὴ διαθιγή>, ταὐτὸν δὲ εἰπεῖν 
σχῆμα καὶ θέσις καὶ τάξις. πεφυκέναι γὰρ τὸ ὅμοιον ὑπὸ τοῦ ὁμοίου κινεῖσθαι καὶ 
φέρεσθαι τὰ συγγενῆ πρὸς ἄλληλα καὶ τῶν σχημάτων ἕκαστον εἰς ἑτέραν ἐγκοσμού-
μενον σύγκρισιν ἄλλην ποιεῖν διάθεσιν: ὥστε εὐλόγως ἀπείρων οὐσῶν τῶν ἀρχῶν 
πάντα τὰ πάθη καὶ τὰς οὐσίας ἀποδώσειν ἐπηγγέλλοντο, ὑφ' οὗ τέ τι γίνεται 
καὶ πῶς: διὸ καί φασι μόνοις τοῖς ἄπειρα ποιοῦσι τὰ στοιχεῖα πάντα συμβαίνειν 
κατὰ λόγον. καὶ τῶν ἐν ταῖς ἀτόμοις σχημάτων ἄπειρον τὸ πλῆθός φασι <διὰ τὸ 
μηδὲν μᾶλλον τοιοῦτον ἢ τοιοῦτον εἶναι>. ταύτην γὰρ αὐτοὶ τῆς ἀπειρίας 
αἰτίαν ἀποδιδόασι. ARISTOT. de gen. et corr. Α 9. 327a 16 ὁρῶμεν δὲ τὸ αὐτὸ 
σῶμα συνεχὲς ὂν ὁτὲ μὲν ὑγρὸν ὁτὲ δὲ πεπηγός, οὐ διαιρέσει καὶ συνθέσει τοῦτο 
παθὸν οὐδὲ <τροπῆι> καὶ <διαθιγῆι>, καθάπερ λέγει Δ.: οὔτε γὰρ μετατεθὲν οὔτε 
μεταβαλὸν τὴν φύσιν πεπηγὸς ἐξ ὑγροῦ γέγονεν. 
  [PLUTARCH.] Strom. 7 (D. 581) Δ. ὁ Ἀβδηρίτης ὑπεστήσατο τὸ πᾶν 
ἄπειρον διὰ τὸ μηδαμῶς ὑπό τινος αὐτὸ δεδημιουργῆσθαι. ἔτι δὲ καὶ ἀμετάβλητον 
αὐτὸ λέγει καὶ καθόλου οἷον πᾶν ἐστιν ῥητῶς ἐκτίθεται: μηδεμίαν ἀρχὴν ἔχειν τὰς 
αἰτίας τῶν νῦν γιγνομένων, ἄνωθεν δ' ὅλως ἐξ ἀπείρου χρόνου προκατέχεσθαι 
τῆι ἀνάγκηι πάνθ' ἁπλῶς <τὰ γεγονότα καὶ ἐόντα καὶ ἐσόμενα>. ἡλίου δὲ 
καὶ σελήνης γένεσίν φησι. κατ' ἰδίαν φέρεσθαι ταῦτα μηδέπω τὸ παράπαν ἔχοντα 
θερμὴν φύσιν, μηδὲ μὴν καθόλου λαμπροτάτην, τοὐναντίον δὲ ἐξωμοιωμένην τῆι 
περὶ τὴν γῆν φύσει: γεγονέναι γὰρ ἑκάτερον τούτων πρότερον ἔτι κατ' ἰδίαν 
ὑποβολήν τινα κόσμου, ὕστερον δὲ μεγεθοποιουμένου τοῦ περὶ τὸν ἥλιον κύκλου 
ἐναποληφθῆναι ἐν αὐτῶι τὸ πῦρ. 
  HIPPOLYT. Refut. I 13 (D. 565, W. 16) (1) Δ. δὲ Λευκίππου γίνεται 
γνώριμος. Δ. Δαμασίππου Ἀβδηρίτης πολλοῖς συμβαλὼν γυμνοσοφισταῖς ἐν 
Ἰνδοῖς καὶ ἱερεῦσιν ἐν Αἰγύπτωι καὶ ἀστρολόγοις καὶ ἐν Βαβυλῶνι μάγοις. 
  (2) λέγει δὲ ὁμοίως Λευκίππωι περὶ στοιχείων, πλήρους καὶ κενοῦ, τὸ μὲν 
πλῆρες λέγων ὄν, τὸ δὲ κενὸν οὐκ ὄν: ἔλεγε δὲ ὡς ἀεὶ κινουμένων τῶν ὄντων ἐν 
τῶι κενῶι: ἀπείρους δὲ εἶναι κόσμους καὶ μεγέθει διαφέροντας. ἐν τισὶ δὲ μὴ εἶναι 
ἥλιον μηδὲ σελήνην, ἐν τισὶ δὲ μείζω τῶν παρ' ἡμῖν καὶ ἐν τισὶ πλείω. (3) εἶναι 
δὲ τῶν κόσμων ἄνισα τὰ διαστήματα καὶ τῆι μὲν πλείους, τῆι δὲ ἐλάττους καὶ 
τοὺς μὲν αὔξεσθαι, τοὺς δὲ ἀκμάζειν, τοὺς δὲ φθίνειν, καὶ τῆι μὲν γίνεσθαι, τῆι 
δ' ἐκλείπειν. φθείρεσθαι δὲ αὐτοὺς ὑπ' ἀλλήλων προσπίπτοντας. εἶναι δὲ ἐνίους 
κόσμους ἐρήμους ζώιων καὶ φυτῶν καὶ παντὸς ὑγροῦ. (4) τοῦ δὲ παρ' ἡμῖν κόσμου 
πρότερον τὴν γῆν τῶν ἄστρων γενέσθαι, εἶναι δὲ τὴν μὲν σελήνην κάτω, ἔπειτα 
τὸν ἥλιον, εἶτα τοὺς ἀπλανεῖς ἀστέρας. τοὺς δὲ πλανήτας οὐδ' αὐτοὺς ἔχειν ἴσον 
ὕψος. ἀκμάζειν δὲ κόσμον, ἕως ἂν μηκέτι δύνηται ἔξωθέν τι προσλαμβάνειν. 
  οὗτος ἐγέλα πάντα, ὡς γέλωτος ἀξίων πάντων τῶν ἐν ἀνθρώποις.  
  ARISTOT. Phys. Γ 4. 203a 33 Δ. δ' οὐδὲν ἕτερον ἐξ ἑτέρου γίγνεσθαι 
τῶν πρώτων φησίν. ἀλλ' ὅμως γε αὐτῶν τὸ κοινὸν σῶμα πάντων ἐστὶν ἀρχή, 
μεγέθει κατὰ μόρια καὶ σχήματι διαφέρον. 
  _Metaphys. Ζ 13. 1039a 9 ἀδύνατον γὰρ εἶναί φησιν ἐκ 
δύο ἓν ἢ ἐξ ἑνὸς δύο γενέσθαι: τὰ γὰρ μεγέθη, τὰ ἄτομα, τὰς οὐσίας ποιεῖ. Vgl. 
de gen. et corr. A 3. 318b 6 Παρμενίδης λέγει δύο τὸ ὂν καὶ τὸ μὴ ὂν εἶναι, 
φάσκων πῦρ καὶ γῆν. 
  DIONYS. bei Eus. P. E. XIV 23, 2. 3 οἱ μὲν γὰρ ἀτόμους προσειπόντες 
ἄφθαρτά τινα καὶ σμικρότατα σώματα πλῆθος ἀνάριθμα, καί τι χωρίον κενὸν μέγε-
θος ἀπεριόριστον προβαλόμενοι, ταύτας δή φασι τὰς ἀτόμους ὡς ἔτυχεν ἐν τῶι 
κενῶι φερομένας αὐτομάτως τε συμπιπτούσας ἀλλήλαις διὰ ῥύμην ἄτακτον καὶ συμ-
πλεκομένας διὰ τὸ πολυσχήμονας οὔσας ἀλλήλων ἐπιλαμβάνεσθαι, καὶ οὕτω τόν 
τε κόσμον καὶ τὰ ἐν αὐτῶι, μᾶλλον δὲ κόσμους ἀπείρους ἀποτελεῖν. ταύτης δὲ 
τῆς δόξης Ἐπίκουρος γεγόνασι καὶ Δ.: τοσοῦτον δὲ διεφώνησαν ὅσον ὁ μὲν ἐλα-
χίστας πάσας καὶ διὰ τοῦτο ἀνεπαισθήτους, ὁ δὲ καὶ μεγίστας εἶναί τινας ἀτόμους 
ὁ Δ. ὑπέλαβεν. ἀτόμους δὲ εἶναί φασιν ἀμφότεροι καὶ λέγεσθαι διὰ τὴν ἄλυτον 
στερρότητα. Vgl. EPICUR. Ep. I 55 [p. 15, 12 Us.] ἀλλὰ μὴν οὐδὲ δεῖ νομίζειν 
πᾶν μέγεθος ἐν ταῖς ἀτόμοις ὑπάρχειν, ἵνα μὴ τὰ φαινόμενα ἀντιμαρτυρῆι, παραλλα-
γὰς δέ τινας μεγεθῶν νομιστέον εἶναι. 
  HERM. Irris. 13 (D. 654) Δ. ... ἀρχὰς τὸ ὂν καὶ τὸ μὴ ὄν, καὶ τὸ μὲν 
ὂν πλῆρες τὸ δὲ μὴ ὂν κενόν. τὸ δὲ πλῆρες ἐν τῶι κενῶι τροπῆι καὶ ῥυθμῶι ποιεῖ 
τὰ πάντα. 
  ARISTOT. Phys. Α 5. 188a 22 Δ. τὸ στερεὸν [πλῆρες Simpl. 44, 16] καὶ 
κενόν, ὧν τὸ μὲν ὡς ὄν, τὸ δ' ὡς οὐκ ὂν εἶναί φησιν: ἔτι θέσει, σχήματι, τάξει. ταῦτα 
δὲ γένη ἐναντίων: θέσεως ἄνω κάτω, πρόσθεν ὄπισθεν, σχήματος γωνία εὐθὺ 
περιφερές. 
  AËT. I 3, 16 (D. 285) Δ. τὰ <ναστὰ> καὶ <κενά> [ἀρχὰς εἶναι]. 
GALEN. VIII 931 K. τί δηλοῖ τὸ ‘ναστοτέραν’ (bei Archigenes) οὐ πάνυ σαφῶς 
οἶδα διὰ τὸ μηδὲ σύνηθες εἶναι τοῖς Ἕλλησιν ὄνομα κατὰ τοῦ τοιούτου πράγματος 
λέγεσθαι ἄρτον μὲν γάρ τινα ναστὸν ἐκάλουν, οὐ μὴν ἄλλο γέ τι σῶμα πρὸς 
αὐτῶν οὕτως ὠνομασμένον ἐπίσταμαι. αὐτὸς δὲ ὁ Ἀρχιγένης ... δοκεῖ μοι τὸ 
ναστὸν ἀντὶ τοῦ πλήρους ὀνομάζειν. 
  ARISTOT. de caelo Γ 7. 305b 1 οἱ μὲν οὖν περὶ Ἐμπεδοκλέα καὶ Δ. λαν-
θάνουσιν αὐτοὶ αὑτοὺς οὐ γένεσιν ἐξ ἀλλήλων ποιοῦντες ἀλλὰ φαινομένην γένεσιν 
... (12) τὸ δὲ λεπτομερέστερον ἐν πλείονι τόπωι γίγνεται. φανερὸν δὲ τοῦτό γε 
καὶ ἐν τῆι μεταβάσει: διατμιζομένου γὰρ καὶ πνευματουμένου τοῦ ὑγροῦ ῥήγνυται 
τὰ περιέχοντα τοὺς ὄγκους ἀγγεῖα διὰ τὴν στενοχωρίαν. ὥστ' εἰ μὲν ὅλως μὴ 
ἔστι κενὸν μηδ' ἐπεκτείνεται τὰ σώματα, καθάπερ φασὶν οἱ ταῦτα λέγοντες, 
φανερὸν τὸ ἀδύνατον: εἰ δ' ἔστι κενὸν καὶ ἐπέκτασις, 
ἄλογον τὸ ἐξ ἀνάγκης ἀεὶ πλείω τόπον ἐπιλαμβάνειν τὸ χωριζόμενον.  
  AËT. I 3, 18 (D. 285) Δ. μὲν γὰρ ἔλεγε δύο, μέγεθός τε καὶ σχῆμα, ὁ δὲ 
Ἐπίκουρος τούτοις καὶ τρίτον βάρος προσέθηκεν: ἀνάγκη γάρ, φησί, κινεῖσθαι τὰ 
σώματα τῆι τοῦ βάρους πληγῆι. 12, 6 (D. 311) Δ. τὰ πρῶτά φησι σώματα (ταῦτα 
δ' ἦν τὰ <ναστά>) βάρος μὲν οὐκ ἔχειν, κινεῖσθαι <δὲ> κατ' ἀλληλοτυπίαν ἐν τῶι 
ἀπείρωι. δυνατὸν <δ'> εἶναι κοσμιαίαν ὑπάρχειν ἄτομον. CIC. de fato 20, 46 
declinat, inquit, atomus. primum cur? aliam enim quandam vim motus 
habebant a Democrito impulsionis quam plagam ille appellat, a te Epicure 
gravitatis et ponderis [vgl. Usener Epicur. p. 378]. SIMPL. Phys. 42, 10 
Δ. φύσει ἀκίνητα λέγων τὰ ἄτομα <πληγῆι> κινεῖσθαί φησιν. AËT. I 23, 3 
(D. 319) Δ. ἓν γένος κινήσεως τὸ κατὰ <παλμὸν> ἀπεφαίνετο. 
  AËT. I 16, 2 (D. 315) οἱ τὰς ἀτόμους, περὶ τὰ ἀμερῆ ἵστασθαι καὶ μὴ εἰς 
ἄπειρον εἶναι τὴν τομήν. 
  SCHOL. in Euclid. X 1; V 436, 16 Heib. οὐκ ἔστιν ἐλάχιστον μέγεθος, 
ὡς οἱ Δημοκρίτειοί φασιν. 
  ARISTOT. de gen. et corr. Α 2. 316a 13 Δ. δ' ἂν φανείη οἰκείοις καὶ 
φυσικοῖς λόγοις πεπεῖσθαι. δῆλον δ' ἔσται ὃ λέγομεν προϊοῦσιν. ἔχει γὰρ ἀπορίαν, 
εἴ τις θείη, σῶμά τι εἶναι καὶ μέγεθος πάντηι διαιρετὸν καὶ τοῦτο δυνατόν. τί γὰρ 
ἔσται ὅπερ τὴν διαίρεσιν διαφεύγει; εἰ γὰρ πάντηι διαιρετὸν καὶ τοῦτο δυνατόν, 
κἂν ἅμα εἴη τοῦτο πάντηι διηιρημένον, καὶ εἰ μὴ ἅμα διήιρηται. κἂν εἰ τοῦτο γέ-
νοιτο, οὐδὲν ἂν εἴη ἀδύνατον. οὐκοῦν καὶ κατὰ τὸ μέσον ὡσαύτως. καὶ ὅλως δὲ 
εἰ πάντηι πέφυκε διαιρετόν, ἂν διαιρεθῆι, οὐδὲν ἔσται ἀδύνατον γεγονός, ἐπεὶ 
οὐδ' ἂν εἰς μυρία μυριάκις διηιρημένα ἦι, οὐδὲν ἀδύνατον: καίτοι ἴσως οὐδεὶς ἂν 
διέλοι. _ἐπεὶ τοίνυν πάντηι τοιοῦτόν ἐστι τὸ σῶμα. διηιρήσθω. τί οὖν ἔσται 
λοιπόν; μέγεθος; οὐ γὰρ οἷόν τε: ἔσται γάρ τι οὐ διηιρημένον, ἦν δὲ πάντηι διαι-
ρετόν. ἀλλὰ μὴν εἰ μηδὲν ἔσται σῶμα μηδὲ μέγεθος, διαίρεσις δ' ἔσται, ἢ ἐκ στιγμῶν 
ἔσται, καὶ ἀμεγέθη ἐξ ὧν σύγκειται, ἢ οὐδὲν παντάπασιν, ὥστε κἂν γίνοιτο ἐκ 
μηδενὸς κἂν εἴη συγκείμενον, καὶ τὸ πᾶν δὴ οὐδὲν ἀλλ' ἢ φαινόμενον. ὁμοίως δὲ 
κἂν ἦι ἐκ στιγμῶν, οὐκ ἔσται ποσόν. ὁπότε γὰρ ἥπτοντο καὶ ἓν ἦν μέγεθος καὶ 
ἅμα ἦσαν, οὐδὲν ἐποίουν μεῖζον τὸ πᾶν: διαιρεθέντος γὰρ εἰς δύο καὶ πλείω, οὐδὲν 
ἔλαττον οὐδὲ μεῖζον τὸ πᾶν τοῦ πρότερον, ὥστε κἂν πᾶσαι συντεθῶσιν, οὐδὲν 
ποιήσουσι μέγεθος. _ἀλλὰ μὴν καὶ εἴ τι διαιρουμένον οἷον ἔκπρισμα γίνεται τοῦ 
σώματος καὶ οὕτως ἐκ τοῦ μεγέθους σῶμά τι ἀπέρχεται, ὁ αὐτὸς λόγος: ἐκεῖνο γὰρ 
πῶς διαιρετόν; εἰ δὲ μὴ σῶμα, ἀλλ' εἶδός τι χωριστὸν ἢ πάθος ἀπῆλθεν, καὶ ἔστι 
τὸ μέγεθος στιγμαὶ ἢ ἁφαὶ τοδὶ παθοῦσαι, ἄτοπον ἐκ μὴ μεγεθῶν μέγεθος εἶναι. ἔτι 
δὲ ποῦ ἔσονται καὶ ἀκίνητοι ἢ κινουμέναι αἱ στιγμαί; ἁφή τε ἀεὶ μία δυοῖν τινῶν,  
ὡς ὄντος τινὸς παρὰ τὴν ἁφὴν καὶ τὴν διαίρεσιν καὶ τὴν στιγμήν. εἰ δή τις θήσεται 
ὁτιοῦν ἢ ὁπηλικονοῦν σῶμα εἶναι πάντηι διαιρετόν, ταῦτα συμβαίνει. ἔτι ἐὰν 
διελὼν συνθῶ τὸ ξύλον ἤ τι ἄλλο, πάλιν ἴσον τε καὶ ἕν. οὐκοῦν οὕτως ἔχει δηλονότι 
κἂν τέμω τὸ ξύλον καθ' ὁτιοῦν σημεῖον. πάντηι ἄρα διήιρηται δυνάμει. τί οὖν 
ἔστι παρὰ τὴν διαίρεσιν; εἰ γὰρ καὶ ἔστι τι πάθος ἄλλο, πῶς εἰς ταῦτα διαλύεται 
καὶ γίνεται ἐκ τούτων; ἢ πῶς χωρίζεται ταῦτα; _ὥστ' εἴπερ ἀδύνατον ἐξ ἁφῶν 
ἢ στιγμῶν εἶναι τὰ μεγέθη, ἀνάγκη εἶναι σώματα ἀδιαίρετα καὶ μεγέθη. 
  GALEN. de elem. sec. Hipp. I 2 [I 417 K., 3, 20 Helmr.] <‘νόμωι γὰρ 
χροιή, νόμωι γλυκύ, νόμωι πικρόν, ἐτεῆι δ' ἄτομα καὶ κενόν’> [B 125] 
ὁ Δ. φησιν ἐκ τῆς συνόδου τῶν ἀτόμων γίγνεσθαι νομίζων ἁπάσας τὰς αἰσθητὰς 
ποιότητας ὡς πρὸς ἡμᾶς τοὺς αἰσθανομένους αὐτῶν, φύσει δ' οὐδὲν εἶναι λευκὸν 
ἢ μέλαν ἢ ξανθὸν ἢ ἐρυθρὸν ἢ πικρὸν ἢ γλυκύ: τὸ γὰρ δὴ <‘νόμωι’> ταὐτὸ 
βούλεται τῶι οἷον ‘νομιστί’ καὶ ‘πρὸς ἡμᾶς’, οὐ κατ' αὐτῶν τῶν πραγμάτων τὴν 
φύσιν, ὅπερ αὖ πάλιν <‘ἐτεῆι’> καλεῖ, παρὰ τὸ ‘ἐτεόν’, ὅπερ ἀληθὲς δηλοῖ, ποιήσας 
τοὔνομα. καὶ εἴη ἂν ὁ σύμπας νοῦς αὐτοῦ τοῦ λόγου τοιόσδε: νομίζεται μέν τι 
παρὰ τοῖς ἀνθρώποις λευκόν τε εἶναι καὶ μέλαν καὶ γλυκὺ καὶ πικρὸν καὶ τἆλλα 
πάντα τὰ τοιαῦτα, κατὰ δὲ τὴν ἀλήθειαν δὲν καὶ μηδέν ἐστι τὰ πάντα [vgl. 
B 156]: καὶ γὰρ αὖ καὶ τοῦτ' εἴρηκεν αὐτός, <‘δέν’> μὲν τὰς ἀτόμους ὀνομάζων, 
<‘μηδέν’> δὲ τὸ κενόν. αἱ μὲν οὖν ἄτομοι σύμπασαι σώματα οὖσαι σμικρὰ χωρὶς 
ποιοτήτων εἰσί, τὸ δὲ κενὸν χώρα τις, ἐν ἧι φερόμενα ταυτὶ τὰ σώματα ἄνω τε 
καὶ κάτω σύμπαντα διὰ παντὸς τοῦ αἰῶνος ἢ περιπλέκεταί πως ἀλλήλοις ἢ προσ-
κρούει καὶ ἀποπάλλεται, καὶ διακρίνει δὲ καὶ συγκρίνει πάλιν εἰς ἄλληλα κατὰ τὰς 
τοιαύτας ὁμιλίας κἀκ τούτου τά τε ἄλλα συγκρίματα πάντα ποιεῖ καὶ τὰ ἡμέτερα 
σώματα καὶ τὰ παθήματα αὐτῶν καὶ τὰς αἰσθήσεις. ἀπαθῆ δ' ὑποτίθενται τὰ 
σώματα εἶναι τὰ πρῶτα (τινὲς μὲν αὐτῶν ὑπὸ σκληρότητος ἄθραυστα, καθάπερ 
οἱ περὶ Ἐπίκουρον [Epicur. p. 205, 29 Us.], ἔνιοι δὲ ὑπὸ σμικρότητος ἀδιαίρετα, 
καθάπερ οἱ περὶ τὸν Λεύκιππον), ἀλλ' οὐδ' ἀλλοιοῦσθαι κατά τι δυνάμενα ταύτας 
δὴ τὰς ἀλλοιώσεις, ἃς ἅπαντες ἄνθρωποι πεπιστεύκασιν εἶναι, διδαχθέντες ὑπὸ 
τῶν αἰσθήσεων, οἷον οὔτε θερμαίνεσθαί τί φασιν ἐκείνων οὔτε ψύχεσθαι, κατὰ δὲ 
τὸν αὐτὸν τρόπον οὔτε ξηραίνεσθαι οὔθ' ὑγραίνεσθαι, πολὺ δὲ δὴ μᾶλλον ἔτι μήτε 
λευκαίνεσθαι μήτε μελαίνεσθαι μήτ' ἄλλην τινὰ ὅλως ἐπιδέχεσθαι ποιότητα κατὰ 
μηδεμίαν μεταβολήν. 
  DIOGENES v. Oinoanda fr. 33c. 2 [p. 41 William Lpz. 1907] ἂν γὰρ 
τῶι Δημοκρίτου τις χρήσηται λόγωι, μηδεμίαν μὲν ἐλευθέραν φάσκων ταῖς ἀτόμοις 
κείνησιν εἶναι διὰ τὴν πρὸς ἀλλήλας σύνκρουσιν αὐτῶν, ἔνερθεν δὲ φαίνεσθαι 
κατηνανκασμένως πάντα κεινεῖσθαι, φήσομεν πρὸς αὐτόν: οὔκουν οἶδας, ὅστις ποτὲ  
εἶ, καὶ ἐλευθέραν τινὰ ἐν ταῖς ἀτόμοις κείνησιν εἶναι, ἣν Δημόκριτος μὲν οὐχ εὗρεν, 
Ἐπίκουρος δὲ εἰς φῶς ἤγαγεν, παρενκλιτικὴν ὑπάρχουσαν ὡς ἐκ τῶν φαινομένων 
δείκνυσιν; 
  CIC. de nat. deor. I 26, 73 [s. 75 A 5] quid est in physicis Epicuri 
non a Democrito? nam etsi quaedam commutavit, ut quod paulo ante de 
inclinatione atomorum dixi, tamen pleraque dicit eadem, atomos, inane, ima-
gines, infinitatem locorum innumerabilitatemque mundorum, eorum ortus in-
teritus, omnia fere quibus naturae ratio continetur. 
  DIOG. X 2 φησὶ δ' Ἕρμιππος [fr. 40 FHG III 45] γραμματοδιδάσκαλον 
αὐτὸν [Epikur] γεγενῆσθαι, ἔπειτα μέντοι περιτυχόντα τοῖς Δημοκρίτου βιβλίοις 
ἐπὶ φιλοσοφίαν ἆιξαι. 
  PLUT. adv. Colot. 3 p. 1108E καίτοι πολὺν χρόνον αὐτὸς ἑαυτὸν ἀνηγό-
ρευε Δημοκρίτειον ὁ Ἐπίκουρος, ὡς ἄλλοι τε λέγουσι καὶ Λεοντεύς, εἷς τῶν ἐπ' 
ἄκρον Ἐπικούρου μαθητῶν, πρὸς Λυκόφρονα γράφων, τιμᾶσθαί τέ φησι τὸν Δημό-
κριτον ὑπ' Ἐπικούρου διὰ τὸ πρότερον ἅψασθαι τῆς ὀρθῆς γνώσεως, καὶ τὸ σύνο-
λον τὴν πραγματείαν Δημοκρίτειον προσαγορεύεσθαι διὰ τὸ περιπεσεῖν αὐτὸν 
πρότερον ταῖς ἀρχαῖς περὶ φύσεως. ὁ δὲ Μητρόδωρος ἄντικρυς <ἐν τῶι> Περὶ φιλο-
σοφίας εἴρηκεν, ὡς εἰ μὴ καθηγήσατο Δ., οὐκ ἂν προῆλθεν Ἐπίκουρος ἐπὶ τὴν 
σοφίαν. DIOG. X 8 Δημόκριτον Ληρόκριτον. 
  STRAB. XVI p. 757 εἰ δὲ δεῖ Ποσειδωνίωι πιστεῦσαι, καὶ τὸ περὶ τῶν ἀτό-
μων δόγμα παλαιόν ἐστιν ἀνδρὸς Σιδωνίου Μώχου πρὸ τῶν Τρωικῶν χρόνων 
γεγονότος. SEXT. adv. math. IX 363 Δ. δὲ καὶ Ἐπίκουρος ἀτόμους, εἰ μή τι 
ἀρχαιοτέραν ταύτην θετέον τὴν δόξαν, καὶ ὡς ἔλεγεν ὁ Στωικὸς Ποσειδώνιος ἀπὸ 
Μώχου τινὸς ἀνδρὸς Φοίνικος καταγομένην. DIOG. pr. 1 τὸ τῆς φιλοσοφίας ἔργον 
ἔνιοί φασιν ἀπὸ βαρβάρων ἄρξαι ... Φοίνικά τε γενέσθαι Μῶχον καὶ Θρᾶικα 
Ζάμολξιν καὶ Λίβυν Ἄτλαντα. 
  CIC. de fin. I 6, 17 ille <atomos> quas appellat, id est 
corpora individua propter soliditatem, censet in infinito inani, in quo nihil 
nec summum nec infimum nec medium nec ultimum nec extremum sit, ita 
ferri, ut concursionibus inter se cohaerescant, ex quo efficiantur ea, quae 
sint quaeque cernantur, omnia; eumque motum atomorum nullo a principio, 
sed ex aeterno tempore intellegi convenire. 
  SCHOL. BASILII [ed. Pasquali Gött. Nachr. 1910, 196] Δ. <ἰδέας>. 
[CLEM.] Recogn. VIII 15 [DOX. 250 de principiis] D. <ideas.> PLUT. adv. 
Colot. 8 p. 1110F τί γὰρ λέγει Δ.; οὐσίας ἀπείρους τὸ πλῆθος ἀτόμους τε 
κἀδιαφόρους, ἔτι δ' ἀποίους καὶ ἀπαθεῖς ἐν τῶι κενῶι φέρεσθαι διεσπαρμένας: ὅταν 
δὲ πελάσωσιν ἀλλήλαις ἢ συμπέσωσιν ἢ περιπλακῶσι, φαίνεσθαι τῶν ἀθροιζο-
μένων τὸ μὲν ὕδωρ τὸ δὲ πῦρ τὸ δὲ φυτὸν τὸ δ' ἄνθρωπον: εἶναι δὲ πάντα τὰς  
<ἀτόμους ἰδέας> ὑπ' αὐτοῦ καλουμένας, ἕτερον δὲ μηδέν: ἐκ μὲν γὰρ τοῦ μὴ ὄντος 
οὐκ εἶναι γένεσιν, ἐκ δὲ τῶν ὄντων μηδὲν ἂν γενέσθαι τῶι μήτε πάσχειν μήτε 
μεταβάλλειν τὰς ἀτόμους ὑπὸ στερρότητος: ὅθεν οὔτε χρόαν ἐξ ἀχρώστων οὔτε 
φύσιν ἢ ψυχὴν ἐξ ἀποίων καὶ <ἀπαθῶν> ὑπάρχειν. ARISTOT. Metaph. Λ 2. 
1069b 22 καὶ ὡς Δ. φησιν, ἦν ὁμοῦ πάντα δυνάμει, ἐνεργείαι δ' οὔ. 
  ARISTOT. Phys. Θ 9. 265b 24 διὰ δὲ τὸ κενὸν κινεῖσθαί φασιν: καὶ γὰρ 
οὗτοι τὴν κατὰ τόπον κίνησιν κινεῖσθαι τὴν <φύσιν> λέγουσιν. SIMPL. z. d. St. 
1318, 33 τουτέστι τὰ φυσικὰ καὶ πρῶτα καὶ ἄτομα σώματα: ταῦτα γὰρ ἐκεῖνοι 
<φύσιν> ἐκάλουν καὶ ἔλεγον κατὰ τὴν ἐν αὐτοῖς βαρύτητα κινούμενα ταῦτα διὰ τοῦ 
κενοῦ εἴκοντος καὶ μὴ ἀντιτυποῦντος κατὰ τόπον κινεῖσθαι: <περιπαλάσσεσθαι> 
γὰρ ἔλεγον αὐτά. καὶ οὐ μόνον πρώτην ἀλλὰ καὶ μόνην ταύτην οὗτοι κίνησιν 
τοῖς στοιχείοις ἀποδιδόασι, τὰς δὲ ἄλλας τοῖς ἐκ τῶν στοιχείων: αὐξάνεσθαι γὰρ 
καὶ φθίνειν καὶ ἀλλοιοῦσθαι καὶ γίνεσθαι καὶ φθείρεσθαι προσκρινομένων καὶ ἀπο-
κρινομένων τῶν πρώτων σωμάτων φασίν. 
  SEXT. VIII 6 οἱ δὲ περὶ τὸν Πλάτωνα καὶ Δημόκριτον μόνα τὰ νοητὰ 
ὑπενόησαν ἀληθῆ εἶναι, ἀλλ' ὁ μὲν Δ. διὰ τὸ μηδὲν ὑποκεῖσθαι φύσει αἰσθητόν, 
τῶν τὰ πάντα συγκρινουσῶν ἀτόμων πάσης αἰσθητῆς ποιότητος ἔρημον ἐχουσῶν 
φύσιν, ὁ δὲ Πλάτων διὰ τὸ γίγνεσθαι μὲν ἀεὶ τὰ αἰσθητά, μηδέποτε δὲ εἶναι κτλ. 
  ARISTOT. de gen. et corr. Α 8. 326a 9 καίτοι βαρύτερόν γε κατὰ τὴν 
ὑπεροχήν φησιν εἶναι Δ. ἕκαστον τῶν ἀδιαιρέτων. de caelo Δ 2. 309a 1 τοῖς δὲ 
στερεὰ [τὰ πρῶτα λέγουσιν] μᾶλλον ἐνδέχεται 
λέγειν τὸ μεῖζον εἶναι βαρύτερον αὐτῶν. τῶν δὲ συνθέτων, ἐπειδήπερ οὐ φαίνεται 
τοῦτον ἔχειν ἕκαστον τὸν τρόπον, ἀλλὰ πολλὰ βαρύτερα ὁρῶμεν ἐλάττω τὸν ὄγκον 
ὄντα καθάπερ ἐρίου χαλκόν, ἕτερον τὸ αἴτιον οἴονταί τε καὶ λέγουσιν ἔνιοι: τὸ 
γὰρ κενὸν ἐμπεριλαμβανόμενον κουφίζειν τὰ σώματά φασι καὶ ποιεῖν ἔστιν ὅτε τὰ 
μείζω κουφότερα: πλεῖον γὰρ ἔχειν κενόν ... λέγουσι μὲν οὖν τοῦτον τὸν τρόπον, 
ἀνάγκη δὲ προσθεῖναι τοῖς οὕτω διορίζουσιν μὴ μόνον τὸ κενὸν ἔχειν πλεῖον, ἂν 
ἧι κουφότερον, ἀλλὰ καὶ τὸ στερεὸν ἔλαττον: εἰ γὰρ ὑπερέξει τῆς τοιαύτης ἀνα-
λογίας οὐκ ἔσται κουφότερον. διὰ γὰρ τοῦτο καὶ τὸ πῦρ εἶναί φασι κουφότατον, 
ὅτι πλεῖστον ἔχει κενόν. συμβήσεται οὖν μικροῦ πυρὸς πολὺν χρυσὸν πλεῖον ἔχοντα 
τὸ κενὸν εἶναι κουφότερον, εἰ μὴ καὶ στερεὸν ἕξει πολλαπλάσιον. b 34 ἐναντίας 
δὲ [τῆς ὕλης οὔσης] (310a) καθάπερ οἱ τὸ κενὸν καὶ πλῆρες, οὐκ ἔσται 
τὰ μεταξὺ τῶν ἁπλῶς βαρέων καὶ κούφων διὰ τίν' αἰτίαν βαρύτερα καὶ κουφό-
τερα ἀλλήλων καὶ τῶν ἁπλῶν ἐστιν. τὸ δὲ μεγέθει καὶ μικρότητι διορίζειν πεπλα-
σμένωι μὲν ἔοικε μᾶλλον τῶν πρότερον ... καὶ μήθ' ἁπλῶς εἶναι μηθὲν κοῦφον 
μήτε φερόμενον ἄνω ἀλλ' ἢ ὑστερίζον ἢ ἐκθλιβόμενον καὶ πολλὰ μικρὰ ὀλίγων 
μεγάλων βαρύτερα εἶναι. 
  _de caelo Γ 4. 303a 25 ἀδύνατον γὰρ ἀτόμων ὄντων τῶν στοιχείων 
μεγέθει καὶ μικρότητι διαφέρειν ἀέρα καὶ γῆν καὶ ὕδωρ: οὐ γὰρ οἷόν τ' ἐξ ἀλλήλων  
γίγνεσθαι: ὑπολείψει γὰρ ἀεὶ τὰ μέγιστα σώματα ἐκκρινόμενα, φασὶ δ' οὕτω 
γίγνεσθαι ὕδωρ καὶ ἀέρα καὶ γῆν ἐξ ἀλλήλων. 
  SIMPL. de caelo 569, 5 οἱ γὰρ περὶ Δημόκριτον καὶ ὕστερον Ἐπίκουρος 
τὰς ἀτόμους πάσας ὁμοφυεῖς οὔσας βάρος ἔχειν φασί, τῶι δὲ εἶναί τινα βαρύτερα 
ἐξωθούμενα τὰ κουφότερα ὑπ' αὐτῶν ὑφιζανόντων ἐπὶ τὸ ἄνω φέρεσθαι, καὶ οὕτω 
λέγουσιν οὗτοι δοκεῖν τὰ μὲν κοῦφα εἶναι τὰ δὲ βαρέα. 712, 27 οἱ περὶ Δημό-
κριτον οἴονται πάντα μὲν ἔχειν βάρος, τῶι δὲ ἔλαττον ἔχειν βάρος τὸ πῦρ ἐκθλι-
βόμενον ὑπὸ τῶν προλαμβανόντων ἄνω φέρεσθαι καὶ διὰ τοῦτο κοῦφον δοκεῖν. 
τούτοις δὲ τὸ βαρὺ μόνον εἶναι δοκεῖ καὶ ἀεὶ φέρεσθαι πρὸς τὸ μέσον τοῦτο. Gegen 
Demokrit EPICUR. Ep. I [DIOG. X 61 p. 18, 15 Us.] καὶ μὴν καὶ ἰσοταχεῖς 
ἀναγκαῖον τὰς ἀτόμους εἶναι, ὅταν διὰ τοῦ κενοῦ εἰσφέρωνται μηθενὸς ἀντικόπτον-
τος: οὔτε γὰρ τὰ <μεγάλα καὶ> βαρέα θᾶττον οἰσθήσεται τῶν μικρῶν καὶ κούφων, 
ὅταν γε δὴ μηδὲν ἀπαντᾶι αὐτοῖς, οὔτε τὰ μικρὰ <βραδύτερον> τῶν μεγάλων 
πάντα πόρον σύμμετρον ἔχοντα, ὅταν μηθὲν μηδὲ ἐκείνοις ἀντικόπτηι. 
  ARISTOT. de caelo Δ 6. 313a 21 περὶ δὴ τούτων ἁπάντων 
τὸ μὲν νομίζειν αἴτιον εἶναι 
ὥσπερ Δ. οὐκ ὀρθῶς ἔχει. ἐκεῖνος γάρ φησι τὰ ἄνω φερόμενα θερμὰ ἐκ τοῦ ὕδατος 
ἀνοκωχεύειν τὰ πλατέα τῶν ἐχόντων βάρος, τὰ δὲ στενὰ διαπίπτειν: ὀλίγα γὰρ 
εἶναι τὰ ἀντικρούοντα αὐτοῖς. ἔδει δ' ἐν τῶι ἀέρι ἔτι μᾶλλον τοῦτο ποιεῖν, ὥσπερ 
ἐνίσταται κἀκεῖνος αὐτός. ἀλλ' ἐνστὰς λύει μαλακῶς: φησὶ γὰρ οὐκ εἰς ἓν ὁρμᾶν 
<τὸν σοῦν>, λέγων ‘σοῦν’ τὴν κίνησιν τῶν ἄνω φερομένων σωμάτων. 
  _de gen. et corr. Α 7. 323b 10 Δ. δὲ παρὰ τοὺς ἄλλους ἰδίως ἔλεξε 
μόνος: φησὶ γὰρ τὸ αὐτὸ καὶ ὅμοιον εἶναι τό τε ποιοῦν καὶ τὸ πάσχον. οὐ γὰρ ἐγχω-
ρεῖν τὰ ἕτερα καὶ διαφέροντα πάσχειν ὑπ' ἀλλήλων, ἀλλὰ κἂν ἕτερα ὄντα ποιῆι τι 
εἰς ἄλληλα, οὐχ ἧι ἕτερα ἀλλ' ἧ ταὐτόν τι ὑπάρχει, ταύτηι τοῦτο συμβαίνειν αὐτοῖς. 
  ALEX. de mixt. 2 [II 214, 18 Bruns] Δ. μὲν οὖν ἡγούμενος τὴν λεγο-
μένην κρᾶσιν γίνεσθαι κατὰ παράθεσιν σωμάτων, διαιρουμένων τῶν κιρναμένων 
εἰς μικρὰ καὶ τῆι παρ' ἄλληλα θέσει τὴν μίξιν ποιουμένων, οὐδὲ τὴν ἀρχήν φησιν 
εἶναι πρὸς ἀλήθειάν τινα κεκραμένα, ἀλλ' εἶναι τὴν δοκοῦσαν κρᾶσιν παράθεσιν 
σωμάτων ἀλλήλοις κατὰ μικρὰ σωιζόντων αὐτῶν ἑκάστου τὴν οἰκείαν φύσιν, ἣν 
εἶχον καὶ πρὸ τῆς μίξεως: δοκεῖν δ' αὐτὰ κεκρᾶσθαι τῶι τὴν αἴσθησιν διὰ μικρό-
τητα τῶν παρακειμένων μηδενὸς αὐτῶν αἰσθάνεσθαι δύνασθαι μόνου. 
  ARISTOT. Phys. Θ 1. 252a 32 ὅλως δὲ τὸ νομίζειν ἀρχὴν εἶναι ταύτην 
ἱκανήν, ὅτι ἀεὶ ἔστιν οὕτως ἢ γίγνεται, οὐκ ὀρθῶς ἔχει ὑπολαβεῖν, ἐφ' ὃ Δ. ἀνάγει 
τὰς περὶ φύσεως αἰτίας ὡς οὕτω καὶ τὰ πρότερον ἐγίνετο: τοῦ δὲ ἀεὶ οὐκ ἀξιοῖ 
ἀρχὴν ζητεῖν. 
  CIC. de fato 17, 39 omnia ita fato fieri, ut id fatum vim necessitatis 
adferret: in qua sententia D., Heraclitus, Empedocles, Aristoteles  
fuit. ARISTOT. de gen. animal. Ε 8. 789b 2 Δ. δὲ τὸ οὗ ἕνεκα ἀφεὶς 
λέγειν, πάντα ἀνάγει εἰς ἀνάγκην οἷς χρῆται ἡ φύσις. AËT. I 26, 2 (D. 321; 
περὶ οὐσίας ἀνάγκης) Δ. τὴν ἀντιτυπίαν καὶ φορὰν καὶ πληγὴν τῆς ὕλης. 
  SIMPL. Phys. 327, 24 ἀλλὰ καὶ Δ. ἐν οἷς φησι <‘δῖνον ἀπὸ τοῦ παν-
τὸς ἀποκριθῆναι παντοίων ἰδεῶν’> [B 167] (πῶς δὲ καὶ ὑπὸ τίνος αἰτίας 
μὴ λέγει), ἔοικεν ἀπὸ ταὐτομάτου καὶ τύχης γεννᾶν αὐτόν. 
  ARISTOT. Phys. Β 4. 195b 36 ἔνιοι γὰρ καὶ εἰ ἔστιν ἢ μὴ [die τύχη] ἀπο-
ροῦσιν: οὐδὲν γὰρ δὴ γίνεσθαι ἀπὸ τύχης φασίν, ἀλλὰ πάντων εἶναί τι αἴτιον 
ὡρισμένον ὅσα λέγομεν ἀπὸ αὐτομάτου γίγνεσθαι ἢ τύχης. Vgl. zu 196b 14 
SIMPL. p. 330, 14 τὸ δὲ “καθάπερ ὁ παλαιὸς λόγος ὁ ἀναιρῶν τὴν τύχην” πρὸς 
Δημόκριτον ἔοικεν εἰρῆσθαι: ἐκεῖνος γὰρ κἂν ἐν τῆι κοσμοποιίαι ἐδόκει τῆι τύχηι 
κεχρῆσθαι, ἀλλ' ἐν τοῖς μερικωτέροις οὐδενός φησιν εἶναι τὴν τύχην αἰτίαν ἀνα-
φέρων εἰς ἄλλας αἰτίας, οἷον τοῦ θησαυρὸν εὑρεῖν τὸ σκάπτειν ἢ τὴν φυτείαν 
τῆς ἐλαίας, τοῦ δὲ καταγῆναι τοῦ φαλακροῦ τὸ κρανίον τὸν ἀετὸν ῥίψαντα τὴν 
χελώνην, ὅπως τὸ χελώνιον ῥαγῆι. οὕτως γὰρ ὁ Εὔδημος ἱστορεῖ [fr. 22]. 
  _ _B 4. 196a 24 εἰσὶ δέ τινες οἳ καὶ τοὐρανοῦ τοῦδε καὶ τῶν 
κόσμων πάντων αἰτιῶνται τὸ αὐτόματον: ἀπὸ ταὐτομάτου γὰρ γίγνεσθαι τὴν 
δίνην καὶ τὴν κίνησιν τὴν διακρίνασαν καὶ καταστήσασαν εἰς ταύτην τὴν τάξιν 
τὸ πᾶν ... λέγοντες γὰρ τὰ μὲν ζῶια καὶ τὰ φυτὰ ἀπὸ τύχης μήτε εἶναι μήτε 
γίγνεσθαι, ἀλλ' ἤτοι φύσιν ἢ νοῦν ἤ τι τοιοῦτον ἕτερον εἶναι τὸ αἴτιον (οὐ γὰρ 
ὅ τι ἔτυχεν ἐκ τοῦ σπέρματος ἑκάστου γίγνεται, ἀλλ' ἐκ μὲν τοῦ τοιουδὶ ἐλαία, 
ἐκ δὲ τοιουδὶ ἄνθρωπος), τὸν δ' οὐρανὸν καὶ τὰ θειότατα τῶν φανερῶν ἀπὸ τοῦ 
αὐτομάτου γενέσθαι, τοιαύτην δ' αἰτίαν μηδεμίαν εἶναι οἵαν τῶν ζώιων καὶ τῶν 
φυτῶν. 
EPICUR. Περὶ φύσεως Pap. 1056 (ed. Gomperz Wien. 
Stud. I p. 27ff.) col. 25 <οἱ> δ' αἰτιολογήσαντες ἐξ ἀρχῆς ἱκανῶς καὶ οὐ μόνον 
τῶν προτέρων πολὺ διενέγκαντες, ἀλλὰ καὶ τῶν ὕστερον, πολλαπλασίως ἔλαθον 
ἑαυτούς, καίπερ ἐν πολλοῖς μεγάλοι, κουφίσαντες ἐν τῶι τὴν ἀνάγκην καὶ ταὐτό-
ματον πάντα δύνασθαι. 
  _ _Β 4. 196b 5 εἰσὶ δέ τινες οἷς δοκεῖ εἶναι μὲν αἰτία ἡ τύχη, 
ἄδηλος δὲ ἀνθρωπίνηι διανοίαι ὡς θεῖόν τι οὖσα καὶ δαιμονιώτερον. 
LACTANT. Inst. Div. I 2 ab illa quaestione princi-
pium sumere, quae videtur prima esse natura, sitne providentia quae rebus 
omnibus consulat an fortuitu vel facta sint omnia vel gerantur. cuius senten-
tiae auctor est D., confirmator Epicurus.  
  ARISTOT. Phys. Θ 1. 251b 16 ἀγένητον γὰρ εἶναι λέγουσιν, καὶ διὰ 
τούτου Δ. γε δείκνυσιν ὡς ἀδύνατον ἅπαντα γεγονέναι: τὸν γὰρ χρόνον ἀγένητον 
εἶναι. SIMPL. Phys. 1153, 22 ὁ μέντοι Δ. οὕτως ἀίδιον ἐπέπειστο εἶναι τὸν 
χρόνον, ὅτι βουλόμενος δεῖξαι μὴ πάντα γενητὰ ὡς ἐναργεῖ τῶι τὸν χρόνον μὴ 
γεγονέναι προσεχρήσατο. 
  SEXT. X 181 δοκεῖ δὲ καὶ εἰς τοὺς περὶ Ἐπίκουρον [fr. 294, p. 352, 32 Us.] 
καὶ Δημόκριτον φυσικοὺς τοιαύτη τις ἀναφέρεσθαι τοῦ χρόνου νόησις ‘χρόνος ἐστὶν 
ἡμεροειδὲς καὶ νυκτοειδὲς φάντασμα’. Vgl. EPICUR. Pap. 1413 (Crönert Kolot. 
u. Mened. S. 104501) οὐδ' ἂν ὀκνήσαιμι χρόνον εἶναι τὰς ἡμέρας φῆσαι καὶ τὰς 
νύκτας. 
  THEOPHR. d. ign. 52 ἀπορεῖται δὲ τοῦτο, διὰ τί τὸ τῆς φλογὸς σχῆμα 
πυραμοειδές ἐστι: καί φησι Δ. μὲν περιψυχομένων αὐτῶν τῶν ἄκρων εἰς μικρὸν 
συνάγεσθαι καὶ τέλος ἀποξύνεσθαι. 
  AËT. I 7, 16 (D. 302) Δ. νοῦν τὸν θεὸν ἐν πυρὶ σφαιροειδεῖ. TERTULL. 
ad nat. II 2 cum reliquo igni superno deos ortos D. suspicatur, cuius instar 
vult esse naturam Zenon [fr. 171 Arnim]. CIC. de deor. nat. I 12, 29 quid D., 
qui tum imagines eorumque circumitus in deorum numero refert, tum illam 
naturam quae imagines fundat ac mittat, tum sententiam intellegentiamque 
nostram, nonne in maximo errore versatur? cum idem omnino, quid nihil 
semper suo statu maneat, negat esse quicquam sempiternum, nonne deum 
omnino ita tollit, ut nullam opinionem eius reliquam faciat? 43, 120 mihi 
quidem etiam D., vir magnus in primis cuius fontibus Epicurus hortulos 
suos inrigavit, nutare videtur in natura deorum. tum enim censet imagines 
divinitate praeditas inesse in universitate rerum, tum principia mentis, quae 
sunt in eodem universo, deos esse dicit, tum animantes imagines, quae vel 
prodesse nobis solent vel nocere, tum ingentis quasdam imagines tantasque, 
ut universum mundum conplectantur extrinsecus: quae quidem omnia sunt 
patria Democriti quam Democrito digniora. 
  SEXT. IX 24 εἰσὶ δὲ οἱ ἀπὸ τῶν γιγνομένων κατὰ τὸν κόσμον παραδόξων 
ὑπονοήσαντες εἰς ἔννοιαν ἡμᾶς ἐληλυθέναι θεῶν, ἀφ' ἧς φαίνεται εἶναι δόξης καὶ 
ὁ Δ.: ὁρῶντες γάρ, φησί, τὰ ἐν τοῖς μετεώροις παθήματα οἱ παλαιοὶ τῶν ἀνθρώ- 
πων καθάπερ βροντὰς καὶ ἀστραπὰς κεραυνούς τε καὶ ἄστρων συνόδους ἡλίου τε 
καὶ σελήνης ἐκλείψεις ἐδειματοῦντο θεοὺς οἰόμενοι τούτων αἰτίους εἶναι. PHILOD. 
de piet. 5a p. 69 Gomp. [Crönert Kolot. S. 130] θέρος <ἐν τῆι γῆι καὶ> χειμὼν 
καὶ ἔ<αρ καὶ> μεθόπωρον καὶ πάντα ταῦτα ἄνωθεν διειπετῆ γείνεται: διὸ δὴ καὶ 
τὸ ἐξεργαζόμενον γνόντας σέβεσθαι. οὐ φαίνεται δ' ἐμοὶ Δ. ὥσπερ ἔνιοι τὸν ... 
LUCR. V 1186ff. 
  ergo perfugium sibi habebant omnia divis 
  tradere et illorum nutu facere omnia flecti. 
  in caeloque deum sedes et templa locarunt, 
  per caelum volvi quia sol et luna videtur, 
  luna dies et nox et noctis signa severa, 
  noctivagaeque faces caeli, flammaeque volantes, 
  nubila ros imbres nix venti fulmina grando 
  et rapidi fremitus et murmura magna minarum. 
  PLIN. N. HIST. II 14 innumeros quidem credere 
atque etiam ex vitiis hominum, ut Pudicitiam, Concordiam, Mentem, Spem, 
Honorem, Clementiam, Fidem, aut, ut Democrito placuit, duos omnino, 
Poenam et Beneficium, maiorem ad socordiam accedit. 
  PLUT. Quaest. conv. VIII 10, 2 p. 734F (διὰ τί τοῖς φθινοπωρινοῖς ἐνυ-
πνίοις ἥκιστα πιστεύομεν) ὁ δὲ Φαβωρῖνος ... λόγον τινὰ τοῦ Δημοκρίτου παλαιὸν 
ὥσπερ ἐκ καπνοῦ καθελὼν ἠμαυρωμένον οἷος ἦν ἐκκαθαίρειν καὶ διαλαμπρύνειν, 
(735 A) ὑποθέμενος τοῦτο δὴ τοὐπιδήμιον ὅ φησι Δ. <‘ἐγκαταβυσσοῦσθαι τὰ 
εἴδωλα διὰ τῶν πόρων εἰς τὰ σώματα> καὶ ποιεῖν τὰς κατὰ ὕπνον ὄψεις 
<ἐπαναφερόμενα: φοιτᾶν> δὲ ταῦτα πανταχόθεν ἀπιόντα καὶ σκευῶν καὶ ἱμα-
τίων καὶ φυτῶν, μάλιστα δὲ ζώιων ὑπὸ <σάλου πολλοῦ καὶ θερμότητος> οὐ 
μόνον ἔχοντα μορφοειδεῖς τοῦ σώματος ἐκμεμαγμένας ὁμοιότητας’ (ὡς Ἐπίκουρος 
[fr. 326 Us.] οἴεται μέχρι τούτου Δημοκρίτωι συνεπόμενος, ἐνταῦθα δὲ προλιπὼν 
τὸν λόγον), ‘ἀλλὰ καὶ τῶν κατὰ ψυχὴν κινημάτων καὶ βουλευμάτων ἑκάστωι 
καὶ ἠθῶν καὶ παθῶν ἐμφάσεις ἀναλαμβάνοντα συνεφέλκεσθαι καὶ προσπίπτοντα 
μετὰ τούτων ὥσπερ ἔμψυχα φράζειν καὶ διαγγέλλειν τοῖς ὑποδεχομένοις τὰς τῶν 
μεθιέντων αὐτὰ δόξας καὶ διαλογισμοὺς καὶ ὁρμάς, ὅταν ἐνάρθρους καὶ ἀσυγχύτους 
φυλάττοντα προσμίξηι τὰς εἰκόνας.’ τοῦτο δὲ μάλιστα ποιεῖ δι' ἀέρος λείου τῆς 
φορᾶς αὐτοῖς γιγνομένης ἀκωλύτου καὶ ταχείας. ὁ δὲ φθινοπωρινός, ἐν ὧι φυλ-
λοχοεῖ τὰ δένδρα, πολλὴν ἀνωμαλίαν ἔχων καὶ τραχύτητα διαστρέφει καὶ παρα-
τρέπει πολλαχῆ τὰ εἴδωλα καὶ τὸ ἐναργὲς αὐτῶν ἐξίτηλον καὶ ἀσθενὲς ποιεῖ τῆι 
βραδυτῆτι τῆς πορείας ἀμαυρούμενον, ὥσπερ αὖ πάλιν πρὸς ὀργώντων καὶ διακαο- 
μένων ἐκθρώισκοντα πολλὰ καὶ ταχὺ κομιζόμενα τὰς ἐμφάσεις νεαρὰς καὶ σημαν-
τικὰς ἀποδίδωσιν. Ebenda v 7, 6 p. 682F τῶν δὲ Δημοκρίτου, ἔφη, <εἰδώλων>, 
ὥσπερ Αἰγιέων ἢ Μεγαρέων, ἀριθμὸς οὐδεὶς οὐδὲ λόγος: ἅ φησιν ἐκεῖνος ἐξιέναι 
τοὺς φθονοῦντας, οὔτ' αἰσθήσεως ἄμοιρα παντάπασιν οὔθ' ὁρμῆς ἀνάπλεά τε τῆς 
ἀπὸ τῶν προϊεμένων μοχθηρίας καὶ βασκανίας, μεθ' ἧς ἐμπλασσόμενα καὶ παρα-
μένοντα καὶ συνοικοῦντα τοῖς βασκαινομένοις ἐπιταράττειν καὶ κακοῦν αὐτῶν τό 
τε σῶμα καὶ τὴν διάνοιαν: οὕτω γὰρ οἶμαί πως τὸν ἄνδρα τῆι δόξηι, τῆι δὲ λέξει 
δαιμονίως λέγειν καὶ μεγαλοπρεπῶς. 
  HERMIPPUS de astrol. [IOANN. CATRARES] I 16, 122 p. 26, 13 Kroll-
Viereck τὸ μέντοι τοῦ Δημοκρίτου <οὐ> καλῶς ἂν ἔχοι παραλιπεῖν, ὃς <εἴδωλα> 
αὐτοὺς [τοὺς δαίμονας] ὀνομάζων <μεστόν τε εἶναι τὸν ἀέρα τούτων> 
[vgl. C 5] φησί. 
  CLEM. Strom. v 88 [II 383, 25 St.] καθόλου γοῦν τὴν περὶ τοῦ θείου 
ἔννοιαν Ξενοκράτης ὁ Καλχηδόνιος [fr. 21 Heinze] οὐκ ἀπελπίζει καὶ ἐν τοῖς 
ἀλόγοις, Δ. δέ, κἂν μὴ θέληι, ὁμολογήσει διὰ τὴν ἀκολουθίαν τῶν δογμάτων: τὰ 
γὰρ αὐτὰ πεποίηκεν εἴδωλα τοῖς ἀνθρώποις προσπίπτοντα καὶ τοῖς ἀλόγοις 
ζώιοις ἀπὸ τῆς θείας οὐσίας. 
  CIC. Ac. pr. II 37, 121 ecce tibi e transverso Lampsacenus Strato, 
qui det isti deo immunitatem (magni quidem muneris; sed cum sacerdotes 
deorum vacationem habeant, quanto est aequius habere ipsos deos): negat 
opera deorum se uti ad fabricandum mundum, quaecumque sint docet omnia 
esse effecta natura, nec ut ille qui asperis et levibus et hamatis uncinatisque 
corporibus concreta haec esse dicat interiecto inani: somnia censet haec esse 
Democriti non docentis sed optantis. ipse autem singulas mundi 
partes persequens, quidquid aut sit aut fiat, naturalibus fieri aut factum esse 
docet ponderibus et motibus. 
  _ _17, 55 dein confugis ad physicos eos, qui maxime in Academia 
inridentur, a quibus ne tu quidem iam te abstinebis, et ais Democritum dicere 
innumerabiles esse mundos et quidem sic quosdam inter sese non solum si-
miles, sed undique perfecte et absolute ita pares, ut inter eos nihil prorsus inter-
sit [et eo quidem innumerabiles], itemque homines. 
  SIMPL. de cael. p. 310, 5 ‘οὐ γὰρ εἰς ὕλην τοῦ κόσμου, φησίν 
ἡ διάλυσις αὐτοῦ καὶ φθορά, ἥτις δύναμιν εἶχεν τοῦ γενέσθαι κόσμος, ἀλλ' 
εἰς ἄλλον κόσμον, ὧν ἀπείρων ὄντων καὶ ἀλλήλους διαδεχομένων οὐκ ἀνάγκη 
πάλιν ἐπὶ τὸν αὐτὸν τὴν ἐπάνοδον γίνεσθαι’. οὕτως δὲ ἐδόκει τοῖς περὶ Λεύκιππον 
καὶ Δημόκριτον ... οἱ δὲ Δημοκρίτου κόσμοι εἰς ἑτέρους κόσμους μεταβάλλοντες 
ἐκ τῶν αὐτῶν ἀτόμων ὄντας οἱ αὐτοὶ τῶι εἴδει γίνονται, εἰ καὶ μὴ τῶι ἀριθμῶι.  
  SEXT. IX 113 ὥστε κατ' ἀνάγκην μὲν καὶ ὑπὸ <δίνης>, ὡς ἔλεγον οἱ περὶ 
τὸν Δημόκριτον, οὐκ ἂν κινοῖτο ὁ κόσμος. 
  AËT. II 4, 9 (D. 331) Δ. φθείρεσθαι τὸν κόσμον τοῦ μείζονος τὸν μικρό-
τερον νικῶντος. 
  _ _13, 4 (D. 341; περὶ οὐσίας ἄστρων) Δ. πέτρους. 
  _ _15, 3 (D. 344; περὶ τάξεως ἀστέρων) Δ. τὰ μὲν ἀπλανῆ πρῶ-
τον, μετὰ δὲ ταῦτα τοὺς πλανήτας, ἐφ' οἷς ἥλιον φωσφόρον σελήνην. 
  _ _20, 7 (D. 349) Δ. μύδρον ἢ πέτρον διάπυρον [εἶναι τὸν 
ἥλιον]. CIC. de fin. I 6, 20 sol Democrito magnus videtur. 
  LUCR. V 621ff. 
{DEMOCRITI DE SOLE} 
  nam fieri vel cum primis id posse videtur, 
  Democriti quod sancta viri sententia ponit: 
  quanto quaeque magis sint terram sidera propter, 
  tanto posse minus cum caeli turbine ferri. 
  evanescere enim rapidas illius et acris 
  imminui supter viris ideoque relinqui 
  paulatim solem cum posterioribu' signis, 
  inferior multo quod sit quam fervida signa. 
{DE LUNAE CURSU} 
  et magis hoc lunam: quanto demissior eius 
  cursus abest procul a caelo terrisque propinquat, 
  tanto posse minus cum signis tendere cursum. 
  flaccidiore etiam quanto iam turbine fertur 
  inferior quam sol, tanto magis omnia signa 
  hanc adipiscuntur circum praeterque feruntur. 
  propterea fit ut haec ad signum quodque reverti 
  mobilius videatur, ad hanc quia signa revisunt. 
  AËT. II 23, 7 (D. 353) Δ. ἐκ τῆς περιφερούσης αὐτὸν 
δινήσεως. 
  PLUT. d. fac. in orb. lun. 16 p. 929c ἀλλὰ κατὰ στάθμην, φησὶ Δ., 
ἱσταμένη τοῦ φωτίζοντος ὑπολαμβάνει καὶ δέχεται τὸν ἥλιον: ὥστε 
αὐτήν τε φαίνεσθαι καὶ διαφαίνειν ἐκεῖνον εἰκὸς ἦν. 
  AËT. II 25, 9 (D. 356) s. 59 A 77. 30, 3 (D. 361; διὰ 
τί γεώδης φαίνεται σελήνη) Δ. ἀποσκίασμά τι τῶν ὑψηλῶν ἐν αὐτῆι μερῶν: ἄγκη 
γὰρ αὐτὴν ἔχειν καὶ νάπας. 
  ARISTOT. Meteorol. Α 8. 345a 25 s. 59 A 80; 
ALEX. z. d. St. p. 37, 23 Ἀναξαγόρας δὲ καὶ Δ. φῶς εἶναι τὸ γάλα λέγουσιν 
ἄστρων τινῶν. ὁ γὰρ ἥλιος νύκτωρ ὑπὸ γῆν ἰὼν ὅσα περιλάμπει τῶν ὑπὲρ γῆς 
ὄντων ἄστρων, τούτων μὲν μὴ γίνεσθαί φασιν φανερὸν τὸ οἰκεῖον φῶς ἐμποδιζό- 
μενον ὑπὸ τῶν τοῦ ἡλίου ἀκτίνων: ὅσοις δὲ ἡ σκιὰ τῆς γῆς ἐπιπροσθοῦσα ἐπισκοτεῖ, 
ὡς μὴ ἐπιλάμπεσθαι τῶι ἀπὸ τοῦ ἡλίου φωτί, τούτων δὲ τὸ οἰκεῖον φῶς ὁρᾶσθαι, 
καὶ τοῦτο εἶναι τὸ γάλα. AËT. III 1, 6 (D. 365; περὶ γάλακτος) Δ. πολλῶν καὶ 
μικρῶν καὶ συνεχῶν ἀστέρων συμφωτιζομένων ἀλλήλοις διὰ τὴν πύκνωσιν συναυ-
γασμόν. ACHILL. IS. 24 [p. 55, 24 M; περὶ τοῦ γαλαξίου] ἄλλοι δὲ ἐκ μικρῶν 
πάνυ καὶ πεπυκνωμένων καὶ ἡμῖν δοκούντων ἡνῶσθαι διὰ τὸ διάστημα τὸ ἀπὸ τοῦ 
οὐρανοῦ ἐπὶ τὴν γῆν ἀστέρων αὐτὸν εἶναί φασιν, ὡς εἴ τις ἁλάσι λεπτοῖς καὶ πολλοῖς 
καταπάσειέ τι. 
  ALEX. zu Arist. Meteor. [s. 59 A 81] p. 26, 11 περὶ δὲ τῶν κομητῶν 
Ἀναξαγόρας μὲν καὶ Δ. λέγουσι τὸν κομήτην λεγόμενον ἀστέρα ‘σύμφασιν’ εἶναι 
τῶν πλανήτων ἀστέρων: οὗτοι δέ εἰσιν ὅ τε τοῦ Κρόνου καὶ ὁ τοῦ Διὸς καὶ ὁ τῆς 
Ἀφροδίτης καὶ ὁ τοῦ Ἄρεος καὶ ὁ τοῦ Ἑρμοῦ. τούτους γάρ, ὅταν ἐγγὺς ἀλλήλων 
γένωνται, φαντασίαν ἀποτελεῖν ὡς ἄρα ἅπτονται ἀλλήλων καὶ ἔστιν εἷς ἀστήρ, ὁ 
καλούμενος κομήτης. ‘σύμφασιν’ γὰρ λέγει τὴν ἐκ πάντων τῶν συνελθόντων ὡς 
ἐξ ἑνὸς φαντασίαν γενομένην. SEN. Nat. quaest. VII 3, 2 D. quoque, subtilissimus 
antiquorum omnium, suspicari se ait plures stellas esse quae currant, sed nec 
numerum illarum posuit nec nomina, nondum comprehensis quinque siderum 
cursibus. 
  AËT. III 3, 11 (D. 369) Δ. βροντὴν μὲν ἐκ συγκρίματος ἀνωμάλου τὸ 
περιειληφὸς αὐτὸ νέφος πρὸς τὴν κάτω φορὰν ἐκβιαζομένου: ἀστραπὴν δὲ σύγκρου-
σιν νεφῶν, ὑφ' ἧς τὰ γεννητικὰ τοῦ πυρὸς διὰ τῶν πολυκένων ἀραιωμάτων ταῖς 
παρατρίψεσιν εἰς τὸ αὐτὸ συναλιζόμενα διηθεῖται: κεραυνὸν δέ, ὅταν ἐκ καθαρω-
τέρων καὶ λεπτοτέρων ὁμαλωτέρων τε καὶ <πυκναρμόνων>, καθάπερ αὐτὸς γράφει, 
γεννητικῶν τοῦ πυρὸς ἡ φορὰ βιάζηται: πρηστῆρα δέ, ὅταν πολυκενώτερα συγκρί-
ματα πυρὸς ἐν πολυκένοις κατασχεθέντα χώραις καὶ περιοχαῖς ὑμένων ἰδίων σωμα-
τοποιούμενα τῶι πολυμιγεῖ τὴν ἐπὶ τὸ βάθος ὁρμὴν λάβηι. 
  SENEC. Nat. quaest. V 2 D. ait: ‘cum in angusto inani multa sint 
corpuscula quae ille atomos vocat, sequi ventum. at contra quietum et placi-
dum aëris statum esse, cum in multo inani pauca sint corpuscula. nam 
quemadmodum in foro aut vico, quamdiu paucitas est, sine tumultu ambulatur, 
ubi turba in angustum concurrit, aliorum in alios incidentium rixa fit: sic 
in hoc quo circumdati sumus spatio, cum exiguum locum multa corpora 
impleverint, necesse est alia aliis incidant et impellant ac repellantur impli-
centurque et comprimantur, ex quibus nascitur ventus, cum illa quae colluc-
tabantur, incubuere et diu fluctuata ac dubia inclinavere se. at ubi in magna 
laxitate corpora pauca versantur, nec arietare possunt nec impelli’. 
  AËT. III 10, 5 (D. 377; περὶ σχήματος γῆς) Δ. δισκοειδῆ μὲν τῶι πλάτει, 
κοίλην δὲ τῶι μέσωι. EUSTATH. zu Η 446 p. 690 τὴν δὲ οἰκουμένην γῆν Ποσει-
δώνιος μὲν ὁ Στωικὸς καὶ Διονύσιος (V. 7 Geogr. min. II 105 M.) σφενδονοειδῆ 
φασι, Δ. δὲ προμήκη.  
  AËT. III 13, 4 (D. 378) Δ. κατ' ἀρχὰς μὲν πλάζεσθαι τὴν γῆν διά τε 
μικρότητα καὶ κουφότητα, πυκνωθεῖσαν δὲ τῶι χρόνωι καὶ βαρυνθεῖσαν κατα-
στῆναι. 
  _ _12, 2 (D. 377) Δ. διὰ τὸ ἀσθενέστερον εἶναι τὸ μεσημβρινὸν τοῦ 
περιέχοντος αὐξομένην τὴν γῆν κατὰ τοῦτο ἐγκλιθῆναι: τὰ γὰρ βόρεια ἄκρατα, 
τὰ δὲ μεσημβρινὰ κέκραται: ὅθεν κατὰ τοῦτο βεβάρηται, ὅπου περισσή ἐστι τοῖς 
καρποῖς καὶ τῆι αὔξηι. 
  ARISTOT. Meteorol. Β 7. 365a 1 Δ. δέ φησι πλήρη τὴν γῆν ὕδατος οὖσαν 
καὶ πολὺ δεχομένην ἕτερον ὄμβριον ὕδωρ ὑπὸ τούτου κινεῖσθαι: πλείονός τε γὰρ 
γινομένου διὰ τὸ μὴ δύνασθαι δέχεσθαι τὰς κοιλίας ἀποβιαζόμενον ποιεῖν τὸν 
σεισμόν, καὶ ξηραινομένην καὶ ἕλκουσαν εἰς τοὺς κενοὺς τόπους ἐκ τῶν πληρε-
στέρων τὸ μεταβάλλον ἐμπῖπτον κινεῖν. 
  SENEC. Nat. qu. VI 20 (1) D. plura putat 
ait enim motum aliquando spiritu fieri, aliquando 
aqua, aliquando utroque, et id hoc modo prosequitur: ‘aliqua pars terrae 
concava est; in hanc aquae magna vis confluit. ex hac est aliquid tenue et 
ceteris liquidius. hoc cum superveniente gravitate reiectum est, illiditur terris 
et illas movet; nec enim fluctuari potest sine motu eius, in quod impingitur’ ... 
(2) ‘ubi in unum locum congesta est et capere se desiit, aliquo incumbit et 
primo viam pondere aperit deinde impetu. nec enim exire nisi per devexum 
potest diu inclusa nec in derectum cadere moderate aut sine concussione 
eorum, per quae vel in quae cadit. (3) si vero, cum iam rapi coepit, aliquoiam rapi coepit, aliquo 
loco substitit et illa vis fluminis in se revoluta est, in continentem terram 
repellitur et illam, qua parte maxime pendet, exagitat. praeterea aliquando 
madefacta tellus liquore penitus accepto altius sedit et fundus ipse vitiatur: 
tunc ea pars premitur, in quam maxime aquarum vergentium pondus in-
clinat. (4) spiritus vero nonnumquam impellit undas et si vehementius 
institit, eam scilicet partem terrae movet, in quam coactas aquas intulit; 
nonnumquam in terrena itinera coniectus et exitum quaerens movet omnia; 
ut terra autem penetrabilis ventis est, ita spiritus subtilior est quam ut possit 
excludi, vehementior, quam ut sustineri concitatus ac rapidus’. 
  AËT. IV 1, 4 (D. 385) Δ. τῆς χιόνος τῆς ἐν τοῖς 
πρὸς ἄρκτον μέρεσιν ὑπὸ θερινὰς τροπὰς ἀναλυομένης τε καὶ διαχεομένης νέφη 
μὲν ἐκ τῶν ἀτμῶν πιλοῦσθαι: τούτων δὲ συνελαυνομένων πρὸς μεσημβρίαν καὶ  
τὴν Αἴγυπτον ὑπὸ τῶν ἐτησίων ἀνέμων ἀποτελεῖσθαι ῥαγδαίους ὄμβρους, ὑφ' ὧν 
ἀναπίμπλασθαι τάς τε λίμνας καὶ τὸν Νεῖλον ποταμόν. DIODOR. 
I 39 (... τοῖς μεγίστοις ὄρεσι τῶν κατὰ τὴν οἰκουμένην, ἅ φησιν εἶναι περὶ 
τὴν Αἰθιοπίαν). SCHOL. APOLL. Rhod. IV 269f. Wendel Δ. ... ὁ 
φυσικὸς ἀπὸ τοῦ κατὰ μεσημβρίαν ὑπερκειμένου πελάγους λαμβάνειν τὸν Νεῖλον 
τὴν ἐπίχυσιν, ἀπογλυκαίνεσθαι δὲ τὸ ὕδωρ διὰ τὸ διάστημα καὶ τὸ μῆκος τοῦ 
πόρου καὶ ὑπὸ τοῦ καύματος ἀφεψόμενον: διὸ καὶ ἐναντίαν φησὶν ἔχειν τὴν γεῦσιν. 
  HIBEH PAPYR. 16 p. 62 Grenfell_Hunt 
col. 1 <διαφωνί>α μὲν οὖν μάλι<στά που γεγένηται> περὶ τῆς 
γενέσ<εως τῆς ἁλμυρότητος:> οἱ μὲγ γὰρ ὑπό<λειμμά φασιν τῆς πρώ>της ὑγρότητος 
<ἐξατμισθέντων πλείστων ὑ>δάτων: οἱ δὲ <ἱδρῶτ' εἶναι τῆς γῆς. Δη>μόκριτος δὲ 
<ὁμοίως δοκεῖ τοῖς ἐν τῆι γῆ>ι ποιεῖν <τὴν γένεσιν αὐτῆς: οἷον ἁλῶν καὶ νί>τρων ... 
[5 Zeilen fehlen]. col. 2 <ση>πεδόνος απο!λ!λιπομενης απ!δ!!πεσθαι φησὶν 
ἐν τῶι ὑγρῶι τὰ ὅμοια πρὸς τὰ ὅμοια καθάπερ ἐν τῶι παντί, καὶ οὕτως γενέσθαι 
θάλατταν καὶ τἆλλα τὰ ἁλ<μῶν>τα πάντα συνενεχθέντων τῶν ὁμοφύλων. § ὅτι 
δὲ ἐκ τῶν ὁμογενῶν ἐστιν θάλαττα καὶ ἐξ ἄλλων εἶναι φανερόν: οὔτε γὰρ λιβα-
νωτὸν οὔτε θεῖον οὔτε σίλφιον οὔτε στυπτηρίαν οὔτε ἄσφαλτον οὔτε ὅσα μεγάλα 
καὶ θαυμαστὰ πολλαχοῦ γίνεσθαι τῆς γῆς. § τούτωι μὲν οὖν πρόχειρον, εἰ 
καὶ μηθὲν ἄλλο, σκέψασθαι, διότι μέρος ποιῶν τὴν θάλατταν τοῦ κόσμου <τὸν 
αὐτὸν τρόπον> φησὶ <γενέσθαι καὶ τὰ θαυμαστὰ καὶ τὰ παραλογώ-
τατα τῆς φύσεως> ὥσπερ οὐ πολλὰς οὔσας ἐν τῆι γῆι διαφοράς, § ἐπεὶ ποιοῦντί 
<γε> τοὺς χυλοὺς διὰ τὰ σχήματα, καὶ τὸ ἁλμυρὸν ἐγ μεγάλων καὶ γωνιοειδῶν, 
οὐκ ἄλογόν πως περὶ τὴγ <γῆν γίνεσθαι τὸν αὐτὸν τρόπον τὴν ἁλμυρότητα ὅνπερ 
κἀν τῆι θαλάττηι>. 
  ARISTOT. Meteorol. Β 3. 356b 4 περὶ δὲ τῆς ἁλμυρότητος αὐτῆς 
[τῆς θαλάττης] λεκτέον καὶ πότερον ἀεί ἐστιν ἡ αὐτὴ ἢ οὔτ' ἦν οὔτ' 
ἔσται, ἀλλ' ὑπολείψει: καὶ γὰρ οὕτως οἴονταί τινες. τοῦτο μὲν οὖν ἐοίκασι πάντες 
ὁμολογεῖν, ὅτι γέγονεν, εἴπερ καὶ πᾶς ὁ κόσμος: ἅμα γὰρ αὐτῆς ποιοῦσιν τὴν γένε-
σιν. ὥστε δῆλον ὡς εἴπερ ἀίδιον τὸ πᾶν, καὶ περὶ τῆς θαλάττης οὕτως ὑποληπτέον. 
τὸ δὲ νομίζειν ἐλάττω τε γίγνεσθαι τὸ πλῆθος, ὥσπερ φησὶ Δ., καὶ τέλος ὑπο-
λείψειν, τῶν Αἰσώπου μύθων οὐθὲν διαφέρειν ἔοικεν [ὁ πεπεισμένος οὕτως]. καὶ γὰρ  
ἐκεῖνος [vgl. fr. 19 Halm] ἐμυθολόγησεν ὡς δὶς μὲν ἡ Χάρυβδις ἀναρροφήσασα 
τὸ μὲν πρῶτον τὰ ὄρη ἐποίησε φανερά, τὸ δὲ δεύτερον τὰς νήσους, τὸ δὲ τελευ-
ταῖον ῥοφήσασα ξηρὰν ποιήσει πάμπαν. ἐκείνωι μὲν οὖν ἥρμοττεν ὀργιζομένωι 
πρὸς τὸν πορθμέα τοιοῦτον εἰπεῖν μῦθον, τοῖς δὲ τὴν ἀλήθειαν ζητοῦσιν ἧττον: 
δι' ἣν γὰρ αἰτίαν ἔμεινε τὸ πρῶτον εἴτε διὰ βάρος, ὥσπερ τινὲς καὶ τούτων φασίν ..., 
εἴτε καὶ δι' ἄλλο τι, δῆλον ὅτι διὰ τοῦτο διαμένειν ἀναγκαῖον καὶ τὸν λοιπὸν 
χρόνον αὐτήν. 
  ARISTOT. de anima Α 2. 404a 27 οὐ μὴν παντελῶς γ' 
ὥσπερ Δ.: ἐκεῖνος μὲν γὰρ ἁπλῶς ταὐτὸν ψυχὴν καὶ νοῦν [s. 28 A 45]: τὸ γὰρ 
ἀληθὲς εἶναι τὸ φαινόμενον: διὸ καλῶς ποιῆσαι τὸν Ὅμηρον ὡς ‘Ἕκτωρ κεῖτ' ἀλλο-
φρονέων’. οὐ δὴ χρῆται τῶι νῶι ὡς δυνάμει τινὶ περὶ τὴν ἀλήθειαν, ἀλλὰ ταὐτὸ 
λέγει ψυχὴν καὶ νοῦν. 405a 5 ἔδοξέ τισι πῦρ εἶναι: καὶ γὰρ τοῦτο λεπτομερέ-
στατόν τε καὶ μάλιστα τῶν στοιχείων ἀσώματον, ἔτι δὲ κινεῖταί τε καὶ κινεῖ τὰ 
ἄλλα πρώτως. Δ. δὲ καὶ γλαφυρωτέρως εἴρηκεν ἀποφηνάμενος, διὰ τί τούτων 
ἑκάτερον: ψυχὴν μὲν γὰρ εἶναι ταὐτὸ καὶ νοῦν. τοῦτο δ' εἶναι τῶν πρώτων καὶ 
ἀδιαιρέτων σωμάτων, κινητικὸν δὲ διὰ μικρομέρειαν καὶ τὸ σχῆμα: τῶν δὲ σχη-
μάτων εὐκινητότατον τὸ σφαιροειδὲς λέγει: τοιοῦτον δ' εἶναι τόν τε νοῦν καὶ τὸ 
πῦρ. PHILOP. z. d. St. p. 83, 27 ἀσώματον δὲ εἶπε τὸ πῦρ, οὐ κυρίως ἀσώματον 
(οὐδεὶς γὰρ αὐτῶν τοῦτο ἔλεγε). ἀλλ' ὡς ἐν σώμασιν ἀσώματον διὰ λεπτομέρειαν. 
  AËT. IV 3, 5 (D. 388) Δ. πυρῶδες σύγκριμα ἐκ τῶν 
λόγωι θεωρητῶν, σφαιρικὰς μὲν ἐχόντων τὰς <ἰδέας>, πυρίνην δὲ τὴν δύναμιν, ὅπερ 
σῶμα εἶναι. 
  MACROB. in S. Scip. I 14, 19 D. spiritum insertum 
atomis hac facilitato motus ut corpus illi omne sit pervium. 
  ARISTOT. de anima Α 3. 406b 15 ἔνιοι δὲ καὶ κινεῖν φασι τὴν ψυχὴν 
τὸ σῶμα ἐν ὧι ἐστιν, ὡς αὐτὴ κινεῖται, οἷον Δ. παραπλησίως λέγων Φιλίππωι 
τῶι κωμωιδοδιδασκάλωι [II 172 fr. 22 K.]. φησὶ γὰρ τὸν Δαίδαλον κινουμένην 
ποιῆσαι τὴν ξυλίνην Ἀφροδίτην ἐγχέαντ' ἄργυρον χυτόν: ὁμοίως δὲ καὶ Δ. λέγει: 
κινουμένας γάρ φησι τὰς ἀδιαιρέτους σφαίρας, διὰ τὸ πεφυκέναι μηδέποτε μένειν, 
συνεφέλκειν καὶ κινεῖν τὸ σῶμα πᾶν. 
  _ _Α 5. 409a 32 Δ. κινεῖσθαί φησιν ὑπὸ τῆς ψυχῆς [nämlich τὸ 
σῶμα] ... εἴπερ γὰρ ἔστιν ἡ ψυχὴ ἐν παντὶ τῶι αἰσθανομένωι σώματι, ἀναγκαῖον 
ἐν τῶι αὐτῶι δύο εἶναι σώματα, εἰ σῶμά τι ἡ ψυχή. 
  AËT. IV 4, 6 (D. 390) Δ., Ἐπίκουρος διμερῆ 
τὴν ψυχήν, τὸ μὲν λογικὸν ἔχουσαν ἐν τῶι θώρακι καθιδρυμένον, τὸ δὲ ἄλογον καθ' 
ὅλην τὴν σύγκρισιν τοῦ σώματος διεσπαρμένον. 5, 1 (D. 391 not. Theodoret.) 
Ἱπποκράτης μὲν γὰρ καὶ Δ. καὶ Πλάτων ἐν ἐγκεφάλωι τοῦτο [τὸ ἡγε-
μονικὸν] ἱδρῦσθαι. PHILOP. de anima p. 35, 12 ἀμερῆ γάρ φησιν αὐτὴν [n. τὴν 
ψυχήν] Δ. εἶναι καὶ οὐ πολυδύναμον, ταὐτὸν εἶναι λέγων τὸ νοεῖν τῶι αἰσθά-
νεσθαι καὶ ἀπὸ μιᾶς ταῦτα προέρχεσθαι δυνάμεως.  
  ARISTOT. de resp. 4. 471b 30 Δ. δ' ὅτι μὲν ἐκ τῆς ἀναπνοῆς συμβαίνει 
τι τοῖς ἀναπνέουσι λέγει, φάσκων κωλύειν ἐκθλίβεσθαι τὴν ψυχήν: οὐ μέντοι ὡς 
τούτου γ' ἕνεκα ποιήσασαν τοῦτο τὴν φύσιν οὐθὲν εἴρηκεν: ὅλως γὰρ ὥσπερ καὶ 
οἱ ἄλλοι φυσικοί, καὶ οὗτος οὐθὲν ἅπτεται τῆς τοιαύτης αἰτίας. λέγει δ' ὡς ἡ 
ψυχὴ καὶ τὸ θερμὸν ταὐτόν, τὰ πρῶτα σχήματα τῶν σφαιροειδῶν. συγκρινο-
μένων οὖν αὐτῶν ὑπὸ τοῦ περιέχοντος ἐκθλίβοντος, βοήθειαν γίνεσθαι τὴν ἀνα-
πνοήν φησιν. ἐν γὰρ τῶι ἀέρι πολὺν ἀριθμὸν εἶναι τῶν τοιούτων ἃ καλεῖ ἐκεῖ-
νος <νοῦν> καὶ <ψυχήν>: ἀναπνέοντος οὖν καὶ εἰσιόντος τοῦ ἀέρος συνεισιόντα ταῦτα 
καὶ ἀνείργοντα τὴν θλίψιν κωλύειν τὴν ἐνοῦσαν ἐν τοῖς ζώιοις διιέναι ψυχήν. 
καὶ διὰ τοῦτο ἐν τῶι ἀναπνεῖν καὶ ἐκπνεῖν εἶναι τὸ ζῆν καὶ τὸ ἀποθνήισκειν: ὅταν 
γὰρ κρατῆι τὸ περιέχον συνθλῖβον καὶ μηκέτι θύραθεν εἰσιὸν δυνήται ἀνείργειν, 
μὴ δυναμένου ἀναπνεῖν, τότε συμβαίνειν τὸν θάνατον τοῖς ζώιοις: εἶναι γὰρ τὸν 
θάνατον τὴν τῶν τοιούτων σχημάτων ἐκ τοῦ σώματος ἔξοδον ἐκ τῆς τοῦ περιέ-
χοντος ἐκθλίψεως. τὴν δ' αἰτίαν, διὰ τί ποτε πᾶσι μὲν ἀναγκαῖον ἀποθανεῖν, οὐ 
μέντοι ὅτε ἔτυχεν, ἀλλὰ κατὰ φύσιν μὲν γήραι, βίαι δὲ παρὰ φύσιν, οὐθὲν δεδή-
λωκεν. 
  SEXT. VII 349 οἱ δὲ ἐν ὅλωι τῶι σώματι [εἶναι τὴν διάνοιαν], 
καθάπερ τινὲς κατὰ Δημόκριτον. 
  LUCRET. III 370 
  illud in his rebus nequaquam sumere possis, 
  Democriti quod sancta viri sententia ponit, 
  corporis atque animi primordia, singula privis 
  apposita, alternis variare ac nectere membra. 
  AËT. IV 7, 4 (D. 393) Δ., Ἐπίκουρος φθαρτὴν [τὴν ψυχὴν] 
τῶι σώματι συνδιαφθειρομένην. 
  SEXT. VII 369 οἱ μὲν πάντα ἀνηιρήκασι τὰ φαινόμενα ὡς οἱ περὶ Δημό-
κριτον. 
  SEXT. VII 140 Διότιμος 
δὲ τρία κατ' αὐτὸν ἔλεγεν εἶναι κριτήρια 1) τῆς μὲν τῶν 
ἀδήλων καταλήψεως τὰ φαινόμενα, ... 2) ζητήσεως δὲ τὴν ἔννοιαν, ... 3) αἱρέ-
σεως δὲ καὶ φυγῆς τὰ πάθη: τὸ μὲν γὰρ ὧι προσοικειούμεθα, τοῦτο αἱρετόν ἐστιν, 
τὸ δὲ ὧι προσαλλοτριούμεθα, τοῦτο φευκτόν ἐστιν. 
  ARISTOT. Metaph. Γ 5. 1009b 7 ἔτι δὲ καὶ πολλοῖς ζώιων ὑγιαίνουσι 
τἀναντία περὶ τῶν αὐτῶν φαίνεσθαι καὶ ἡμῖν, καὶ αὐτῶι δὲ ἑκάστωι πρὸς αὑτὸν 
οὐ ταὐτὰ κατὰ τὴν αἴσθησιν ἀεὶ δοκεῖν. ποῖα οὖν τούτων ἀληθῆ ἢ ψευδῆ, 
ἄδηλον: οὐθὲν γὰρ μᾶλλον τάδε ἢ τάδε ἀληθῆ, ἀλλ' ὁμοίως. διὸ Δ. γέ φησιν 
ἤτοι οὐθὲν εἶναι ἀληθὲς ἢ ἡμῖν γ' ἄδηλον. ὅλως δὲ διὰ τὸ ὑπολαμβάνειν φρόνησιν 
μὲν τὴν αἴσθησιν, ταύτην δ' εἶναι ἀλλοίωσιν, τὸ φαινόμενον κατὰ τὴν αἴσθησιν ἐξ 
ἀνάγκης ἀληθὲς εἶναί φασιν. 
  PHILOPON. de anima p. 71, 19 εἰ νοῦν 
ἔλεγον κινῆσαι τὸ πᾶν, πόθεν ὅτι καὶ ψυχῆι τὴν κίνησιν οἰκεῖον εἶναι ἔλεγον; ναί,  
φησί: ταὐτὸν γὰρ ὑπελάμβανον εἶναι ψυχὴν καὶ νοῦν, ὥσπερ καὶ Δ.: ἔχομεν οὖν 
τοῦτο ἐναργῶς παρ' αὐτῶν εἰρημένον ὅτι ταὐτὸν νοῦς καὶ ψυχὴ οὐδαμῶς, ἀλλ' ἐκ 
συλλογισμοῦ τοῦτο κατασκευάζει. ὁ μὲν γὰρ Δ., φησί, καὶ πρόδηλός ἐστι τοῦτο 
βουλόμενος: ἄντικρυς γὰρ εἶπεν ὅτι τὸ ἀληθὲς καὶ τὸ φαινόμενον ταὐτόν ἐστι, 
καὶ οὐδὲν διαφέρειν τὴν ἀλήθειαν καὶ τὸ τῆι αἰσθήσει φαινόμενον, ἀλλὰ τὸ φαινό-
μενον ἑκάστωι καὶ τὸ δοκοῦν τοῦτο καὶ εἶναι ἀληθές, ὥσπερ καὶ Πρωταγόρας ἔλεγε, 
κατά γε τὸν ὀρθὸν λόγον διαφερόντων, καὶ τῆς μὲν αἰσθήσεως καὶ τῆς φαντασίας 
περὶ τὸ φαινόμενον ἐχούσης, τοῦ δὲ νοῦ περὶ τὴν ἀλήθειαν [vgl. B 11]. εἰ τοίνυν 
νοῦς μὲν περὶ τὴν ἀλήθειαν, ψυχὴ δὲ ἔχει περὶ τὸ φαινόμενον, τὸ ἀληθὲς δὲ 
ταὐτόν ἐστι τῶι φαινομένωι, ὡς Δημοκρίτωι δοκεῖ, καὶ ὁ νοῦς ἄρα ταὐτὸν τῆι 
ψυχῆι. ὡς γὰρ ἔχει ὁ νοῦς πρὸς τὴν ἀλήθειαν, οὕτως ἡ ψυχὴ πρὸς τὸ φαινόμενον: 
οὐκοῦν καὶ ἐναλλὰξ ὡς τὸ φαινόμενον πρὸς τὴν ἀλήθειαν, οὕτως ὁ νοῦς πρὸς τὴν 
ψυχήν. εἰ τοίνυν ταὐτὸν τὸ φαινόμενον καὶ τὸ ἀληθές, καὶ ὁ νοῦς ἄρα καὶ ἡ ψυχὴ 
ταὐτόν. 
  SEXT. VII 389 πᾶσαν μὲν οὖν φαντασίαν οὐκ <ἂν> εἴποι τις ἀληθῆ διὰ 
τὴν περιτροπήν, καθὼς ὅ τε Δ. καὶ ὁ Πλάτων ἀντιλέγοντες τῶι Πρωταγόραι ἐδί-
δασκον. εἰ γὰρ πᾶσα φαντασία ἐστὶν ἀληθής, καὶ τὸ μὴ πᾶσαν φαντασίαν εἶναι 
ἀληθῆ κατὰ φαντασίαν ὑφιστάμενον ἔσται ἀληθές, καὶ οὕτω τὸ πᾶσαν φαντασίαν 
εἶναι ἀληθῆ γενήσεται ψεῦδος. 
  AËT. IV 10, 5 (D. 399) Δ. πλείους μὲν εἶναι 
τὰς αἰσθήσεις τῶν αἰσθητῶν, τῶι δὲ μὴ ἀναλογίζειν [?] τὰ αἰσθητὰ τῶι πλήθει 
λανθάνειν. Vgl. Lucr. IV 800 quia tenuia sunt, nisi se contendit acute, 
cernere non potis est animus. 
  AËT. IV 10, 4 (D. 399) Δ. πλείους εἶναι αἰσθήσεις [τῶν πέντε 
s. B 11], περὶ τὰ ἄλογα ζῶια καὶ περὶ τοὺς σοφοὺς καὶ περὶ τοὺς θεούς. 
  _IV 4, 7 (D. 390) ὁ δὲ Δ. πάντα μετέχειν φησὶ ψυχῆς ποιᾶς, καὶ τὰ 
νεκρὰ τῶν σωμάτων, διότι ἀεὶ διαφανῶς τινος θερμοῦ καὶ αἰσθητικοῦ μετέχει 
τοῦ πλείονος διαπνεομένου [vgl. 9, 20]. ALEX. Top. 21, 21 τὰ νεκρὰ τῶν 
σωμάτων αἰσθάνεται, ὡς ὤιετο Δ. 
  CIC. Epist. XV 16, 1 fit enim nescio qui, ut quasi coram 
adesse videare, cum scribo aliquid ad te, neque id κατ' εἰδώλων φαντασίας, 
ut dicunt tui amici novi qui putant etiam διανοητικὰς φαντασίας spectris 
Catianis excitari_nam, ne te fugiat, Catius Insuber Epicurius, qui nuper 
est mortuus, quae ille Gargettius et iam ante D. εἴδωλα, hic ‘spectra’ nominat-
his autem spectris etiamsi oculi possint feriri, quod velis <nolis> ipsa incurrunt, 
animus qui possit, ego non video: doceas tu me oportebit, cum salvus veneris,  
in meane potestate [ut] sit spectrum tuum, ut simulac mihi conlibitum sit 
de te cogitare, illud occurrat, neque solum de te, qui mihi haeres in medullis, 
sed si insulam Britanniam coepero cogitare, eius εἴδωλον mihi advolabit ad 
pectus. 
  ARISTOT. de sens. 4. 442a 29 Δ. δὲ καὶ οἱ πλεῖστοι τῶν φυσιολόγων, 
ὅσοι λέγουσι περὶ αἰσθήσεως, ἀτοπώτατόν τι ποιοῦσιν: πάντα γὰρ τὰ αἰσθητὰ 
ἁπτὰ ποιοῦσιν. καίτοι εἰ οὕτω τοῦτ' ἔχει, δῆλον ὡς καὶ τῶν ἄλλων αἰσθήσεων 
ἑκάστη ἁφή τίς ἐστιν. THEOPHR. de caus. pl. VI 1, 2 αὐτὸ γὰρ τοῦτο πρῶτον 
ἔχει τινὰ σκέψιν, πότερον γὰρ τοῖς πάθεσιν τοῖς κατὰ τὰς αἰσθήσεις ἀποδοτέον 
ἢ ὥσπερ Δ. τοῖς σχήμασιν ἐξ ὧν ἕκαστοι. 
  SIMPL. de caelo p. 564, 24 Δ. δέ, ὡς Θεόφραστος ἐν τοῖς Φυσικοῖς 
[fr. 13. D. 491] ἱστορεῖ, ὡς ἰδιωτικῶς ἀποδιδόντων τῶν κατὰ τὸ θερμὸν καὶ τὸ 
ψυχρὸν καὶ τὰ τοιαῦτα αἰτιολογούντων ἐπὶ τὰς ἀτόμους ἀνέβη, ὁμοίως δὲ καὶ οἱ 
Πυθαγόρειοι ἐπὶ τὰ ἐπίπεδα νομίζοντες τὰ σχήματα αἴτια καὶ τὰ μεγέθη τῆς θερ-
μότητος καὶ τῆς ψύξεως: τὰ μὲν γὰρ διακριτικὰ καὶ διαιρετικὰ θερμότητος συναί-
σθησιν παρέχεσθαι, τὰ δὲ συγκριτικὰ καὶ πιλητικὰ ψύξεως. 
  ARISTOT. de sens. 2. 438a 5 Δ. δ' ὅτι μὲν ὕδωρ εἶναί φησι 
[ὧι ὁρῶμεν], λέγει καλῶς, ὅτι δ' οἴεται τὸ ὁρᾶν εἶναι τὴν ἔμφασιν οὐ καλῶς ... 
ἀλλὰ καθόλου περὶ τῶν ἐμφαινομένων καὶ ἀνακλάσεως οὐδέν πω δῆλον ἦν, ὡς 
ἔοικεν. ἄτοπον δὲ καὶ τὸ μὴ ἐπελθεῖν αὐτῶι ἀπορῆσαι, διὰ τί ὁ ὀφθαλμὸς ὁρᾶι 
μόνον, τῶν δ' ἄλλων οὐδέν, ἐν οἷς ἐμφαίνεται τὰ εἴδωλα. 
  _de anima Β 7. 419a 15 οὐ γὰρ καλῶς τοῦτο λέγει Δ. οἰόμενος εἰ 
γένοιτο κενὸν τὸ μεταξύ, ὁρᾶσθαι ἂν ἀκριβῶς, εἰ μύρμηξ ἐν τῶι οὐρανῶι εἴη. 
  _de gener. et corr. Α 2. 316a 1 διὰ χροιὰν οὔ φησιν 
εἶναι: <τροπῆι> γὰρ χρωματίζεσθαι. 
  AËT. I 15, 11 (D. 314) οἱ δὲ τὰ ἄτομα, πάντα συλλήβδην ἄχροα, ἐξ 
ἀποίων δὲ τῶν λόγωι θεωρητῶν τὰς αἰσθητὰς ἀποφαίνονται γίνεσθαι ποιότητας. 
  _I 15, 8 (D. 314) Δ. φύσει μὲν μηδὲν εἶναι χρῶμα: τὰ μὲν γὰρ στοι-
χεῖα ἄποια, τά τε <ναστὰ> καὶ τὸ κενόν: τὰ δὲ ἐξ αὐτῶν συγκρίματα κεχρῶσθαι 
<διαταγῆι> τε καὶ <ῥυθμῶι> καὶ <προτροπῆι>, ὧν ἡ μέν ἐστι τάξις ὁ δὲ σχῆμα ἡ 
δὲ θέσις: παρὰ ταῦτα γὰρ αἱ φαντασίαι. τούτων δὲ τῶν πρὸς τὴν φαντασίαν χρω-
μάτων τέτταρες αἱ διαφοραί, λευκοῦ μέλανος ἐρυθροῦ ὠχροῦ. 
  ARISTOT. de sens. 4. 442b 11 τὸ γὰρ λευκὸν καὶ τὸ μέλαν τὸ μὲν 
τραχύ φησιν εἶναι τὸ δὲ λεῖον, εἰς δὲ τὰ σχήματα ἀνάγει τοὺς χυμούς. 
  PORPH. in Ptolem. Harm. p. 32, 6 D. οὐ .. καθάπερ ἡ ὅρασις ἐκ-
πέμπουσα ἐπὶ τὸ ὑποκείμενον τὴν ὄψιν κατὰ διάδοσιν, ὥς φασιν οἱ μαθηματικοί,  
τὴν ἀντίληψιν ποιεῖται τοῦ ὑποκειμένου, οὕτω που καὶ ἡ ἀκοή, ἀλλ', ὥς φησιν Δ., 
<ἐκδοχεῖον μύθων> οὖσα μένει τὴν φωνὴν <ἀγγείου> δίκην. ἥδε γὰρ <εἰσκρίνε-
ται> καὶ <ἐνρεῖ>, παρ' ἣν αἰτίαν καὶ θᾶττον ὁρῶμεν ἢ ἀκούομεν. ἀστραπῆς γὰρ καὶ 
βροντῆς ἅμα γενομένης τὴν μὲν ὁρῶμεν ἅμα τῶι γενέσθαι, τὴν δ' οὐκ ἀκούομεν 
ἢ μετὰ πολὺ ἀκούομεν, οὐ παρ' ἄλλο τι συμβαῖνον ἢ παρὰ τὸ τῆι μὲν ὄψει ἡμῶν 
ἀπαντᾶν τὸ φῶς, τὴν δὲ βροντὴν παραγίνεσθαι ἐπὶ τὴν ἀκοὴν <ἐκδεχομένης> τῆς 
ἀκοῆς τὴν βροντήν. 
  SCHOL. DIONYS. THRAC. p. 482, 13 Hilg. ὁ δὲ Ἐπίκουρος καὶ ὁ Δ. καὶ 
οἱ Στωικοὶ σῶμά φασι τὴν φωνήν. 
  AËT. IV 19, 13 (D. 408) Δ. 
καὶ τὸν ἀέρα φησὶν εἰς <ὁμοιοσχήμονα θρύπτεσθαι> σώματα καὶ συγκαλινδεῖ-
σθαι τοῖς ἐκ τῆς φωνῆς θραύσμασι. ‘κολοιὸς’ γὰρ ‘παρὰ κολοιὸν ἱζάνει’ καὶ ‘ὡς 
αἰεὶ τὸν ὁμοῖον ἄγει θεὸς ὡς τὸν ὁμοῖον’ [p 218]. καὶ γὰρ ἐν τοῖς αἰγιαλοῖς αἱ ὅμοιαι 
ψῆφοι κατὰ τοὺς αὐτοὺς τόπους ὁρῶνται κατ' ἄλλο μὲν αἱ σφαιροειδεῖς, κατ' 
ἄλλο δὲ αἱ ἐπιμήκεις: καὶ ἐπὶ τῶν κοσκινευόντων δὲ ἐπὶ τὸ αὐτὸ συναλίζεται τὰ 
<ὁμοιοσχήμονα>, ὥστε χωρὶς εἶναι τοὺς κυάμους καὶ ἐρεβίνθους. ἔχοι δ' ἄν τις 
πρὸς τούτους εἰπεῖν: πῶς ὀλίγ' ἂν θραύσματα πνεύματος μυρίανδρον ἐκπληροῖ 
θέατρον; 
  THEOPHR. de caus. plant. VI 1, 6 Δ. δὲ σχῆμα περιτιθεὶς ἑκάστωι 
[sc. χυμῶι] γλυκὺν μὲν τὸν στρογγύλον καὶ εὐμεγέθη ποιεῖ. στρυφνὸν δὲ τὸν 
μεγαλόσχημον τραχύν τε καὶ πολυγώνιον καὶ ἀπεριφερῆ. ὀξὺν δὲ κατὰ τοὔνομα 
τὸν ὀξὺν τῶι ὄγκωι καὶ γωνοειδῆ καὶ καμπύλον καὶ λεπτὸν καὶ ἀπεριφερῆ. δριμὺν 
δὲ τὸν περιφερῆ καὶ λεπτὸν καὶ γωνοειδῆ καὶ καμπύλον. ἁλμυρὸν δὲ τὸν γωνοειδῆ 
καὶ εὐμεγέθη καὶ σκολιὸν καὶ ἰσοσκελῆ. πικρὸν δὲ τὸν περιφερῆ καὶ λεῖον ἔχοντα 
σκολιότητα μέγεθος δὲ μικρόν. λιπαρὸν δὲ τὸν λεπτὸν καὶ στρογγύλον καὶ μικρόν. 
  _ _VI 2, 1 τάχα δ' ἂν δόξειεν, ὥσπερ 
ἐλέχθη, καὶ ταῦτα ἐκείνων εἶναι χάριν: αὐτῶν γὰρ τῶν δυνάμεων οὕτως ἀποδιδοὺς 
<τὰς διαφορὰς> οἴεται τὰς αἰτίας ἀποδιδόναι, δι' ἃς ὁ μὲν στύφει καὶ ξηραίνει 
καὶ πήγνυσιν, ὁ δὲ λεαίνει καὶ ὁμαλύνει καὶ καθίστησιν, ὁ δὲ ἐκκρίνει καὶ διαχεῖ 
καὶ ἄλλο τι τοιοῦτο δρᾶι. πλὴν ἴσως ἐκεῖνα ἄν τις ἐπιζητήσειε περὶ τούτων, ὥστε 
καὶ τὸ ὑποκείμενον ἀποδιδόναι ποῖόν τι. δεῖ γὰρ εἰδέναι μὴ μόνον τὸ ποιοῦν. 
ἀλλὰ καὶ τὸ πάσχον, ἄλλως τ' <‘εἰ καὶ μὴ πᾶσιν ὁ αὐτὸς> [sc. χυμὸς] <ὁμοίως 
φαίνεται’> καθάπερ φησίν. οὐθὲν γὰρ κωλύει τὸν ἡμῖν γλυκὺν ἑτέροις τισὶ τῶν 
ζώιων εἶναι πικρὸν καὶ ἐπὶ τῶν ἄλλων δὲ ὁμοίως.  
  THEOPHR. d. c. pl. VI 2, 3 ἄτοπον δὲ κἀκεῖνο τοῖς τὰ σχήματα λέγουσιν 
ἡ τῶν ὁμοίων διαφορὰ κατὰ μικρότητα καὶ μέγεθος εἰς τὸ μὴ τὴν αὐτὴν ἔχειν 
δύναμιν. οὐ γὰρ ἐπὶ τῆς μορφῆς ἀλλὰ τῶν ὄγκων αἱ δυνάμεις, οὓς εἰς μὲν τὸ 
διαβιάσασθαι καὶ ἁπλῶς τὸ μᾶλλον καὶ τὸ ἧττον τάχ' ἄν τις ἀποδοίη, εἰς δὲ τὸ 
μὴ ταὐτὸ δύνασθαι μηδὲ ποιεῖν οὐκ εὔλογον, ἐπεὶ ἐν τοῖς σχήμασιν αἱ δυνάμεις. 
εἰ γὰρ ὁμοιόσχημα ταῦτα, ταὐτὸν ἂν εἴη τὸ ὑπάρχον, ὥσπερ καὶ ἐν τοῖς ἄλλοις. 
  _ _VI 7, 2 Δημοκρίτωι μέν γε πῶς ποτε ἐξ ἀλλήλων ἡ γένεσις [sc. 
τῶν χυμῶν], ἀπορήσειεν ἄν τις. ἀνάγκη γὰρ ἢ τὰ σχήματα μεταρρυθμίζεσθαι καὶ 
ἐκ σκαληνῶν καὶ ὀξυγωνίων περιφερῆ γίνεσθαι, ἢ πάντων ἐνυπαρχόντων οἷον 
τῶν τε τοῦ στρυφνοῦ καὶ ὀξέος καὶ γλυκέος τὰ μὲν ἐκκρίνεσθαι (τὰ <ἑκάσ>των πρό-
τερ' ὄντ' ἀεί, τὰ δ' οἰκεῖα καθ' ἕκαστον), θάτερα δὲ ὑπομένειν, ἢ τρίτον τὰ μὲν 
ἐξιέναι τὰ δ' ἐπεισιέναι. ἐπεὶ δ' ἀδύνατον μετασχηματίζεσθαι (τὸ γὰρ ἄτομον 
ἀπαθές), λοιπὸν τὰ μὲν εἰσιέναι τὰ δ' ἐξιέναι <ἢ τὰ μὲν ὑπομένειν τὰ δ' ἐξιέναι>. 
ἄμφω δὲ ταῦτα ἄλογα: προσαποδοῦναι γὰρ δεῖ καὶ τί τὸ ἐργαζόμενον ταῦτα καὶ 
ποιοῦν. 
  _de odor. 64 τί δή ποτε Δ. τοὺς μὲν χυμοὺς πρὸς τὴν γεῦσιν ἀπο-
δίδωσι, τὰς δ' ὀσμὰς καὶ τὰς χρόας οὐχ ὁμοίως πρὸς τὰς ὑποκειμένας αἰσθήσεις; 
ἔδει γὰρ ἐκ τῶν σχημάτων. 
  SEXT. Pyrrh. h. II 63 ἐκ τοῦ τὸ μέλι τοῖσδε μὲν πικρὸν τοῖσδε δὲ γλυκὺ 
φαίνεσθαι ὁ μὲν Δ. ἔφη μήτε γλυκὺ αὐτὸ εἶναι μήτε πικρόν. 
  THEOPHR. de sens. 49ff. (D. 513) (49) Δ. δὲ περὶ μὲν αἰσθήσεως οὐ 
διορίζει, πότερα τοῖς ἐναντίοις ἢ τοῖς ὁμοίοις ἐστίν. εἰ μὲν γὰρ <τῶι> ἀλλοιοῦσθαι 
ποιεῖ τὸ αἰσθάνεσθαι, δόξειεν ἂν τοῖς διαφόροις: οὐ γὰρ ἀλλοιοῦται τὸ ὅμοιον ὑπὸ 
τοῦ ὁμοίου: πάλιν δ' <εἰ> τὸ μὲν αἰσθάνεσθαι καὶ ἁπλῶς ἀλλοιοῦσθαι <τῶι> πάσχειν, 
ἀδύνατον δέ, φησί, τὰ μὴ ταὐτὰ πάσχειν, ἀλλὰ κἂν ἕτερα ὄντα ποιῆι οὐχ <ἧι> 
ἕτερα ἀλλ' ἧι ταὐτόν τι ὑπάρχει, τοῖς ὁμοίοις. διὸ περὶ μὲν τούτων ἀμφοτέρως 
ἔστιν ὑπολαβεῖν. περὶ ἑκάστης δ' ἤδη τούτων ἐν μέρει πειρᾶται λέγειν. 
  (50) ὁρᾶν μὲν οὖν ποιεῖ τῆι ἐμφάσει: ταύτην δὲ ἰδίως λέγει: τὴν γὰρ ἔμφασιν 
οὐκ εὐθὺς ἐν τῆι κόρηι γίνεσθαι, ἀλλὰ τὸν ἀέρα τὸν μεταξὺ τῆς ὄψεως καὶ τοῦ 
ὁρωμένου τυποῦσθαι συστελλόμενον ὑπὸ τοῦ ὁρωμένου καὶ τοῦ ὁρῶντος: ἅπαντος 
γὰρ ἀεὶ γίνεσθαί τινα ἀπορροήν: ἔπειτα τοῦτον στερεὸν ὄντα καὶ ἀλλόχρων ἐμ-
φαίνεσθαι τοῖς <ὄμμασιν> ὑγροῖς: καὶ τὸ μὲν πυκνὸν οὐ δέχεσθαι τὸ δ' ὑγρὸν 
διἱέναι. διὸ καὶ τοὺς ὑγροὺς τῶν σκληρῶν ὀφθαλμῶν ἀμείνους εἶναι πρὸς τὸ 
ὁρᾶν, εἰ ὁ μὲν ἔξω χιτὼν ὡς λεπτότατος καὶ πυκνότατος εἴη, τὰ δ' ἐντὸς ὡς μά-
λιστα σομφὰ καὶ κενὰ πυκνῆς καὶ ἰσχυρᾶς σαρκός, ἔτι δὲ ἰκμάδος παχείας τε καὶ  
λιπαρᾶς <μεστά>, καὶ αἱ φλέβες <αἱ> κατὰ τοὺς ὀφθαλμοὺς εὐθεῖαι καὶ ἄνικμοι, ὡς 
ὁμοσχημονεῖν τοῖς ἀποτυπουμένοις: τὰ γὰρ ὁμόφυλα μάλιστα ἕκαστον γνω-
ρίζειν. (51) πρῶτον μὲν οὖν ἄτοπος ἡ ἀποτύπωσις ἡ ἐν τῶι ἀέρι. δεῖ γὰρ ἔχειν 
πυκνότητα καὶ μὴ <θρύπτεσθαι> τὸ τυπούμενον, ὥσπερ καὶ αὐτὸς λέγει παραβάλλων 
τοιαύτην εἶναι τὴν <ἐντύπωσιν οἷον εἰ ἐκμάξειας εἰς κηρόν>. ἔπειτα μᾶλλον 
ἐν ὕδατι τυποῦσθαι δυνατὸν ὅσωι πυκνότερον: ἧττον δὲ ὁρᾶται, καίτοι προσῆκε 
μᾶλλον. ὅλως δὲ ἀπορροὴν ποιοῦντα τῆς μορφῆς ὥσπερ ἐν τοῖς περὶ τῶν εἰδῶν 
τί δεῖ τὴν ἀποτύπωσιν ποιεῖν; αὐτὰ γὰρ ἐμφαίνεται τὰ εἴδωλα. (52) εἰ δὲ δὴ 
τοῦτο συμβαίνει καὶ ὁ ἀὴρ ἀπομάττεται καθάπερ κηρὸς ὠθούμενος καὶ πυκνού-
μενος, πῶς καὶ ποία τις ἡ ἔμφασις γίνεται; δῆλον γὰρ ὡς ἐπὶ προσώπου <ὁ> 
τύπος ἔσται τῶι ὁρωμένωι καθάπερ ἐν τοῖς ἄλλοις. τοιούτου δ' ὄντος ἀδύνατον 
ἐξ ἐναντίας ἔμφασιν γίνεσθαι μὴ στραφέντος τοῦ τύπου. τοῦτο δ' ὑπὸ τίνος ἔσται 
καὶ πῶς δεικτέον: οὐχ οἷόν τε γὰρ ἄλλως γίνεσθαι τὸ ὁρᾶν. ἔπειτα ὅταν ὁρᾶται 
πλείονα κατὰ τὸν αὐτὸν τόπον, πῶς ἐν τῶι αὐτῶι ἀέρι πλείους ἔσονται τύποι; 
καὶ πάλιν πῶς ἀλλήλους ὁρᾶν ἐνδέχεται; τοὺς γὰρ τύπους ἀνάγκη συμβάλλειν 
ἑαυτοῖς, ἑκάτερον ἀντιπρόσωπον ὄντα ἀφ' ὧν ἐστιν. ὥστε τοῦτο ζήτησιν ἔχει. 
(53) καὶ πρὸς τούτωι διὰ τί ποτε ἕκαστος αὐτὸς αὑτὸν οὐχ ὁρᾶι; καθάπερ γὰρ 
τοῖς τῶν πέλας ὄμμασιν οἱ τύποι καὶ τοῖς ἑαυτῶν ἐμφαίνοιντ' ἄν, ἄλλως τε καὶ 
εἰ εὐθὺς ἀντιπρόσωποι κεῖνται καὶ ταὐτὸ συμβαίνει πάθος ὥσπερ ἐπὶ τῆς ἠχοῦς. 
ἀνακλᾶσθαι γάρ φησι καὶ πρὸς αὐτὸν τὸν φθεγξάμενον τὴν φωνήν. ὅλως δὲ ἄτο-
πος ἡ τοῦ ἀέρος τύπωσις. ἀνάγκη γὰρ ἐξ ὧν λέγει πάντα ἐναποτυποῦσθαι τὰ 
σώματα καὶ πολλὰ ἐναλλάττειν, ὃ καὶ πρὸς τὴν ὄψιν ἐμπόδιον ἂν εἴη καὶ ἄλλως 
οὐκ εὔλογον. ἔτι δὲ εἴπερ ἡ τύπωσις διαμένει, καὶ μὴ φανερῶν [ὄντων] μηδὲ πλη-
σίον ὄντων τῶν σωμάτων ἐχρῆν ὁρᾶν εἰ καὶ μὴ νύκτωρ, ἀλλὰ μεθ' ἡμέραν. καίτοι 
τούς γε τύπους οὐχ ἧττον εἰκὸς διαμένειν νυκτός, ὅσωι ἐμψυχότερος ὁ ἀήρ: 
(54) ἀλλ' ἴσως τὴν ἔμφασιν ὁ ἥλιος ποιεῖ [καὶ] τὸ φῶς ὥσπερ <ἀκτῖνα> ἐπιφέρων 
ἐπὶ τὴν ὄψιν, καθάπερ ἔοικε βούλεσθαι λέγειν. ἐπεὶ τό γε τὸν <ἥλιον ἀπωθοῦντα 
ἀφ' ἑαυτοῦ καὶ ἀποπληττόμενον πυκνοῦν τὸν ἀέρα>, καθάπερ φησίν,  
ἄτοπον: διακρίνειν γὰρ πέφυκε μᾶλλον. ἄτοπον δὲ καὶ τὸ μὴ μόνον τοῖς <ὄμμασιν>, 
ἀλλὰ καὶ τῶι ἄλλωι σώματι μεταδιδόναι τῆς αἰσθήσεως. φησὶ γὰρ διὰ τοῦτο κενό-
τητα καὶ ὑγρότητα ἔχειν δεῖν τὸν ὀφθαλμόν, ἵν' ἐπὶ πλέον δέχηται καὶ τῶι ἄλλωι 
σώματι παραδιδῶι. ἄλογον δὲ καὶ τὸ μάλιστα μὲν ὁρᾶν φάναι τὰ ὁμόφυλα, τὴν 
δὲ ἔμφασιν ποιεῖν τοῖς ἀλλόχρωσιν ὡς οὐκ ἐμφαινομένων τῶν ὁμοίων. τὰ δὲ με-
γέθη καὶ τὰ διαστήματα πῶς ἐμφαίνεται, καίπερ ἐπιχειρήσας λέγειν οὐκ ἀποδί-
δωσιν. (55) περὶ μὲν οὖν ὄψεως ἰδίως ἔνια βουλόμενος λέγειν πλείω παραδίδωσι 
ζήτησιν. 
  τὴν δ' ἀκοὴν παραπλησίως ποιεῖ τοῖς ἄλλοις. εἰς γὰρ τὸ κενὸν ἐμπίπτοντα 
τὸν ἀέρα κίνησιν ἐμποιεῖν, πλὴν ὅτι κατὰ πᾶν μὲν ὁμοίως τὸ σῶμα εἰσιέναι, μά-
λιστα δὲ καὶ πλεῖστον διὰ τῶν ὤτων, ὅτι διὰ πλείστου τε κενοῦ διέρχεται καὶ 
ἥκιστα <διαμίμνει>. διὸ καὶ κατὰ μὲν τὸ ἄλλο σῶμα οὐκ αἰσθάνεσθαι, ταύτηι δὲ 
μόνον. ὅταν δὲ ἐντὸς γένηται, <σκίδνασθαι> διὰ τὸ τάχος: τὴν γὰρ φωνὴν εἶναι 
πυκνουμένου τοῦ ἀέρος καὶ μετὰ βίας εἰσιόντος. ὥσπερ οὖν ἐκτὸς ποιεῖ τῆι <ἁφῆι> 
τὴν αἴσθησιν, οὕτω καὶ ἐντός. (56) ὀξύτατον δ' ἀκούειν, εἰ ὁ μὲν ἔξω <χιτὼν> 
εἴη πυκνός, τὰ δὲ φλεβία κενὰ καὶ ὡς μάλιστα ἄνικμα καὶ εὔτρητα κατά τε τὸ 
ἄλλο σῶμα καὶ τὴν κεφαλὴν καὶ τὰς ἀκοάς, ἔτι δὲ τὰ ὀστᾶ πυκνὰ καὶ ὁ ἐγκέφα-
λος εὔκρατος καὶ τὸ περὶ αὐτὸν ὡς ξηρότατον: ἀθρόον γὰρ ἂν οὕτως εἰσιέναι 
τὴν φωνὴν ἅτε διὰ πολλοῦ κενοῦ καὶ ἀνίκμου καὶ εὐτρήτου εἰσιοῦσαν, καὶ ταχὺ 
<σκίδνασθαι> καὶ ὁμαλῶς κατὰ τὸ σῶμα καὶ οὐ διεκπίπτειν ἔξω. (57) τὸ μὲν 
οὖν ἀσαφῶς ἀφορίζειν ὁμοίως ἔχει τοῖς ἄλλοις. ἄτοπον δὲ καὶ ἴδιον <τὸ> κατὰ 
πᾶν τὸ σῶμα τὸν ψόφον εἰσιέναι, καὶ ὅταν εἰσέλθηι διὰ τῆς ἀκοῆς διαχεῖσθαι 
κατὰ πᾶν, ὥσπερ οὐ ταῖς ἀκοαῖς, ἀλλ' ὅλωι τῶι σώματι τὴν αἴσθησιν οὖσαν. 
οὐ γὰρ κἂν συμπάσχηι τι τῆι ἀκοῆι, διὰ τοῦτο καὶ αἰσθάνεται. πάσαις γὰρ τοῦτό 
γε ὁμοίως ποιεῖ, καὶ οὐ μόνον ταῖς αἰσθήσεσιν, ἀλλὰ καὶ τῆι ψυχῆι. καὶ περὶ μὲν 
ὄψεως καὶ ἀκοῆς οὕτως ἀποδίδωσι, τὰς δὲ ἄλλας αἰσθήσεις σχεδὸν ὁμοίως ποιεῖ 
τοῖς πλείστοις. (58) περὶ δὲ τοῦ φρονεῖν ἐπὶ τοσοῦτον εἴρηκεν ὅτι <γίνεται 
συμμέτρως ἐχούσης τῆς ψυχῆς κατὰ τὴν κρῆσιν>: ἐὰν δὲ περίθερμός 
τις ἢ περίψυχρος γένηται, μεταλλάττειν φησί. δι' ὅ τι καὶ τοὺς παλαιοὺς καλῶς 
τοῦθ' ὑπολαβεῖν <ὅτι ἐστὶν ἀλλοφρονεῖν>. ὥστε φανερόν, ὅτι τῆι κράσει τοῦ σώ-
ματος ποιεῖ τὸ φρονεῖν, ὅπερ ἴσως αὐτῶι καὶ κατὰ λόγον ἐστὶ σῶμα ποιοῦντι τὴν 
ψυχήν. αἱ μὲν οὖν περὶ αἰσθήσεως καὶ τοῦ φρονεῖν δόξαι σχεδὸν αὖται καὶ τοσαῦ-
ται τυγχάνουσιν οὖσαι παρὰ τῶν πρότερον. 
  (59) περὶ δὲ τῶν αἰσθητῶν, τίς ἡ φύσις καὶ ποῖον ἕκαστόν ἐστιν, οἱ μὲν ἄλλοι 
παραλείπουσιν. τῶν μὲν γὰρ ὑπὸ τὴν ἁφὴν περὶ βαρέος καὶ κούφου καὶ θερμοῦ 
καὶ ψυχροῦ λέγουσιν, οἷον ὅτι τὸ μὲν μανὸν καὶ λεπτὸν θερμόν, τὸ δὲ πυκνὸν καὶ 
παχὺ ψυχρόν, ὥσπερ Ἀναξαγόρας διαιρεῖ τὸν ἀέρα καὶ τὸν αἰθέρα. σχεδὸν δὲ  
καὶ τὸ βαρὺ καὶ τὸ κοῦφον τοῖς αὐτοῖς καὶ ἔτι ταῖς ἄνω καὶ κάτω φοραῖς, καὶ πρὸς 
τούτοις περί τε φωνῆς ὅτι κίνησις τοῦ ἀέρος, καὶ περὶ ὀσμῆς ὅτι ἀπορροή τις. 
Ἐμπεδοκλῆς δὲ καὶ περὶ τῶν χρωμάτων, καὶ ὅτι τὸ μὲν λευκὸν τοῦ πυρὸς τὸ δὲ 
μέλαν τοῦ ὕδατος [31 A 69a. B 94]. οἱ δ' ἄλλοι τοσοῦτον μόνον, ὅτι τό τε 
λευκὸν καὶ τὸ μέλαν ἀρχαί, τὰ δ' ἄλλα μειγνυμένων γίνεται τούτων. καὶ γὰρ 
Ἀναξαγόρας ἁπλῶς εἴρηκε περὶ αὐτῶν. (60) Δ. δὲ καὶ Πλάτων ἐπὶ πλεῖστόν 
εἰσιν ἡμμένοι, καθ' ἕκαστον γὰρ ἀφορίζουσι: πλὴν ὁ μὲν οὐκ ἀποστερῶν τῶν 
αἰσθητῶν τὴν φύσιν, Δ. δὲ πάντα πάθη τῆς αἰσθήσεως ποιῶν. ποτέρως μὲν οὖν 
ἔχει τἀληθὲς οὐκ ἂν εἴη λόγος. ἐφ' ὅσον δὲ ἑκάτερος ἧπται καὶ πῶς ἀφώρικε πειρα-
θῶμεν ἀποδοῦναι, πρότερον εἰπόντες τὴν ὅλην ἔφοδον ἑκατέρου. Δ. μὲν οὖν οὐχ 
ὁμοίως λέγει περὶ πάντων, ἀλλὰ τὰ μὲν τοῖς μεγέθεσι, τὰ δὲ τοῖς σχήμασιν, ἔνια 
δὲ τάξει καὶ θέσει διορίζει. Πλάτων δὲ σχεδὸν ἅπαντα πρὸς τὰ πάθη καὶ τὴν 
αἴσθησιν ἀποδίδωσιν. ὥστε δόξειεν ἂν ἑκάτερος ἐναντίως τῆι ὑποθέσει λέγειν. 
(61) ὁ μὲν γὰρ πάθη ποιῶν τῆς αἰσθήσεως καθ' αὑτὰ διορίζει τὴν φύσιν: ὁ δὲ 
καθ' αὑτὰ ποιῶν ταῖς οὐσίαις πρὸς τὰ πάθη τῆς αἰσθήσεως ἀποδίδωσι. 
  βαρὺ μὲν οὖν καὶ κοῦφον τῶι μεγέθει διαιρεῖ Δ.: εἰ γὰρ διακριθείη καθ' ἓν ἕκα-
στον, εἰ καὶ κατὰ σχῆμα διαφέροι, σταθμὸν ἂν ἐπὶ μεγέθει τὴν φύσιν ἔχειν (?). οὐ 
μὴν ἀλλ' ἔν γε τοῖς μεικτοῖς κουφότερον μὲν εἶναι τὸ πλέον ἔχον κενόν, βαρύτερον 
δὲ τὸ ἔλαττον. ἐν ἐνίοις μὲν οὕτως εἴρηκεν. (62) ἐν ἄλλοις δὲ κοῦφον εἶναί φησιν 
ἁπλῶς τὸ λεπτόν. παραπλησίως δὲ καὶ περὶ σκληροῦ καὶ μαλακοῦ. σκληρὸν 
μὲν γὰρ εἶναι τὸ πυκνόν, μαλακὸν δὲ τὸ μανόν, καὶ τὸ μᾶλλον δὲ καὶ ἧττον καὶ 
†μάλιστα κατὰ λόγον. διαφέρειν δέ τι τὴν θέσιν καὶ τὴν ἐναπόληψιν τῶν κενῶν 
τοῦ σκληροῦ καὶ μαλακοῦ καὶ βαρέος καὶ κούφου. διὸ σκληρότερον μὲν εἶναι σίδη-
ρον, βαρύτερον δὲ μόλυβδον: τὸν μὲν γὰρ σίδηρον ἀνωμάλως συγκεῖσθαι καὶ τὸ 
κενὸν ἔχειν πολλαχῆι καὶ κατὰ μεγάλα, πεπυκνῶσθαι δὲ κατὰ ἔνια, ἁπλῶς δὲ 
πλέον ἔχειν κενόν. τὸν δὲ μόλυβδον ἔλαττον ἔχοντα κενὸν ὁμαλῶς συγκεῖσθαι 
κατὰ πᾶν ὁμοίως: διὸ βαρύτερον μέν, μαλακώτερον δ' εἶναι τοῦ σιδήρου. (63) περὶ 
μὲν <οὖν> βαρέος καὶ κούφου καὶ σκληροῦ καὶ μαλακοῦ ἐν τούτοις ἀφορίζει. τῶν 
δὲ ἄλλων αἰσθητῶν οὐδενὸς εἶναι φύσιν, ἀλλὰ πάντα πάθη τῆς αἰσθήσεως ἀλλοιου-
μένης, ἐξ ἧς γίνεσθαι τὴν φαντασίαν. οὐδὲ γὰρ τοῦ ψυχροῦ καὶ τοῦ θερμοῦ φύσιν 
ὑπάρχειν, ἀλλὰ τὸ σχῆμα <μεταπῖπτον> ἐργάζεσθαι καὶ τὴν ἡμετέραν ἀλλοίωσιν: 
ὅ τι γὰρ ἂν ἄθρουν ἦι, τοῦτ' ἐνισχύειν ἑκάστωι, τὸ δ' εἰς μακρὰ διανενεμημένον 
ἀναίσθητον εἶναι. σημεῖον δ' ὡς οὐκ εἰσὶ φύσει τὸ μὴ ταὐτὰ πᾶσι φαίνεσθαι τοῖς 
ζώιοις, ἀλλ' ὃ ἡμῖν γλυκύ, τοῦτ' ἄλλοις πικρὸν καὶ ἑτέροις ὀξὺ καὶ ἄλλοις δριμὺ 
τοῖς δὲ στρυφνόν, καὶ τὰ ἄλλα δ' ὡσαύτως. (64) ἔτι δ' <αὐτοὺς μεταβάλλειν 
τῆι κρήσει> κατὰ τὰ πάθη καὶ τὰς ἡλικίας: ἧι καὶ φανερὸν ὡς ἡ διάθεσις αἰτία 
τῆς φαντασίας. ἁπλῶς μὲν οὖν περὶ τῶν αἰσθητῶν οὕτω δεῖν ὑπολαμβάνειν. οὐ  
μὴν ἀλλ' ὥσπερ καὶ τὰ ἄλλα καὶ ταῦτα ἀνατίθησι τοῖς σχήμασι: πλὴν οὐχ ἁπάν-
των ἀποδίδωσι τὰς μορφάς, ἀλλὰ μᾶλλον τῶν χυλῶν καὶ τῶν χρωμάτων, καὶ 
τούτων ἀκριβέστερον διορίζει τὰ περὶ τοὺς χυλοὺς ἀναφέρων τὴν φαντασίαν πρὸς 
ἄνθρωπον. 
  (65) τὸν μὲν οὖν <ὀξὺν> εἶναι τῶι σχήματι <γωνοειδῆ> τε καὶ <πολυκαμπῆ> 
καὶ μικρὸν καὶ λεπτόν. διὰ γὰρ τὴν δριμύτητα ταχὺ καὶ πάντηι διαδύεσθαι, τρα-
χὺν δ' ὄντα καὶ <γωνοειδῆ> συνάγειν καὶ συσπᾶν: διὸ καὶ θερμαίνειν τὸ σῶμα 
κενότητας ἐμποιοῦντα: μάλιστα γὰρ θερμαίνεσθαι τὸ πλεῖστον ἔχον κενόν. τὸν 
δὲ <γλυκὺν> ἐκ περιφερῶν συγκεῖσθαι σχημάτων οὐκ ἄγαν μικρῶν: διὸ καὶ διαχεῖν 
ὅλως τὸ σῶμα καὶ οὐ βιαίως καὶ οὐ ταχὺ πάντα περαίνειν: τοὺς <δ'> ἄλλους 
ταράττειν, ὅτι διαδύνων <πλανᾶι> τὰ ἄλλα καὶ ὑγραίνει: ὑγραινόμενα δὲ καὶ ἐκ 
τῆς τάξεως κινούμενα συρρεῖν εἰς τὴν κοιλίαν: ταύτην γὰρ εὐπορώτατον εἶναι 
διὰ τὸ ταύτηι πλεῖστον εἶναι κενόν. (66) τὸν δὲ <στρυφνὸν> ἐκ μεγάλων σχη-
μάτων καὶ πολυγωνίων καὶ περιφερὲς ἥκιστ' ἐχόντων: ταῦτα γὰρ ὅταν εἰς τὰ 
σώματα ἔλθηι, ἐπιτυφλοῦν ἐμπλάττοντα τὰ φλεβία καὶ κωλύειν συρρεῖν: διὸ καὶ 
τὰς κοιλίας ἱστάναι. τὸν δὲ <πικρὸν> ἐκ μικρῶν καὶ λείων καὶ περιφερῶν τὴν περι-
φέρειαν εἰληχότα καὶ καμπὰς ἔχουσαν: διὸ καὶ γλισχρὸν καὶ κολλώδη. <ἁλμυ-
ρὸν> δὲ τὸν ἐκ μεγάλων καὶ οὐ περιφερῶν, ἀλλ' ἐπ' ἐνίων μὲν <σκαληνῶν>, <ἐπὶ 
δὲ πλείστων <οὐ σκαληνῶν>>, διὸ οὐδὲ <πολυκαμπῶν> (βούλεται δὲ <σκαληνὰ> 
λέγειν ἅπερ <περιπάλαξιν> ἔχει πρὸς ἄλληλα καὶ συμπλοκήν): μεγάλων μέν, ὅτι 
ἡ ἁλμυρὶς ἐπιπολάζει: μικρὰ γὰρ ὄντα καὶ τυπτόμενα τοῖς περιέχουσι μείγνυσθαι 
ἂν τῶι παντί: οὐ περιφερῶν δ' ὅτι τὸ μὲν ἁλμυρὸν τραχὺ τὸ δὲ περιφερὲς λεῖον: 
<οὐ σκαληνῶν> δὲ διὰ τὸ μὴ <περιπαλάττεσθαι>, διὸ <ψαφαρὸν εἶναι>. 
(67) τὸν δὲ <δριμὺν> μικρὸν καὶ περιφερῆ καὶ γωνιοειδῆ, σκαληνὸν δὲ οὐκ ἔχειν. 
τὸν μὲν γὰρ δριμὺν πολυγώνιον † ποιεῖν τῆι τραχύτητι θερμαίνειν καὶ διαχεῖν διὰ 
τὸ μικρὸν εἶναι καὶ περιφερῆ καὶ γωνιοειδῆ: καὶ γὰρ τὸ γωνιοειδὲς εἶναι τοιοῦτον. 
ὡσαύτως δὲ καὶ τὰς ἄλλας ἑκάστου δυνάμεις ἀποδίδωσιν ἀνάγων εἰς τὰ σχήματα. 
ἁπάντων δὲ τῶν σχημάτων οὐδὲν ἀκέραιον εἶναι καὶ ἀμιγὲς τοῖς ἄλλοις, ἀλλ' ἐν 
ἑκάστωι πολλὰ εἶναι καὶ τὸν αὐτὸν ἔχειν λείου καὶ τραχέος καὶ περιφεροῦς καὶ 
ὀξέος καὶ τῶν λοιπῶν. οὗ δ' ἂν ἐνῆι πλεῖστον, τοῦτο μάλιστα ἐνισχύειν πρός 
τε τὴν αἴσθησιν καὶ τὴν δύναμιν, ἔτι δὲ εἰς ὁποίαν ἕξιν ἂν εἰσέλθηι: διαφέρειν  
γὰρ οὐκ ὀλίγον καὶ τοῦτο διὰ τὸ αὐτὸ τἀναντία, καὶ τἀναντία τὸ αὐτὸ πάθος 
ποιεῖν ἐνίοτε. (68) καὶ περὶ μὲν τῶν χυλῶν οὕτως ἀφώρικεν. 
  ἄτοπον δ' ἂν φανείη πρῶτον μὲν τὸ μὴ πάντων ὁμοίως ἀποδοῦναι τὰς αἰτίας, 
ἀλλὰ βαρὺ μὲν καὶ κοῦφον καὶ μαλακὸν καὶ σκληρὸν καὶ μεγέθει καὶ σμικρότητι 
καὶ τῶι μανῶι καὶ πυκνῶι, θερμὸν δὲ καὶ ψυχρὸν καὶ τὰ ἄλλα <διορίσαι> τοῖς 
σχήμασιν. ἔπειτα βαρέος μὲν καὶ κούφου καὶ σκληροῦ καὶ μαλακοῦ καθ' αὑτὰ 
ποιεῖν φύσεις (μέγεθος μὲν γὰρ καὶ σμικρότης καὶ τὸ πυκνὸν καὶ τὸ μανὸν οὐ 
πρὸς ἕτερόν ἐστι), θερμὸν δὲ καὶ ψυχρὸν καὶ τὰ ἄλλα πρὸς τὴν αἴσθησιν, καὶ 
ταῦτα πολλάκις λέγοντα διότι τοῦ θερμοῦ τὸ σχῆμα σφαιροειδές. (69) ὅλως 
δὲ μέγιστον ἐναντίωμα καὶ κοινὸν ἐπὶ πάντων, ἅμα μὲν πάθη ποιεῖν τῆς αἰσθή-
σεως, ἅμα δὲ τοῖς σχήμασι διορίζειν: καὶ τὸ αὐτὸ φαίνεσθαι τοῖς μὲν πικρὸν τοῖς 
δὲ γλυκὺ τοῖς δ' ἄλλως: οὔτε γὰρ οἷόν <τε> τὸ σχῆμα πάθος εἶναι οὔτε ταὐτὸν 
τοῖς μὲν σφαιροειδὲς τοῖς δ' ἄλλως (ἀνάγκη δ' [εἴπερ] ἴσως, εἴπερ τοῖς μὲν γλυκὺ 
τοῖς δὲ πικρόν) οὐδὲ κατὰ τὰς ἡμετέρας ἕξεις μεταβάλλειν τὰς μορφάς. ἁπλῶς 
δὲ τὸ μὲν σχῆμα καθ' αὑτό ἐστι, τὸ δὲ γλυκὺ καὶ ὅλως τὸ αἰσθητὸν πρὸς ἄλλο 
καὶ ἐν ἄλλοις, ὥς φησιν. ἄτοπον δὲ καὶ τὸ πᾶσιν ἀξιοῦν ταὐτὸ φαίνεσθαι τῶν 
αὐτῶν αἰσθανομένοις καὶ τούτων τὴν ἀλήθειαν ἐλέγχειν, καὶ ταῦτα εἰρηκότα 
πρότερον τὸ τοῖς ἀνομοίως διακειμένοις ἀνόμοια φαίνεσθαι καὶ πάλιν τὸ μηθὲν 
μᾶλλον ἕτερον ἑτέρου τυγχάνειν τῆς ἀληθείας. (70) εἰκὸς γὰρ τὸ βέλτιον τοῦ 
χείρονος καὶ τὸ ὑγιαῖνον τοῦ κάμνοντος: κατὰ φύσιν γὰρ μᾶλλον. ἔτι δὲ εἴπερ 
μή ἐστι φύσις τῶν αἰσθητῶν διὰ τὸ μὴ ταὐτὰ πᾶσι φαίνεσθαι, δῆλον ὡς οὐδὲ 
τῶν ζώιων οὐδὲ τῶν ἄλλων σωμάτων: οὐδὲ γὰρ περὶ τούτων ὁμοδοξοῦσι. καίτοι 
εἰ μὴ καὶ διὰ τῶν αὐτῶν γίνεται πᾶσι τὸ γλυκὺ καὶ τὸ πικρόν, ἀλλ' ἥ γε φύσις 
τοῦ πικροῦ καὶ τοῦ γλυκέος ἡ αὐτὴ φαίνεται πᾶσιν. ὅπερ καὶ αὐτὸς ἂν δόξειεν 
ἐπιμαρτυρεῖν. πῶς γὰρ ἂν τὸ ἡμῖν πικρὸν ἄλλοις ἦν γλυκὺ καὶ στρυφνόν, εἰ μή 
τις ἦν ὡρισμένη φύσις αὐτῶν; (71) ἔτι δὲ ποιεῖ σαφέστερον ἐν οἷς φησι γίνε-
σθαι μὲν ἕκαστον καὶ εἶναι κατ' ἀλήθειαν, ἰδίως δὲ ἐπὶ πικροῦ <μοῖραν ἔχειν 
συνέσεως>. ὥστε διά τε τούτων ἐναντίον ἂν φανείη τὸ μὴ ποιεῖν φύσιν τινὰ τῶν 
αἰσθητῶν, καὶ πρὸς τούτοις ὅπερ ἐλέχθη καὶ πρότερον, ὅταν σχῆμα μὲν ἀποδιδῶι 
τῆς <πικρᾶς> οὐσίας ὥσπερ καὶ τῶν ἄλλων, μὴ εἶναι δὲ λέγηι φύσιν: ἢ γὰρ 
οὐδενὸς ὅλως ἢ καὶ τούτων ἔσται, τῆς αὐτῆς γε ὑπαρχούσης αἰτίας. ἔτι δὲ τὸ 
θερμόν τε καὶ ψυχρόν, ἅπερ ἀρχὰς τιθέασιν, εἰκὸς ἔχειν τινὰ φύσιν, εἰ δὲ ταῦτα, 
καὶ τὰ ἄλλα. νῦν δὲ σκληροῦ μὲν καὶ μαλακοῦ καὶ βαρέος καὶ κούφου ποιεῖ  
τιν' οὐσίαν. ἅπερ οὐχ ἧττον ἔδοξε λέγεσθαι πρὸς ἡμᾶς, θερμοῦ δὲ καὶ ψυχροῦ καὶ 
τῶν ἄλλων οὐδενός. καίτοι τό γε βαρὺ καὶ κοῦφον ὅταν διορίζηι τοῖς μεγέθεσιν, 
ἀνάγκη τὰ ἁπλᾶ πάντα τὴν αὐτὴν ἔχειν ὁρμὴν τῆς φορᾶς, ὥστε μιᾶς τινος ἂν 
ὕλης εἴη καὶ τῆς αὐτῆς φύσεως. (72) ἀλλὰ περὶ μὲν τούτων ἔοικε συνηκολου-
θηκέναι τοῖς ποιοῦσιν ὅλως τὸ φρονεῖν κατὰ τὴν ἀλλοίωσιν, ἥπερ ἐστὶν ἀρχαιοτάτη 
δόξα. πάντες γὰρ οἱ παλαιοὶ καὶ [οἱ] ποιηταὶ καὶ σοφοὶ κατὰ τὴν διάθεσιν ἀπο-
διδόασι τὸ φρονεῖν. τῶν δὲ χυλῶν ἑκάστωι τὸ σχῆμα ἀποδίδωσι πρὸς τὴν δύ-
ναμιν ἀφομοιῶν τὴν ἐν τοῖς πάθεσιν: ὅπερ οὐ μόνον ἐξ ἐκείνων, ἀλλὰ καὶ ἐκ τῶν 
αἰσθητηρίων ἔδει συμβαίνειν ἄλλως τε καὶ εἰ πάθη τούτων ἐστίν. οὐ γὰρ πᾶν τὸ 
σφαιροειδὲς οὐδὲ τὰ ἄλλα σχήματα τὴν αὐτὴν ἔχει δύναμιν, ὥστε καὶ κατὰ τὸ 
ὑποκείμενον ἔδει διορίζειν, πότερον ἐξ ὁμοίων ἢ ἐξ ἀνομοίων ἐστί, καὶ πῶς ἡ τῶν 
αἰσθήσεων ἀλλοίωσις γίνεται, καὶ πρὸς τούτοις ὁμοίως ἐπὶ πάντων ἀποδοῦναι 
τῶν διὰ τῆς ἁφῆς καὶ μὴ μόνον τὰ περὶ γεῦσιν. ἀλλὰ καὶ ταῦτα μὲν ἤτοι διαφοράν 
τινα ἔχει πρὸς τοὺς χυλούς, ἣν ἔδει διελεῖν, ἢ καὶ παρεῖται δυνατὸν ὂν ὁμοίως 
εἰπεῖν. 
  (73) τῶν δὲ χρωμάτων ἁπλᾶ μὲν λέγει τέτταρα. λευκὸν μὲν οὖν εἶναι τὸ λεῖον. 
ὃ γὰρ ἂν μὴ τραχὺ μηδ' ἐπισκιάζον ἦι μηδὲ δυσδίοδον, τὸ τοιοῦτο πᾶν λαμπρὸν 
εἶναι. δεῖ δὲ καὶ εὐθύτρυπα καὶ διαυγῆ τὰ λαμπρὰ εἶναι. τὰ μὲν οὖν σκληρὰ τῶν 
λευκῶν ἐκ τοιούτων σχημάτων συγκεῖσθαι οἷον ἡ ἐντὸς πλὰξ τῶν κογχυλίων: 
οὕτω γὰρ ἂν ἄσκια καὶ <εὐαγῆ> καὶ εὐθύπορα εἶναι, τὰ <δὲ> ψαθυρὰ καὶ εὔθρυπτα 
ἐκ περιφερῶν μέν, λοξῶν δὲ τῆι θέσει πρὸς ἄλληλα καὶ κατὰ δύο συζεύξει, τὴν 
δ' ὅλην τάξιν ἔχειν ὅτι μάλιστα ὁμοίαν. τοιούτων δ' ὄντων ψαθυρὰ μὲν εἶναι, 
διότι κατὰ μικρὸν ἡ σύναψις: εὔθρυπτα δέ, ὅτι ὁμοίως κεῖνται: ἄσκια δέ, διότι 
λεῖα καὶ πλατέα: λευκότερα δ' ἀλλήλων τῶι τὰ σχήματα τὰ εἰρημένα καὶ ἀκρι-
βέστερα καὶ ἀμιγέστερα εἶναι καὶ τὴν τάξιν καὶ τὴν θέσιν ἔχειν μᾶλλον τὴν εἰρη-
μένην. (74) τὸ μὲν οὖν λευκὸν ἐκ τοιούτων εἶναι σχημάτων. τὸ δὲ μέλαν ἐκ 
τῶν ἐναντίων, ἐκ τραχέων καὶ σκαληνῶν καὶ ἀνομοίων: οὕτω γὰρ ἂν σκιάζειν 
καὶ οὐκ εὐθεῖς εἶναι τοὺς πόρους οὐδ' εὐδιόδους. ἔτι δὲ τὰς ἀπορροίας νωθεῖς καὶ 
ταραχώδεις: διαφέρειν γάρ τι καὶ τὴν ἀπορροὴν τῶι ποιὰν εἶναι πρὸς τὴν φαν-
τασίαν, ἣν γίνεσθαι διὰ τὴν ἐναπόληψιν τοῦ ἀέρος ἀλλοίαν. (75) ἐρυθρὸν 
δ' ἐξ οἵωνπερ καὶ τὸ θερμόν, πλὴν ἐκ μειζόνων. ἐὰν γὰρ αἱ συγκρίσεις ὦσι 
μείζους ὁμοίων ὄντων τῶν σχημάτων, μᾶλλον ἐρυθρὸν εἶναι. σημεῖον δ' ὅτι ἐκ  
τοιούτων τὸ ἐρυθρόν: ἡμᾶς τε γὰρ θερμαινομένους ἐρυθραίνεσθαι καὶ τὰ ἄλλα 
τὰ πυρούμενα, μέχρις ἂν οὗ ἔχηι τὸ τοῦ πυροειδοῦς. ἐρυθρότερα δὲ τὰ ἐκ μεγά-
λων ὄντα σχημάτων οἷον τὴν φλόγα καὶ τὸν ἄνθρακα τῶν χλωρῶν ξύλων ἢ τῶν 
αὔων. καὶ τὸν σίδηρον δὲ καὶ τὰ ἄλλα τὰ πυρούμενα: λαμπρότατα μὲν γὰρ εἶναι 
τὰ πλεῖστον ἔχοντα καὶ λεπτότατον πῦρ, ἐρυθρότερα δὲ τὰ παχύτερον καὶ ἔλαττον. 
διὸ καὶ ἧττον εἶναι θερμὰ τὰ ἐρυθρότερα: θερμὸν [μὲν] γὰρ τὸ λεπτόν. τὸ δὲ 
χλωρὸν ἐκ τοῦ στερεοῦ καὶ τοῦ κενοῦ συνεστάναι μεικτὸν ἐξ ἀμφοῖν, τῆι θέσει 
δὲ καὶ τάξει <διαλλάττειν> αὐτῶν τὴν χρόαν. (76) τὰ μὲν οὖν ἁπλᾶ χρώματα 
τούτοις κεχρῆσθαι τοῖς σχήμασιν: ἕκαστον δὲ καθαρώτερον, ὅσωι ἂν ἐξ ἀμιγεστέ-
ρων ἧι. τὰ δὲ ἄλλα κατὰ τὴν τούτων μίξιν. οἷον τὸ μὲν χρυσοειδὲς καὶ τὸ τοῦ 
χαλκοῦ καὶ πᾶν τὸ τοιοῦτον ἐκ τοῦ λευκοῦ καὶ τοῦ ἐρυθροῦ: τὸ μὲν γὰρ λαμπρὸν 
ἔχειν ἐκ τοῦ λευκοῦ, τὸ δὲ ὑπέρυθρον ἀπὸ τοῦ ἐρυθροῦ: πίπτειν γὰρ εἰς τὰ κενὰ 
τοῦ λευκοῦ τῆι μίξει τὸ ἐρυθρόν. ἐὰν δὲ προστεθῆι τούτοις τὸ χλωρόν, γίνεσθαι 
τὸ κάλλιστον χρῶμα, δεῖν δὲ μικρὰς τοῦ χλωροῦ τὰς συγκρίσεις εἶναι: μεγάλας 
γὰρ οὐχ οἷόν τε συγκειμένων οὕτω τοῦ λευκοῦ καὶ τοῦ ἐρυθροῦ. διαφόρους δ' 
ἔσεσθαι τὰς χρόας τῶι πλέον καὶ ἔλαττον λαμβάνειν. (77) τὸ δὲ πορφυροῦν 
ἐκ λευκοῦ καὶ μέλανος καὶ ἐρυθροῦ, πλείστην μὲν <μοῖραν> ἔχοντος τοῦ ἐρυθροῦ, 
μικρὰν δὲ τοῦ μέλανος, μέσην δὲ τοῦ λευκοῦ: διὸ καὶ ἡδὺ φαίνεσθαι πρὸς τὴν 
αἴσθησιν. ὅτι μὲν οὖν τὸ μέλαν καὶ τὸ ἐρυθρὸν ἐνυπάρχει, φανερὸν εἶναι τῆι ὄψει, 
διότι δὲ τὸ λευκόν, τὸ λαμπρὸν καὶ διαυγὲς σημαίνειν: ταῦτα γὰρ ποιεῖν τὸ λευ-
κόν. τὴν δ' ἴσατιν ἐκ μέλανος σφόδρα καὶ χλωροῦ, πλείονα δὲ <μοῖραν> ἔχειν τοῦ 
μέλανος: τὸ δὲ πράσινον ἐκ πορφυροῦ καὶ τῆς ἰσάτιδος, ἢ ἐκ χλωροῦ καὶ πορφυ-
ροειδοῦς. τὸ γὰρ θεῖον εἶναι τοιοῦτον καὶ μετέχειν τοῦ λαμπροῦ. τὸ δὲ κυανοῦν 
ἐξ ἰσάτιδος καὶ πυρώδους, σχημάτων δὲ περιφερῶν καὶ βελονοειδῶν, ὅπως τὸ 
στίλβον τῶι μέλανι ἐνῆι. (78) τὸ δὲ καρύϊνον ἐκ χλωροῦ καὶ κυανοειδοῦς: ἐὰν 
δὲ χλωρὸν <καὶ λευκὸν> μειχθῆι, φλογοειδὲς γίνεσθαι: τὸ γὰρ ἄσκιον καὶ μελα-
νόχρων ἐξείργεσθαι. σχεδὸν δὲ καὶ τὸ ἐρυθρὸν τῶι λευκῶι μειχθὲν χλωρὸν ποιεῖν 
εὐαγὲς καὶ οὐ μέλαν: διὸ καὶ τὰ φυόμενα χλωρὰ τὸ πρῶτον εἶναι πρὸ τοῦ θερ-
μανθῆναι καὶ διαχεῖσθαι. καὶ πλήθει μὲν τοσούτων ἐπιμέμνηται χρωμάτων, ἄπειρα 
δὲ εἶναι καὶ τὰ χρώματα καὶ τοὺς χυλοὺς κατὰ τὰς μίξεις, ἐάν τις τὰ μὲν ἀφαιρῆι 
τὰ δὲ προστιθῆι καὶ τῶν μὲν ἔλαττον <μίσγηι> τῶν δὲ πλέον. οὐθὲν γὰρ ὅμοιον 
ἔσεσθαι θάτερον θατέρωι. 
  (79) πρῶτον μὲν οὖν τὸ πλείους ἀποδοῦναι τὰς ἀρχὰς ἔχει τινὰ ἀπορίαν: οἱ 
γὰρ ἄλλοι τὸ λευκὸν καὶ τὸ μέλαν, ὡς τούτων ἁπλῶν ὄντων μόνων: ἔπειτα  
τὸ μὴ πᾶσι τοῖς λευκοῖς μίαν ποιῆσαι τὴν μορφήν, ἀλλ' ἑτέραν τοῖς σκληροῖς καὶ 
τοῖς ψαθυροῖς. οὐ γὰρ εἰκὸς ἄλλη αἰτίαν εἶναι τοῖς διαφόροις κατὰ τὴν ἁφήν, 
οὐδ' ἂν ἔτι τὸ σχῆμα αἴτιον εἴη τῆς διαφορᾶς, ἀλλὰ μᾶλλον ἡ θέσις. ἐνδέχεται 
γὰρ καὶ τὰ περιφερῆ καὶ ἁπλῶς πάντα ἐπισκιάζειν ἑαυτοῖς. σημεῖον δέ: καὶ γὰρ 
αὐτὸς ταύτην φέρει τὴν πίστιν, ὅσα τῶν λείων μέλανα φαίνεται. διὰ γὰρ τὴν 
σύμφυσιν καὶ τὴν τάξιν ὡς τὴν αὐτὴν ἔχοντα τῶι μέλανι φαίνεσθαι τοιαῦτα. καὶ 
πάλιν ὅσα λευκὰ τῶν τραχέων. ἐκ μεγάλων γὰρ εἶναι ταῦτα καὶ τὰς συνδέσεις 
οὐ περιφερεῖς, ἀλλὰ <προκρόσσας>, καὶ τῶν σχημάτων τὰς μορφὰς μιγνυμένας 
ὥσπερ ἡ ἀνάβασις καὶ τὰ πρὸ τῶν τειχῶν ἔχει χώματα: τοιοῦτον γὰρ ὂν ἄσκιον 
εἶναι καὶ οὐ κωλύεσθαι τὸ λαμπρόν. (80) πρὸς δὲ τούτοις πῶς λέγει καὶ ζώιων 
τὸ λευκὸν ἐνίων γίνεσθαι μέλαν, εἰ τεθείησαν οὕτως, ὥστ' ἐπισκιάζειν; ὅλως δὲ 
τοῦ διαφανοῦς καὶ τοῦ λαμπροῦ μᾶλλον ἔοικε τὴν φύσιν ἢ τοῦ λευκοῦ λέγειν. 
τὸ γὰρ εὐδίοπτον εἶναι καὶ μὴ ἐπαλλάττειν τοὺς πόρους τοῦ διαφανοῦς ἐστι, [ἐπὶ] 
πόσα δὲ λευκὰ τοῦ διαφανοῦς; ἔτι δὲ τὸ μὲν εὐθεῖς εἶναι τῶν λευκῶν τοὺς πόρους, 
τῶν δὲ μελάνων ἐπαλλάττειν, ὡς εἰσιούσης τῆς φύσεως ὑπολαβεῖν ἔστιν. ὁρᾶν 
δέ φησι διὰ τὴν ἀπορροὴν καὶ τὴν ἔμφασιν τὴν εἰς τὴν ὄψιν: εἰ δὲ τοῦτ' ἔστι, τί 
διοίσει τοὺς πόρους κεῖσθαι κατ' ἀλλήλους ἢ ἐπαλλάττειν; οὐδὲ τὴν ἀπορροὴν 
ἀπὸ τοῦ κενοῦ πως γίνεσθαι ῥάιδιον ὑπολαβεῖν: ὥστε λεκτέον τούτου τὴν αἰτίαν. 
ἔοικε γὰρ ἀπὸ τοῦ φωτὸς ἢ ἀπὸ ἄλλου τινὸς ποιεῖν τὸ λευκόν: διὸ καὶ τὴν παχύ-
τητα τοῦ ἀέρος αἰτιᾶται πρὸς τὸ φαίνεσθαι μέλαν. (81) ἔτι δὲ πῶς τὸ μέλαν 
ἀποδίδωσιν, οὐ ῥάιδιον καταμαθεῖν: ἡ σκιὰ γὰρ μέλαν τι καὶ ἐπιπρόσθησίς ἐστι 
τοῦ λευκοῦ: διὸ πρῶτον τὸ λευκὸν τὴν φύσιν. ἅμα δὲ οὐ μόνον τὸ ἐπισκιάζειν, 
ἀλλὰ καὶ τὴν παχύτητα τοῦ ἀέρος καὶ τῆς εἰσιούσης ἀπορροῆς αἰτιᾶται καὶ τὴν 
ταραχὴν τοῦ ὀφθαλμοῦ. πότερον δὲ ταῦτα συμβαίνει διὰ τὸ μὴ εὐδίοπτον ἢ καὶ 
ἄλλωι γίνοιτ' ἂν καὶ ποίωι [ἢ μέλαν], οὐ διασαφεῖ. (82) ἄτοπον δὲ καὶ τὸ τοῦ 
χλωροῦ μὴ ἀποδοῦναι μορφήν, ἀλλὰ μόνον ἐκ τοῦ στερεοῦ καὶ τοῦ κενοῦ ποιεῖν. 
κοινὰ γὰρ ταῦτά γε πάντων καὶ ἐξ ὁποιωνοῦν ἔσται σχημάτων, χρῆν δ' ὥσπερ 
κἀν τοῖς ἄλλοις ἴδιόν τι ποιῆσαι. καὶ εἰ μὲν ἐναντίον τῶι ἐρυθρῶι, καθάπερ τὸ 
μέλαν τῶι λευκῶι, τὴν ἐναντίαν ἔχειν μορφήν: εἰ δὲ μὴ ἐναντίον, αὐτὸ τοῦτ' ἄν  
τις θαυμάσειεν, ὅτι τὰς ἀρχὰς οὐκ ἐναντίας ποιεῖ: δοκεῖ γὰρ ἅπασιν οὕτως. μά-
λιστα δὲ χρῆν τοῦτο διακριβοῦν, ποῖα τῶν χρωμάτων ἁπλᾶ καὶ διὰ τί τὰ μὲν 
σύνθετα τὰ δὲ ἀσύνθετα: πλείστη γὰρ ἀπορία περὶ τῶν ἀρχῶν. ἀλλὰ τοῦτο μὲν 
ἴσως χαλεπόν. ἐπεὶ καὶ τῶν χυμῶν εἴ τις δύναιτο τοὺς ἁπλοῦς ἀποδοῦναι, μᾶλλον 
ἂν ὅδε λέγοι. περὶ δὲ ὀσμῆς προσαφορίζειν παρῆκεν πλὴν τοσοῦτον, ὅτι τὸ λεπτὸν 
ἀπορρέον ἀπὸ τῶν βαρέων ποιεῖ τὴν <ὀδμήν>: ποῖον δέ τι τὴν φύσιν ὂν ὑπὸ τίνος 
πάσχει, οὐκέτι προσέθηκεν, ὅπερ ἴσως ἦν κυριώτατον. (83) Δ. μὲν οὖν οὕτως 
ἔνια παραλείπει. 
  TERTULL. de anima 43 D. indigentiam spiritus [somnum 
esse]. AËT. V 2, 1 (D. 416) Δ. τοὺς ὀνείρους γίνεσθαι κατὰ τὰς τῶν εἰδώλων 
παραστάσεις. 
  CIC. de div. II 58, 120 utrum igitur censemus dormientium animos 
per sene ipsos in somniando moveri an, ut D. censet, externa et adventicia 
visione pulsari? 
  _ _I 3, 5 (D. 224) cum ... plurumisque locis gravis auctor D. 
praesensionem rerum futurarum comprobaret, Dicaearchus Peripateticus 
cetera divinationis genera sustulit, somniorum et furoris reliquit. 57, 131 
D. autem censet sapienter instituisse veteres ut hostiarum 
inspicerentur exta quorum ex habitu atque ex colore tum salubritatis tum 
pestilentiae signa percipi, non numquam etiam quae sit sterilitas agrorum 
vel fertilitas futura. 
  CENSOR. 4, 9 Democrito vero Abderitae ex aqua limoque primum 
visum esse homines procreatos. AËT. V 19, 6 (D. 431 n.) Δ. γε-
γενημένα εἶναι τὰ ζῶια συστάσει † ειδεεναστρον πρῶτον τοῦ ὑγροῦ ζωιογονοῦν-
τος. LACT. Inst. div. VII 7, 9 hominum causa mundum et omnia quae in 
eo sunt esse facta Stoici loquuntur: idem nos divinae litterae docent. erravit 
ergo Democritus, qui vermiculorum modo putavit effusos esse de terra nullo 
auctore nullaque ratione. 
  AËT. V 4, 3 (D. 417/8) Στράτων καὶ Δ. καὶ τὴν δύναμιν 
σῶμα: πνευματικὴ γάρ. 
  _ _3, 6 (D. 417) Δ. ἀφ' ὅλων τῶν σωμάτων καὶ τῶν κυριωτάτων 
μερῶν οἷον ὀστῶν σαρκῶν καὶ ἰνῶν [τὸ σπέρμα εἶναι]. 
  _ _5, 1 (D. 418) Ἐπίκουρος, Δ. καὶ τὸ θῆλυ προΐεσθαι σπέρμα: ἔχει 
γὰρ παραστάτας ἀπεστραμμένους: διὰ τοῦτο καὶ ὄρεξιν ἔχει περὶ τὰς χρήσεις. 
  ARISTOT. de gen. animal. Δ 1. 764a 6 Δ. δὲ ὁ Ἀβδηρίτης ἐν μὲν τῆι 
μητρὶ γίνεσθαί φησι τὴν διαφορὰν τοῦ θήλεος καὶ τοῦ ἄρρενος, οὐ μέντοι διὰ θερ-
μότητά γε καὶ ψυχρότητα τὸ μὲν γίγνεσθαι θῆλυ τὸ δ' ἄρρεν, ἀλλ' ὁποτέρου ἂν 
κρατήσηι τὸ σπέρμα τὸ ἀπὸ τοῦ μορίου ἐλθόν, ὧι διαφέρουσιν ἀλλήλων τὸ θῆλυ 
καὶ τὸ ἄρρεν. CENSOR. 6, 5 utrius vero parentis principium sedem prius  
occupaverit, eius reddi naturam D. rettulit. AËT. V 7, 6 (D. 420) Δ. τὰ μὲν 
κοινὰ μέρη ἐξ ὁποτέρου ἂν τύχηι, τὰ δ' ἰδιάζοντα [καὶ] κατ' ἐπικράτειαν. 
NEMES. de nat. hom. 247 Matth. Ἀριστοτέλης μὲν οὖν καὶ 
Δ. οὐδὲν βούλονται συντελεῖν τὸ τῆς γυναικὸς σπέρμα πρὸς γένεσιν τέκνων. 
  ARISTOT. de gen. animal. Β 4. 740a 33 αἱ δὲ φλέβες οἷον ῥίζαι πρὸς 
τὴν ὑστέραν συνάπτουσι δι' ὧν λαμβάνει τὸ κύημα τὴν τροφήν. τούτου γὰρ 
χάριν ἐν ταῖς ὑστέραις μένει τὸ ζῶιον, ἀλλ' οὐχ ὡς Δ. φησιν, ἵνα διαπλάττηται τὰ 
μόρια κατὰ τὰ μόρια τῆς ἐχούσης. 7. 746a 19 οἱ δὲ λέγοντες τρέφεσθαι τὰ παιδία 
ἐν ταῖς ὑστέραις διὰ τοῦ σαρκίδιόν τι βδάλλειν οὐκ ὀρθῶς λέγουσιν. AËT. V 16, 1 
(D. 426) Δ., Ἐπίκουρος τὸ ἔμβρυον ἐν τῆι μήτραι διὰ τοῦ στόματος τρέφεσθαι. 
ὅθεν εὐθέως γεννηθὲν ἐπὶ τὸν μαστὸν φέρεσθαι τῶι στόματι: εἶναι γὰρ καὶ ἐν τῆι 
μήτραι θηλάς τινας καὶ στόματα, δι' ὧν τρέφεσθαι. 
  _ _Β 4. 740a 13 ὅσοι λέγουσιν, ὥσπερ Δ., τὰ ἔξω πρῶτον διακρί-
νεσθαι τῶν ζώιων, ὕστερον δὲ τὰ ἐντός, οὐκ ὀρθῶς λέγουσιν. CENSOR. 6, 1 
(D. 190; quid primum in infante formetur) D. alvum cum capite quae 
plurimum habent ex inani. 
  _ _D 4. 769b 30 Δ. μὲν οὖν ἔφησε γίγνεσθαι τὰ τέρατα διὰ τὸ δύο 
γονὰς συμπίπτειν, τὴν μὲν πρότερον ὁρμήσασαν τὴν δ' ὕστερον. καὶ ταύτην 
ἐξελθοῦσαν ἐλθεῖν εἰς τὴν ὑστέραν, ὥστε συμφύεσθαι καὶ ἐπαλλάττειν τὰ μόρια. 
ταῖς δ' ὄρνισιν ἐπεὶ συμβαίνει ταχεῖαν γίνεσθαι τὴν ὀχείαν, ἀεὶ τά τ' ὠιὰ καὶ τὴν 
χρόαν αὐτῶν ἐπαλλάττειν φησίν. 
  _ _Ε 8. 788b 9 εἴρηκε μὲν οὖν περὶ αὐτῶν καὶ 
Δ. ... φησὶ γὰρ ἐκπίπτειν μὲν διὰ τὸ πρὸ ὥρας γίνεσθαι τοῖς ζώιοις: ἀκμαζόντων 
γὰρ ὡς εἰπεῖν φύεσθαι κατά γε φύσιν: τοῦ δὲ πρὸ ὥρας γίνεσθαι τὸ θηλάζειν 
αἰτιᾶται. 
  _de partt. anim. Γ 4. 665a 30 τῶν δ' ἀναίμων οὐδὲν ἔχει 
σπλάγχνον. Δ. δ' ἔοικεν οὐ καλῶς διαλαβεῖν περὶ αὐτῶν, εἴπερ ὠιήθη διὰ 
μικρότητα τῶν ἀναίμων ζώιων ἄδηλα εἶναι ταῦτα. 
  _de gen. animal. Β 8. 747a 29 Δ. μὲν 
γάρ φησι διεφθάρθαι τοὺς πόρους τῶν ἡμιόνων ἐν ταῖς ὑστέραις διὰ τὸ μὴ ἐκ συγ-
γενῶν γίνεσθαι τὴν ἀρχὴν τῶν ζώιων. 
  [ARISTOT.] hist. anim. Ι 39 p. 623a 30 δύνανται δ', ἀφιέναι οἱ ἀράχναι 
τὸ ἀράχνιον εὐθὺς γενόμενοι, οὐκ ἔσωθεν ὡς ὂν περίττωμα, καθάπερ φησὶ Δ., ἀλλ' 
ἀπὸ τοῦ σώματος οἷον φλοιὸν ἢ τὰ βάλλοντα ταῖς θριξίν, οἷον αἱ ὕστριχες. 
  AEL. H. N. VI 60 Μασσαγέται μέν, ὡς Ἡρόδοτος λέγει [I 216], τὸν 
φαρετρεῶνα πρό γε ἑαυτῶν κρεμάσαντες, εἶτα μέντοι ὁμιλεῖ τῆι θηλείαι ὁ ἄρρην  
ἐμφανῶς, εἰ καὶ ὁρῶιεν αὐτοὺς οἱ πάντες, πεφροντικότες οὐδὲν ἐκεῖνοί γε. καμή-
λων δὲ ὁμιλία οὐκ ἄν ποτε ἐμφανὴς γένοιτο οὐδὲ ὁρώντων οἱονεὶ μαρτύρων. ἀλλὰ 
εἴτε αἰδῶ φαμεν εἴτε φύσεως δῶρον ἀπόρρητον, ταῦτα Δημοκρίτωι τε καὶ τοῖς 
ἄλλοις καταλείπωμεν ἐλέγχειν τε καὶ τὰς <αἰτίας> λέγειν οἴεσθαι ἱκανοῖς ὑπὲρ τῶν 
ἀτεκμάρτων τε καὶ οὐ συμβλητῶν: ἤδη δὲ καὶ ὁ νομεὺς ἀπαλλάττεταί ποι, ὅταν 
αἴσθηται τῆς συμφοιτήσεως αὐτοῖς τῆς πρὸς ἀλλήλους τὴν ὁρμήν, ὥσπερ οὖν 
ἀφιστάμενος παριοῦσιν ἐς θάλαμον νύμφηι τε καὶ νυμφίωι. 
  _ _XII 16 λέγει Δ. πολύγονα εἶναι ὗν καὶ κύνα καὶ τὴν αἰτίαν προσ-
τίθησι λέγων, ὅτι πολλὰς ἔχει τὰς μήτρας καὶ τοὺς τόπους τοὺς δεκτικοὺς τοῦ 
σπέρματος. ὁ τοίνυν θορὸς οὐκ ἐκ μιᾶς ὁρμῆς ἁπάσας αὐτὰς ἐκπληροῖ, ἀλλὰ δίς 
τε καὶ τρὶς ταῦτα τὰ ζῶια ἐπιθόρνυται, ἵνα ἡ συνέχεια πληρώσηι τὰ τοῦ γόνου 
δεκτικά. ἡμιόνους δὲ λέγει μὴ τίκτειν: μὴ γὰρ ἔχειν ὁμοίας μήτρας τοῖς ἄλλοις ζώιοις, 
ἑτερομόρφους δέ, ἥκιστα δυναμένας γονὴν δέξασθαι: μὴ γὰρ εἶναι φύσεως ποίημα 
τὴν ἡμίονον, ἀλλὰ ἐπινοίας ἀνθρωπίνης καὶ τόλμης ὡς ἂν εἴποις μοιχιδίου ἐπι-
τέχνημα τοῦτο καὶ κλέμμα. <δοκεῖ δέ μοι>, ἦ δ' ὅς, <ὄνου ἵππον βιασαμένου 
κατὰ τύχην κυῆσαι, μαθητὰς δὲ ἀνθρώπους τῆς βίας ταύτης γεγε-
νημένους> εἶτα μέντοι <προελθεῖν ἐπὶ τὴν τῆς γονῆς αὐτῶν συνήθειαν>. 
καὶ μάλιστά γε τοὺς τῶν Λιβύων ὄνους μεγίστους ὄντας ἐπιβαίνειν ταῖς ἵπποις 
οὐ κομώσαις ἀλλὰ κεκαρμέναις: ἔχουσα γὰρ τὴν ἑαυτῆς ἀγλαΐαν τὴν διὰ τῆς 
κόμης οὐκ ἂν ὑπομείνειε τὸν τοιόνδε γαμέτην, οἱ σοφοὶ τοὺς τούτων γάμους φασίν. 
HIPPOCR. de nat. inf. 31 (VII 540 L.) ὅτι δὲ ἀφ' ἑνὸς λαγνεύματος δίδυμα 
γίνεται, ἱστόριον τόδε ἐστί: κύων καὶ ὗς καὶ ἄλλα ζῶια ὅσα ἀφ' ἑνὸς λαγνεύματος 
τίκτει καὶ δύο καὶ πλείονα, καὶ ἕκαστον τῶν ζώιων ἐν τῆισι μήτρηισιν ἐν κόλπωι 
καὶ ὑμένι ἐστί, καὶ ταῦτα αὐτοὶ ὁρέομεν γινόμενα καὶ ταῦτα τίκτει τῆι αὐτῆι ἡμέρηι 
πάντα ὡς ἐπὶ τὸ πλεῖστον. [ARISTOT.] Probl. 10, 14. 892a 38 διὰ τί τὰ μὲν πολύ-
τεκνα τῶν ζώιων οἷον ὗς, κύων, λαγώς, τὰ δὲ οὔ, οἷον ἄνθρωπος, λέων; ἢ ὅτι τὰ 
μὲν πολλὰς μήτρας καὶ τόπους ἔχει οὓς καὶ πίμπλασθαι ἐπιθυμεῖ καὶ εἰς ἃ σχίζεται 
ἡ γονή, τὰ δὲ τοὐναντίον. ARISTOT. de gen. anim. Β 8. 747a 29 Δ. μὲν γάρ 
φησι διεφθάρθαι τοὺς πόρους τῶν ἡμιόνων ἐν ταῖς ὑστέραις διὰ τὸ μὴ ἐκ συγγενῶν 
γίνεσθαι τὴν ἀρχὴν τῶν ζώιων. 
  _ _XII 17 ἐν τοῖς νοτίοις μᾶλλον ἐκπίπτειν τὰ ἔμβρυα Δ. λέγει ἢ ἐν 
τοῖς βορείοις, καὶ εἰκότως: χαυνοῦσθαι γὰρ ὑπὸ τοῦ νότου τὰ σώματα ταῖς κυού-
σαις καὶ διίστασθαι. ἅτε τοίνυν <τοῦ σκήνους> διακεχυμένου καὶ οὐχ ἡρμοσμένου 
πλανᾶσθαι καὶ τὰ κυόμενα δεῦρο καὶ ἐκεῖσε καὶ θερμαινόμενα διολισθάνειν καὶ 
ἐκπίπτειν ῥᾶιον: εἰ δὲ εἴη πάγος καὶ βορρᾶς καταπνέοι, συμπέπηγε μὲν τὸ ἔμβρυον, 
δυσκίνητον δέ ἐστι καὶ οὐ ταράττεται ὡς ὑπὸ κλύδωνος, ἅτε δὲ ἄκλυστον καὶ ἐν 
γαλήνηι ὂν ἔρρωταί τε καὶ ἔστι σύντονον καὶ διαρκεῖ πρὸς τὸν κατὰ φύσιν χρόνον 
τῆς ζωιογονίας. οὐκοῦν <ἐν κρυμῶι μέν>, φησὶν ὁ Ἀβδηρίτης, <συμμένει, ἐν  
ἀλέαι δὲ ὡς τὰ πολλὰ ἐκπτύεται>. ἀνάγκην δὲ εἶναι λέγει τῆς θέρμης πλεο-
ναζούσης διίστασθαι καὶ τὰς φλέβας καὶ τὰ ἄρθρα. 
  AEL. H. N. XII 18 αἰτίαν δὲ ὁ αὐτὸς λέγει τοῖς ἐλάφοις τῆς τῶν κεράτων 
ἀναφύσεως ἐκείνην εἶναι. ἡ γαστὴρ αὐτοῖς ὥς ἐστι θερμοτάτη ὁμολογεῖ, καὶ τὰς 
φλέβας δὲ αὐτῶν τὰς διὰ τοῦ σώματος πεφυκυίας παντὸς ἀραιοτάτας λέγει καὶ 
τὸ ὀστέον τὸ κατειληφὸς τὸν ἐγκέφαλον λεπτότατον εἶναι καὶ ὑμενῶδες καὶ ἀραιόν, 
φλέβας τε ἐντεῦθεν καὶ ἐς ἄκραν τὴν κεφαλὴν ὑπανίσχειν παχυτάτας. τὴν γοῦν 
τροφὴν καὶ ταύτης γε τὸ γονιμώτατον ὤκιστα ἀναδίδοσθαι καὶ ἡ <μὲν πιμελὴ 
αὐτοῖς ἔξωθεν>, φησί, <περιχεῖται>, ἡ δὲ ἰσχὺς τῆς τροφῆς ἐς τὴν κεφαλὴν διὰ 
τῶν φλεβῶν ἀναθόρνυται ἔνθεν οὖν τὰ κέρατα ἐκφύεσθαι διὰ πολλῆς ἐπαρδό-
μενα τῆς ἰκμάδος. συνεχὴς οὖν οὖσα ἐπιρρέουσά τε ἐξωθεῖ τὰ πρότερα. καὶ τὸ 
μὲν ὑπερίσχον ὑγρὸν ἔξω τοῦ σώματος σκληρὸν γίνεται, πηγνύντος αὐτὸ καὶ 
κερατοῦντος τοῦ ἀέρος, τὸ δὲ ἔνδον ἔτι μεμυκὸς ἁπαλόν ἐστι: καὶ τὸ μὲν σκληρύ-
νεται ὑπὸ τῆς ἔξωθεν ψύξεως, τὸ δὲ ἁπαλὸν μένει ὑπὸ τῆς ἔνδον ἀλέας. οὐκοῦν 
ἡ ἐπίφυσις τοῦ νέου κέρατος τὸ πρεσβύτερον ὡς ἀλλότριον ἐξωθεῖ θλίβοντος τοῦ 
ἔνδοθεν καὶ ἀνωθεῖν τοῦτο ἐθέλοντος καὶ ὀδυνῶντος καὶ σφύζοντος ὥσπερ οὖν 
ἐπειγομένου τεχθῆναι καὶ προελθεῖν. ἡ γάρ τοι ἰκμὰς πηγνυμένη καὶ ὑπανατέλ-
λουσα ἀτρεμεῖν ἀδύνατός ἐστί: γίνεται γὰρ καὶ αὐτὴ σκληρὰ καὶ ἐπωθεῖται τοῖς 
προτέροις. καὶ τὰ μὲν πλείω ἐκθλίβεται ὑπὸ τῆς ἰσχύος τῆς ἔνδον, ἤδη δέ τινα 
καὶ κλάδοις περισχεθέντα καὶ ἐμποδίζοντα ἐς τὸν ὠκὺν δρόμον ὑπὸ ῥύμης τὸ θηρίον 
ὠθούμενον ἀπήραξε. καὶ τὰ μὲν ἐξώλισθε, τὰ δὲ ἕτοιμα ἐκκύπτειν ἡ φύσις προάγει. 
  _ _XII 19 οἱ τομίαι βόες, Δ. λέγει, σκολιὰ καὶ λεπτὰ καὶ μακρὰ φύε-
ται τὰ κέρατα αὐτοῖς, τοῖς δὲ ἐνόρχοις παχέα τὰ πρὸς τῆι ῥίζηι καὶ ὀρθὰ καὶ πρὸς 
μῆκος προήκοντα ἧττον. καὶ πλατυμετώπους εἶναι λέγει τούτους τῶν ἑτέρων 
πολὺ μᾶλλον: τῶν γὰρ φλεβῶν πολλῶν ἐνταῦθα οὐσῶν, εὐρύνεσθαι τὰ ὀστᾶ 
ὑπ' αὐτῶν. καὶ ἡ ἔκφυσις δὲ τῶν κεράτων παχυτέρα οὖσα ἐς πλάτος τὸ αὐτὸ 
τῶι ζώιωι μέρος προάγει καὶ ἐκείνη: οἱ δὲ τομίαι μικρὸν ἔχοντες τὸν κύκλον τῆς 
ἕδρας τῆς τῶν κεράτων πλατύνονται ἧττον, φησίν. 
  _ _XII 20 οἱ δὲ ἄκερωι ταῦροι τὸ <τενθρηνιῶδες> (οὕτω δὲ ὀνομά-
ζει Δ.) ἐπὶ τοῦ βρέγματος οὐκ ἔχοντες (εἴη δ' ἂν τὸ σηραγγῶδες λέγων) ἀντιτύπου 
τοῦ παντὸς ὄντος ὀστέου καὶ τὰς συρροίας τῶν χυμῶν οὐ δεχομένου γυμνοί τε 
καὶ ἄμοιροι γίνονται τῶν ἀμυντηρίων. καὶ αἱ φλέβες δὲ αἱ κατὰ τοῦ ὀστέου τοῦδε 
ἀτροφώτεραι οὖσαι λεπτότεραί τε καὶ ἀσθενέστεραι γίνονται. ἀνάγκη δὲ καὶ 
ξηρότερον τὸν αὐχένα τῶν ἀκεράτων εἶναι. λεπτότεραι γὰρ καὶ αἱ τούτου φλέβες, 
ταύτηι τοι καὶ ἐρρωμέναι ἧττον. ὅσαι δὲ Ἀράβιοι βόες θήλειαι μέν εἰσι τὸ γένος, 
εὐφυεῖς δὲ τὰ κέρατα, καὶ ταύταις ἥ γε <πολλὴ ἐπίρροια τῶν χυμῶν>, φησί, 
τροφὴ τῆς εὐγενοῦς βλάστης τοῖς κέρασίν ἐστιν. ἄκερωι δὲ καὶ αὗται ὅσαι τὸ 
δεκτικὸν τῆς ἰκμάδος ὀστέον στερεώτερόν τε ἔχουσι καὶ δέχεσθαι τοὺς χυμοὺς 
ἥκιστον. καὶ συνελόντι εἰπεῖν αὔξης ἡ ἐπιρροὴ αἰτία τοῖς κέρασι: ταύτην δὲ ἄρα 
ἐποχετεύουσι φλέβες πλεῖσταί τε καὶ παχύταται καὶ ὑγρὸν κύουσαι ὅσον καὶ 
δύνανται στέγειν. 
  _ _IX 64 [31 A 66 Mitte] Δ. ... μὴ τῶι ἁλμυρῶι τρέφεσθαι 
τοὺς ἰχθῦς, ἀλλὰ τῶι παρακειμένωι τῆι θαλάττηι γλυκεῖ ὕδατι.  
  THEOPHRAST. fr. 171, 12 W. ἐκεῖνο δ' ἄν τις σκέψαιτο περὶ ἀμφοτέ-
ρων τῶν γενῶν τῶν τε ἐν τῶι ξηρῶι καὶ τῶν ὀρυκτῶν ἆρά γε εἰς ὕδωρ ἀφιέμενα 
ζώιη ἄν, ἢ τὴν οἰκείαν ζητοίη χώραν καὶ τοῦτο αὐτοῖς ὥσπερ φύσις καθάπερ καὶ 
τοῖς ἐν θαλάττηι καὶ τοῖς ἐν ποταμοῖς: οὐδὲ γὰρ ταῦτα δέχεται τὰς μεταβολὰς 
πλὴν ὀλίγων: ἐπεὶ ὅσοι γε διὰ τὴν ἀναξηρασίαν καταδύονται καὶ ὅσοι περιλαμ-
βάνονται τοῖς πάγοις, φανερὸν ὡς τούτοις γε οἰκεῖον τὸ ὑγρόν. εἰκὸς δὲ μᾶλλον 
καὶ τοῖς ὀρυκτοῖς καὶ τοῖς ἑτέροις, τοῖς μὲν ἁπλῶς, τοῖς δ' ὡς ἀμφιβίοις κατὰ Δ.. 
ὃ καὶ ἐπ' ἄλλων συμβαίνει: χρῆται γὰρ ἔνια τῶι ἀέρι καθάπερ ἐρρέθη πρότερον. 
  SCHOL. HOM. T zu Λ 554 ἐπειδὴ δὲ πολὺ ἔχει τὸ θερμόν [d. Löwe], δέδιε 
τὸ πῦρ: ὅθεν οὐδὲ μύει κοιμώμενος οὐδ', ὡς ὁ Δ. φησι, τικτόμενος. AEL. H. N. 
V 39 λέγει Δ. τῶν ζώωιν μόνον τὸν λέοντα ἐκπεπταμένοις τίκτεσθαι τοῖς ὀφθαλ-
μοῖς ἤδη τρόπον τινὰ τεθυμωμένον καὶ ἐξ ὠδίνων δρασείοντά τι γεννικόν. 
  ETYM. GENUIN. γλαύξ ... ἔστι γὰρ ὀξυωπέστατον τὸ ζῶιον ἐν νυκτὶ 
ὁρᾶν δυνάμενον. Δ. δὲ ἱστορεῖ, ὅτι μόνον τῶν γαμψωνύχων καὶ σαρκοφάγων 
μὴ τυφλὰ τίκτει, ὅτι πολὺ τὸ πυρῶδες καὶ θερμὸν περὶ τοὺς ὀφθαλμοὺς ἔχει, ὃ 
σφοδρῶς ὀξὺ καὶ τμητικὸν ὑπάρχον διαιρεῖ καὶ ἀναμίγνυσι τὴν ὅρασιν: διὸ καὶ 
ἐν <ταῖς σκοτομήνηισιν> ὁρᾶι διὰ τὸ πυρῶδες τῶν ὄψεων. 
  CIC. de divin. II 26, 57 D. quidem optumis verbis causam explicat, 
cur ante lucem galli canant. depulso enim de pectore et in omne corpus diviso 
et mitificato cibo cantus edere quiete satiatos. 
  SORAN. Gynaec. III 17 p. 105, 1 Ilberg ἡ φλεγμονὴ κέκληται μὲν ἀπὸ 
τοῦ φλέγειν καὶ οὐχ, ὡς ὁ Δ. εἴρηκεν, ἀπὸ τοῦ αἴτιον εἶναι τὸ φλέγμα. 
  CIC. Tusc. I 34, 82 fac enim sic animum interire ut corpus: num 
igitur aliquis dolor aut omnino post mortem sensus in corpore est? nemo id 
quidem dicit, etsi Democritum insimulat Epicurus [fr. 17 Us.], Democritii 
negant. TERTULL. de an. 51 Plato ... in Politia tamen [X 614 ff.] cuiusdam 
insepulti cadaver opponit longo tempore sine ulla labe prae animae scilicet 
individuitate servatum. ad hoc et D. crementa unguium et comarum in se-
pulturis aliquanti temporis denotat. CELSUS II 6 quin etiam vir iure magni 
nominis D. ne finitae quidem vitae satis certas notas esse proposuit, quibus 
medici credidissent: adeo illud non reliquit, ut certa aliqua signa futurae 
mortis essent. 
  VARRO Sat. Cycnus περὶ ταφῆς fr. 81 Buech. quare Heraclides 
Ponticos plus sapit qui praecepit, ut comburerent, quam Democritus qui ut 
in melle servarent. quem si vulgus secutus esset, peream si centum denariis 
calicem mulsi emere possemus.  
  THEOPHR. de caus. pl. II 11, 7 ff. (7) ὡς 
δὲ Δ. αἰτιᾶται τὰ εὐθέα τῶν σκολιῶν βραχυβιώτερα καὶ πρωϊβλαστότερα διὰ 
τὰς αὐτὰς ἀνάγκας εἶναι (τοῖς μὲν γὰρ ταχὺ διαπέμπεσθαι τὴν τροφὴν ἀφ' ἧς ἡ 
βλάστησις καὶ οἱ καρποί, τοῖς δὲ βραδέως διὰ τὸ μὴ <εὔρουν> εἶναι τὸ ὑπὲρ γῆς 
ἀλλ' αὐτὰς τὰς ῥίζας ἀπολαύειν: καὶ γὰρ μακρόρριζα ταῦτα εἶναι καὶ παχύρριζα) 
δόξειεν ἂν οὐ καλῶς λέγειν. (8) καὶ γὰρ τὰς ῥίζας ἀσθενεῖς φησιν εἶναι τῶν εὐθέων, 
ἐξ ὧν ἀμφοτέρων ῥήγνυσθαι <καὶ τῶι δένδρωι γίγνεσθαι> τὴν φθοράν: ταχὺ γὰρ 
ἐκ τοῦ ἄνω διιέναι καὶ τὸ ψῦχος καὶ τὴν ἀλέαν ἐπὶ τὰς ῥίζας διὰ τὴν εὐθυπορίαν, 
ἀσθενεῖς δ' οὔσας οὐχ ὑπομένειν. ὅλως δὲ τὰ πολλὰ τῶν τοιούτων κάτωθεν ἄρχε-
σθαι γηράσκειν διὰ τὴν ἀσθένειαν τῶν ῥιζῶν. ἔτι δὲ τὰ ὑπὲρ γῆς διὰ τὴν λεπτό-
τητα καμπτόμενα ὑπὸ τῶν πνευμάτων κινεῖν τὰς ῥίζας, τούτου δὲ συμβαίνοντος 
ἀπορρήγνυσθαι καὶ πηροῦσθαι καὶ ἀπὸ τούτων τῶι ὅλωι δένδρωι γίγνεσθαι τὴν 
φθοράν. ἃ μὲν οὖν λέγει ταῦτά ἐστιν. Vgl. I 8, 2 πότερα κατὰ τὰς εὐθύτητας 
τῶν πόρων ληπτέον, ὥσπερ Δ.; <εὔρους> γὰρ ἡ φορὰ καὶ ἀνεμπόδιστος, ὥς φησιν. 
  _ _VI 17, 11 ἀλλ' ἐκεῖνο ἄτοπον, ὃ καὶ πρότερον εἴπομεν, εἰ τὸ ἡμῖν 
κακῶδες καὶ ἄοσμον ἐκείνοις [den Tieren] εὔοσμον γίγνεται. τάχα δ' οὐκ ἄτοπον. 
ὁρῶμεν δ' οὖν τοῦτο καὶ ἐφ' ἑτέροις συμβαῖνον οἷον ἐν αὐταῖς εὐθὺ ταῖς τροφαῖς, 
ὧν μάλιστ' ἄν τις αἰτιάσαιτο τὰς κράσεις ἀνωμαλεῖς γε οὔσας. ἐπεὶ τά γε σχή-
ματα Δημοκρίτου, καθάπερ ἐλέχθη, τεταγμένας ἔχοντα τὰς μορφὰς τεταγμένα καὶ 
τὰ πάθη [καίτοι γε οὐκ] ἐχρῆν ποιεῖν. 
  ALBERT. Magn. de lapid. I 1, 4 [II 213b Jammy] D. autem et 
quidam alii elementa tum dicunt habere animas et ipsas esse causas gene-
rationis lapidum, propter quod dicit animam esse in lapide sicut in quolibet 
alio semine generandae rei et ipsae movere calorem intrinsecus materiae in 
lapidis generatione eo modo, quo movetur malleus a fabro ad securis et serrae 
generationem. 
  ALEX. Quaest. II 23 (II 72, 28 Bruns; περὶ τῆς Ἡρακλείας λίθου διὰ 
τί ἕλκει τὸν σίδηρον) ὁ Δ. δὲ καὶ αὐτὸς ἀπορροίας τε γίνεσθαι τίθεται καὶ τὰ ὅμοια 
φέρεσθαι πρὸς τὰ ὅμοια, ἀλλὰ καὶ εἰς τὸ κενὸν πάντα φέρεσθαι. ταῦθ' ὑποθέ-
μενος λαμβάνει τὸ τὴν λίθον καὶ τὸν σίδηρον ἐξ ὁμοίων ἀτόμων συγκεῖσθαι, 
λεπτοτέρων δὲ τὴν λίθον, καὶ ἐκείνου ἀραιοτέραν τε καὶ πολυκενωτέραν αὐτὴν 
εἶναι καὶ διὰ τοῦτ' εὐκινητότερ' ὄν<τα τὰ ἄτομα> θᾶττον ἐπὶ τὸν σίδηρον φέρε-
σθαι (πρὸς γὰρ τὰ ὅμοια ἡ φορά) καὶ ἐνδυόμενα εἰς τοὺς πόρους τοῦ σιδήρου 
κινεῖν τὰ ἐν ἐκείνωι σώματα διαδυόμενα δι' αὐτῶν διὰ λεπτότητα, τὰ δὲ κινηθέντα 
ἔξω τε φέρεσθαι ἀπορρέοντα καὶ πρὸς τὴν λίθον διά τε ὁμοιότητα καὶ διὰ τὸ 
κενὰ ἔχειν πλείω, οἷς ἑπόμενον τὸν σίδηρον διὰ τὴν ἀθρόαν ἔκκρισίν τε καὶ φορὰν 
φέρεσθαι καὶ αὐτὸν πρὸς τὴν λίθον. οὐκέτι δὲ ἡ λίθος πρὸς τὸν σίδηρον φέρεται, 
ὅτι μὴ ἔχει τοσαῦτα ὁ σίδηρος κενὰ ὅσα ἡ λίθος. ἀλλὰ τὸ μὲν τὴν λίθον καὶ τὸν 
σίδηρον ἐξ ὁμοίων συγκεῖσθαι δέξαιτ' ἄν τις, πῶς δὲ καὶ τὸ ἤλεκτρον καὶ τὸ ἄχυ- 
ρον; ὅταν δὲ καὶ ἐπ' ἐκείνων λέγηι τις ταύτην τὴν αἰτίαν, ἔστι πολλὰ ἑλκόμενα 
ὑπὸ τοῦ ἠλέκτρου. οἷς πᾶσιν εἰ ἐξ ὁμοίων σύγκειται, κἀκεῖνα ἐξ ὁμοίων ἀλλήλοις 
συγκείμενα ἕλκοι <ἂν> ἄλληλα. Simpl. Phys. 1056, 1 ἢ γὰρ ἀπόρροιαί 
τινές εἰσιν ἀπὸ τῶν ἠρεμούντων καὶ οὕτως ἑλκόντων σωματικαί, δι' ὧν ἁπτομένων 
καὶ ἐμπλεκομένων, ὥς τινες λέγουσιν, ἕλκεται τὰ ἑλκόμενα ἢ ... 
  EPIPHAN. adv. haer. III 2, 9 (D. 590) Δ. ὁ τοῦ Δαμασίπ-
που Ἀβδηρίτης τὸν κόσμον ἄπειρον ἔφη καὶ ὑπὲρ κενοῦ κεῖσθαι. ἔφη δὲ καὶ ἓν 
τέλος εἶναι τῶν πάντων καὶ <εὐθυμίαν> τὸ κράτιστον εἶναι, τὰς δὲ λύπας ὅρους 
κακίας. καὶ τὸ δοκοῦν δίκαιον οὐκ εἶναι δίκαιον, ἄδικον δὲ τὸ ἐναντίον τῆς φύσεως. 
ἐπίνοιαν γὰρ κακὴν τοὺς νόμους ἔλεγε καὶ ‘οὐ χρὴ νόμοις πειθαρχεῖν τὸν σοφόν, 
ἀλλὰ ἐλευθερίως ζῆν’. 
  STOB. II 7, 3i p. 52, 13 W. Δ. καὶ Πλά-
των κοινῶς ἐν τῆι ψυχῆι τὴν εὐδαιμονίαν τίθενται. γέγραφε δ' ὁ μὲν οὕτως: <‘εὐ-
δαιμονίη ... κακοδαιμονίη’> [B 170]. <‘εὐδαιμονίη ... δαίμονος’> [B 171]. 
τὴν δ' <εὐδαιμονίαν καὶ> <εὐθυμίαν> καὶ <εὐεστὼ> καὶ <ἁρμονίαν, συμμετρίαν> 
τε καὶ <ἀταραξίαν> καλεῖ. συνίστασθαι δ' αὐτὴν ἐκ τοῦ διορισμοῦ καὶ τῆς δια-
κρίσεως τῶν ἡδονῶν, καὶ τοῦτ' εἶναι τὸ κάλλιστόν τε καὶ συμφορώτατον ἀνθρώ-
ποις. 
  STRABO I p. 61 προστιθέασι δὲ καὶ τὰς ἐκ τῶν μεταστάσεων 
μεταβολὰς ἐπὶ πλέον τὴν ἀθαυμαστίαν ἡμῖν κατασκευάζειν ἐθέλοντες, ἣν ὑμνεῖ Δ. 
καὶ οἱ ἄλλοι φιλόσοφοι πάντες. 
  CIC. de fin. V 8, 23 Democriti autem securitas quae est animi 
tamquam tranquillitas, quam appellant εὐθυμίαν, eo separanda fuit ab hac 
disputatione, quia ista animi tranquillitas ea est ipsa beata vita. 29, 87 
Democritus, qui (vere falsone quaerere <nolu>mus) dicitur se oculis privasse; 
certe ut quam minime animus a cogitationibus abduceretur, patrimonium 
neglexit, agros deseruit incultos, quid quaerens aliud nisi vitam beatam? 
quam si etiam in rerum cognitione ponebat, tamen ex illa investigatione 
naturae consequi volebat, bono ut esset animo. ideo enim ille summum bonum 
εὐθυμίαν et saepe ἀθαμβίαν appellat, id est animum terrore liberum. 
(88) sed haec etsi praeclare, nondum tamen perpolita; pauca enim neque ea 
ipsa enucleate ab hoc de virtute quidem dicta. 
  CLEM. Strom. II 138 [II 189, 15 St.] [170 N.] Δ. δὲ γάμον καὶ παιδο-
ποιίαν παραιτεῖται διὰ τὰς πολλὰς ἐξ αὐτῶν ἀηδίας τε καὶ ἀφολκὰς ἀπὸ τῶν 
ἀναγκαιοτέρων. συγκατατάττεται δὲ αὐτῶι καὶ Ἐπίκουρος [fr. 526 Usen.].  