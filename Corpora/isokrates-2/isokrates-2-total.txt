[17] {Work} {περι τησ ειρηνησ} απαντες μεν ειωθασιν οι παριοντες ενθαδε ταυτα μεγιστα φασκειν ειναι και μαλιστα σπουδης αξια τηι πολει περι ων αν αυτοι μελλωσι συμβουλευσειν: ου μην αλλ' ει και περι αλλων τινων πραγματων ηρμοσεν τοιαυτα προειπειν, δοκει μοι πρεπειν και περι των νυν παροντων εντευθεν ποιησασθαι την αρχην. ηκομεν γαρ εκκλησιασοντες περι πολεμου και ειρηνης, α μεγιστην εχει δυναμιν εν τωι βιωι τωι των ανθρωπων, και περι ων αναγκη τους ορθως βουλευομενους αμεινον των αλλων πραττειν. το μεν ουν μεγεθος υπερ ων συνεληλυθαμεν τηλικουτον εστιν. ορω δ' υμας ουκ εξ ισου των λεγοντων την ακροασιν ποιουμενους, αλλα τοις μεν προσεχοντας τον νουν, των δ' ουδε την φωνην ανεχομενους. και θαυμαστον ουδεν ποιειτε: και γαρ τον αλλον χρονον ειωθατε παντας τους αλλους εκβαλλειν πλην τους συναγορευοντας ταις υμετεραις επιθυμιαις. α και δικαιως αν τις υμιν επιτιμησειεν, οτι συνειδοτες πολλους και μεγαλους οικους υπο των κολακευοντων αναστατους γεγενημενους και μισουντες επι των ιδιων τους ταυτην εχοντας την τεχνην, επι των κοινων ουχ ομοιως διακεισθε προς αυτους, αλλα κατηγορουντες των προσιεμενων και χαιροντων τοις τοιουτοις αυτοι φαινεσθε μαλλον τουτοις πιστευοντες η τοις αλλοις πολιταις. και γαρ τοι πεποιηκατε τους ρητορας μελεταν και φιλοσοφειν ου τα μελλοντα τηι πολει συνοισειν, αλλ' οπως αρεσκοντας υμιν λογους ερουσιν. εφ' ους και νυν το πληθος αυτων ερρυηκεν. πασι γαρ ην φανερον οτι μαλλον ησθησεσθε τοις παρακαλουσιν υμας επι τον πολεμον η τοις περι της ειρηνης συμβουλευουσιν. οι μεν γαρ προσδοκιαν εμποιουσιν ως και τας κτησεις τας εν ταις πολεσιν κομιουμεθα και την δυναμιν αναληψομεθα παλιν ην προτερον ετυγχανομεν εχοντες: οι δ' ουδεν τοιουτον υποτεινουσιν, αλλ' ως ησυχιαν εχειν δει και μη μεγαλων επιθυμειν παρα το δικαιον, αλλα στεργειν τοις παρουσιν, ο χαλεπωτατον παντων τοις πλειστοις των ανθρωπων εστιν. ουτω γαρ εξηρτημεθα των ελπιδων και προς τας δοκουσας ειναι πλεονεξιας απληστως εχομεν, ωστ' ουδ' οι κεκτημενοι τους μεγιστους πλουτους μενειν επι τουτοις εθελουσιν, αλλ' αει του πλειονος ορεγομενοι περι των υπαρχοντων κινδυνευουσιν. οπερ αξιον εστιν δεδιεναι, μη και νυν ημεις ενοχοι γενωμεθα ταυταις ταις ανοιαις: λιαν γαρ τινες μοι δοκουσιν ωρμησθαι προς τον πολεμον, ωσπερ ου των τυχοντων συμβεβουλευκοτων, αλλα των θεων ακηκοοτες οτι κατορθωσομεν απαντα και ραιδιως επικρατησομεν των εχθρων. χρη δε τους νουν εχοντας περι μεν ων ισασιν, μη βουλευεσθαι_περιεργον γαρ_, αλλα πραττειν ως εγνωκασιν, περι ων δ' αν βουλευωνται, μη νομιζειν ειδεναι το συμβησομενον, αλλ' ως δοξηι μεν χρωμενους, ο τι αν τυχηι δε γενησομενον, ουτω διανοεισθαι περι αυτων. ων υμεις ουδετερον τυγχανετε ποιουντες αλλ' ως οιον τε ταραχωδεστατα διακεισθε. συνεληλυθατε μεν γαρ ως δεον υμας εξ απαντων των ρηθεντων εκλεξασθαι το βελτιστον, ωσπερ δ' ηδη σαφως ειδοτες ο πρακτεον εστιν, ουκ εθελετ' ακουειν πλην των προς ηδονην δημηγορουντων. καιτοι προσηκεν υμας, ειπερ ηβουλεσθε ζητειν το τηι πολει συμφερον, μαλλον τοις εναντιουμενοις ταις υμετεραις γνωμαις προσεχειν τον νουν η τοις καταχαριζομενοις, ειδοτας οτι των ενθαδε παριοντων οι μεν α βουλεσθε λεγοντες ραιδιως εξαπαταν δυνανται_το γαρ προς χαριν ρηθεν επισκοτει τωι καθοραν υμας το βελτιστον, _υπο δε των μη προς ηδονην συμβουλευοντων ουδεν αν παθοιτε τοιουτον: ου γαρ εστιν οπως αν μεταπεισαι δυνηθειεν υμας, μη φανερον το συμφερον ποιησαντες. χωρις δε τουτων πως αν ανθρωποι καλως δυνηθειεν η κριναι περι των γεγενημενων η βουλευσασθαι περι των μελλοντων, ει μη τους μεν λογους τους των εναντιουμενων παρ' αλληλους εξεταζοιεν, αυτοι δ' αυτους κοινους αμφοτεροις ακροατας παρασχοιεν; θαυμαζω δε των τε πρεσβυτερων, ει μηκετι μνημονευουσιν, και των νεωτερων, ει μηδενος ακηκοασιν, οτι δια μεν τους παραινουντας αντεχεσθαι της ειρηνης ουδεν πωποτε κακον επαθομεν, δια δε τους ραιδιως τον πολεμον αιρουμενους πολλαις ηδη και μεγαλαις συμφοραις περιεπεσομεν. ων ημεις ουδεμιαν ποιουμεθα μνειαν, αλλ' ετοιμως εχομεν, μηδεν εις τουμπροσθεν ημιν αυτοις πραττοντες, τριηρεις πληρουν και χρηματων εισφο ρας ποιεισθαι και βοηθειν και πολεμειν οις αν τυχωμεν, ωσπερ εν αλλοτριαι τηι πολει κινδυνευοντες. τουτων δ' αιτιον εστιν οτι, προσηκον υμας ομοιως υπερ των κοινων ωσπερ υπερ των ιδιων σπουδαζειν, ου την αυτην γνωμην εχετε περι αυτων, αλλ' οταν μεν υπερ των ιδιων βουλευησθε, ζητειτε συμβουλους τους αμεινον φρονουντας υμων αυτων, οταν δ' υπερ της πολεως εκκλησιαζητε, τοις μεν τοιουτοις απιστειτε και φθονειτε, τους δε πονηροτατους των επι το βημα παριοντων ασκειτε και νομιζετε δημοτικωτερους ειναι τους μεθυοντας των νηφοντων και τους νουν ουκ εχοντας των ευ φρονουντων και τους τα της πολεως διανεμομενους των εκ της ιδιας ουσιας υμιν λειτουργουντων. ωστ' αξιον θαυμαζειν, ει τις ελπιζει την πολιν τοιουτοις συμβουλοις χρωμενην επι το βελτιον επιδωσειν. εγω δ' οιδα μεν διοτι προσαντες εστιν εναντιουσθαι ταις υμετεραις διανοιαις, και οτι δημοκρατιας ουσης ουκ εστι παρρησια, πλην ενθαδε μεν τοις αφρονεστατοις και μηδεν υμων φροντιζουσιν, εν δε τωι θεατρωι τοις κωμωιδοδιδασκαλοις: ο και παντων εστιν δεινοτατον, οτι τοις μεν εκφερουσιν εις τους αλλους ελληνας τα της πολεως αμαρτηματα τοσαυτην εχετε χαριν οσην ουδε τοις ευ ποιουσιν, προς δε τους επιπληττοντας και νουθετουντας υμας ουτω διατιθεσθε δυσκολως ωσπερ προς τους κακον τι την πολιν εργαζομενους. ομως δε και τουτων υπαρχοντων ουκ αν αποσταιην ων διενοηθην. παρεληλυθα γαρ ου χαριουμενος υμιν ουδε χειροτονιαν μνηστευσων, αλλ' αποφανου μενος α τυγχανω γιγνωσκων πρωτον μεν περι ων οι πρυτανεις προτιθεασιν, επειτα περι των αλλων των της πολεως πραγματων: ουδεν γαρ οφελος εσται των νυν περι της ειρηνης γνωσθεντων, ην μη και περι των λοιπων ορθως βουλευσωμεθα. φημι δ' ουν χρηναι ποιεισθαι την ειρηνην μη μονον προς χιους και ροδιους και βυζαντιους, αλλα προς απαντας ανθρωπους, και χρησθαι ταις συνθηκαις μη ταυταις αις νυν τινες γεγραφασιν, αλλα ταις γενομεναις μεν προς βασιλεα και λακεδαιμονιους, προσταττουσαις δε τους ελληνας αυτονομους ειναι και τας φρουρας εκ των αλλοτριων πολεων εξιεναι και την αυτων εχειν εκαστους. τουτων γαρ ουτε δικαιοτερας ευρησομεν ουτε μαλλον τηι πολει συμφερουσας. ην μεν ουν ενταυθα καταλιπω τον λογον, οιδ' οτι δοξω την πολιν ελαττουν, ει θηβαιοι μεν εξουσιν θεσπιας και πλαταιας και τας αλλας πολεις ας παρα τους ορκους κατειληφασιν, ημεις δ' εξιμεν μηδεμιας αναγκης ουσης εξ ων τυγχανομεν εχοντες: ην δε δια τελους ακουσητε μου προσεχοντες τον νουν, οιμαι παντας υμας καταγνωσεσθαι πολλην ανοιαν και μανιαν των την αδικιαν πλεονεξιαν ειναι νομιζοντων και των τας αλλοτριας πολεις βιαι κατεχοντων και μη λογιζομενων τας συμφορας τας εκ των τοιουτων εργων γιγνομενας. ταυτα μεν ουν δια παντος του λογου πειρασομεθα διδασκειν υμας. περι δε της ειρηνης πρωτον διαλεχθωμεν και σκεψωμεθα τι αν εν τωι παροντι γενεσθαι βουληθειμεν ημιν. ην γαρ ταυτα καλως ορισω μεθα και νουν εχοντως, προς ταυτην την υποθεσιν αποβλεποντες αμεινον βουλευσομεθα και περι των αλλων. αρ' ουν αν εξαρκεσειεν ημιν, ει την τε πολιν ασφαλως οικοιμεν και τα περι τον βιον ευπορωτεροι γιγνοιμεθα και τα τε προς ημας αυτους ομονοοιμεν και παρα τοις ελλησιν ευδοκιμοιμεν; εγω μεν γαρ ηγουμαι τουτων υπαρξαντων τελεως την πολιν ευδαιμονησειν. ο μεν τοινυν πολεμος απαντων ημας των ειρημενων απεστερηκεν: και γαρ πενεστερους εποιησεν και πολλους κινδυνους υπομενειν ηναγκασεν και προς τους ελληνας διαβεβληκεν και παντας τροπους τεταλαιπωρηκεν ημας. ην δε την ειρηνην ποιησωμεθα και τοιουτους ημας αυτους παρασχωμεν οιους αι κοιναι συνθηκαι προσταττουσιν, μετα πολλης μεν ασφαλειας την πολιν οικησομεν, απαλλαγεντες πολεμων και κινδυνων και ταραχης εις ην νυν προς αλληλους καθεσταμεν, καθ' εκαστην δε την ημεραν προς ευποριαν επιδωσομεν, αναπεπαυμενοι μεν των εισφορων και των τριηραρχιων και των αλλων των περι τον πολεμον λειτουργιων, αδεως δε γεωργουντες και την θαλατταν πλεοντες και ταις αλλαις εργασιαις επιχειρουντες αι νυν δια τον πολεμον εκλελοιπασιν. οψομεθα δε την πολιν διπλασιας μεν η νυν τας προσοδους λαμβανουσαν, μεστην δε γιγνομενην εμπορων και ξενων και μετοικων ων νυν ερημη καθεστηκεν. το δε μεγιστον: συμμαχους εξομεν απαντας ανθρωπους, ου βεβιασμενους, αλλα πεπεισμενους, ουδ' εν ταις μεν ασφαλειαις δια την δυναμιν ημας υποδεχομενους, εν δε τοις κινδυνοις αποστησομενους, αλλ' ουτω διακειμενους ωσπερ χρη τους ως αληθως συμμαχους και φιλους οντας. προς δε τουτοις α νυν απολαβειν ου δυναμεθα δια πολεμου και πολλης δαπανης, ταυτα δια πρεσβειας ραιδιως κομιουμεθα. μη γαρ οιεσθε μητε κερσοβλεπτην υπερ χερρονησου μητε φιλιππον υπερ αμφιπολεως πολεμησειν, οταν ιδωσιν ημας μηδενος των αλλοτριων εφιεμενους. νυν μεν γαρ εικοτως φοβουνται γειτονα ποιησασθαι την πολιν ταις αυτων δυναστειαις: ορωσιν γαρ ημας ου στεργοντας εφ' οις αν εχωμεν, αλλ' αει του πλειονος ορεγομενους: ην δε μεταβαλωμεθα τον τροπον και δοξαν βελτιω λαβωμεν, ου μονον αποστησονται της ημετερας, αλλα και της αυτων προσδωσουσι: λυσιτελει γαρ αυτοις θεραπευουσιν την δυναμιν την της πολεως ασφαλως εχειν τας αυτων βασιλειας. και μεν δη και της θραικης ημιν εξεσται τοσαυτην αποτεμεσθαι χωραν ωστε μη μονον αυτους αφθονον εχειν, αλλα και τοις δεομενοις των ελληνων και δι' αποριαν πλανωμενοις ικανον δυνασθαι βιον παρασχειν. οπου γαρ αθηνοδωρος και καλλιστρατος, ο μεν ιδιωτης ων, ο δε φυγας, οικισαι πολεις οιοι τε γεγονασιν, η που βουληθεντες ημεις πολλους αν τοπους τοιουτους κατασχειν δυνηθειμεν. χρη δε τους πρωτευειν εν τοις ελλησιν αξιουντας τοιουτων εργων ηγεμονας γιγνεσθαι πολυ μαλλον η πολεμου και στρατοπεδων ξενικων, ων νυν επιθυμουντες ημεις τυγχανομεν. περι μεν ουν ων οι πρεσβεις επαγγελλονται, και ταυθ' ικανα και πολλ' αν ισως τις προσθειη τουτοις: ηγουμαι δε δειν ημας ου μονον ψηφισαμενους την ειρηνην εκ της εκκλησιας απελθειν, αλλα και βουλευσαμενους οπως αξομεν αυτην και μη ποιησομεν οπερ ειωθαμεν, ολιγον χρονον διαλιποντες παλιν εις τας αυτας καταστησομεθα ταραχας, μηδ' αναβολην, αλλ' απαλλαγην ευρησομεν τινα των κακων των παροντων. ουδεν δε τουτων οιον τ' εστιν γενεσθαι προτερον, πριν αν πεισθητε την μεν ησυχιαν ωφελιμωτεραν και κερδαλεωτεραν ειναι της πολυπραγμοσυνης, την δε δικαιοσυνην της αδικιας, την δε των ιδιων επιμελειαν της των αλλοτριων επιθυμιας. περι ων ουδεις πωποτε των ρητορων ειπειν εν υμιν ετολμησεν: εγω δε περι αυτων τουτων τους πλειστους των λογων μελλω ποιεισθαι προς υμας: ορω γαρ την ευδαιμονιαν εν τουτοις ενουσαν, αλλ' ουκ εν οις νυν τυγχανομεν πραττοντες. αναγκη δε τον εξω των ειθισμενων επιχειρουντα δημηγορειν και τας υμετερας γνωμας μεταστησαι βουλομενον πολλων πραγματων αψασθαι και δια μακροτερων τους λογους ποιησασθαι, και τα μεν αναμνησαι, των δε κατηγορησαι, τα δ' επαινεσαι, περι δε των συμβουλευσαι: μολις γαρ αν τις υμας εξ απαντων τουτων επι το βελτιον φρονησαι δυνηθειη προαγαγειν. εχει γαρ ουτως. εμοι δοκουσιν απαντες μεν επιθυμειν του συμφεροντος και του πλεον εχειν των αλλων, ουκ ειδεναι δε τας πραξεις τας επι ταυτα φερουσας, αλλα ταις δοξαις διαφερειν αλληλων: οι μεν γαρ εχειν επιεικεις και στοχαζεσθαι του δεοντος δυναμενας, οι δ' ως οιον τε πλειστον του συμφεροντος διαμαρτανουσας. οπερ και τηι πολει συμβεβηκεν. ημεις γαρ οιομεθα μεν, ην την θαλατταν πλεωμεν πολλαις τριηρεσι και βιαζωμεθα τας πολεις συνταξεις διδοναι και συνεδρους ενθαδε πεμπειν, διαπραξεσθαι τι των δεοντων: πλειστον δε διεψευσμεθα της αληθειας. ων μεν γαρ ηλπιζομεν, ουδεν αποβεβηκεν, εχθραι δ' ημιν εξ αυτων και πολεμοι και δαπαναι μεγαλαι γεγονασιν: εικοτως: και γαρ το προτερον εκ μεν της τοιαυτης πολυπραγμοσυνης εις τους εσχατους κινδυνους κατεστημεν, εκ δε του δικαιαν την πολιν παρεχειν και βοηθειν τοις αδικουμενοις και μη των αλλοτριων επιθυμειν παρ' εκοντων των ελληνων την ηγεμονιαν ελαβομεν: ων νυν αλογιστως και λιαν εικηι πολυν ηδη χρονον καταφρονουμεν. εις τουτο γαρ τινες ανοιας εληλυθασιν ωσθ' υπειληφασι την μεν αδικιαν επονειδιστον μεν ειναι, κερδαλεαν δε και προς τον βιον τον καθ' ημεραν συμφερουσαν, την δε δικαιοσυνην ευδοκιμον μεν, αλυσιτελη δε και μαλλον δυναμενην τους αλλους ωφελειν η τους εχοντας αυτην, κακως ειδοτες ως ουτε προς χρηματισμον ουτε προς δοξαν ουτε προς α δει πραττειν ουθ' ολως προς ευδαιμονιαν ουδεν αν συμβαλοιτο τηλικαυτην δυναμιν οσην περ αρετη και τα μερη ταυτης. τοις γαρ αγαθοις οις εχομεν εν τηι ψυχηι, τουτοις κτωμεθα και τας αλλας ωφελειας, ων δεομενοι τυγχανομεν: ωσθ' οι της αυτων διανοιας αμελουντες λεληθασι σφας αυτους αμα του τε φρονειν αμεινον και του πραττειν βελτιον ολιγωρουντες. θαυμαζω δ' ει τις οιεται τους την ευσεβειαν και την δικαιοσυνην ασκουντας καρτερειν και μενειν εν τουτοις, ελπιζοντας ελαττον εξειν των πονηρων, αλλ' ουχ ηγουμενους και παρα θεοις και παρ' ανθρωποις πλεον οισεσθαι των αλλων. εγω μεν γαρ πεπεισμαι τουτους μονους ων δει πλεονεκτειν, τους δ' αλλους ων ου βελτιον εστιν. ορω γαρ τους μεν την αδικιαν προτιμωντας και το λαβειν τι των αλλοτριων μεγιστον αγαθον νομιζοντας ομοια πασχοντας τοις δελεαζομενοις των ζωιων, και κατ' αρχας μεν απολαυοντας ων αν λαβωσιν, ολιγωι δ' υστερον εν τοις μεγιστοις κακοις οντας, τους δε μετ' ευσεβειας και δικαιοσυνης ζωντας εν τε τοις παρουσιν χρονοις ασφαλως διαγοντας και περι του συμπαντος αιωνος ηδιους τας ελπιδας εχοντας. και ταυτ' ει μη κατα παντων ουτως ειθισται συμβαινειν, αλλα το γ' ως επι το πολυ τουτον γιγνεται τον τροπον. χρη δε τους ευ φρονουντας, επειδη το μελλον αει συνοισειν ου καθορωμεν, το πολλακις ωφελουν, τουτο φαινεσθαι προαιρουμενους. παντων δ' αλογωτατον πεπονθασιν, οσοι καλλιον μεν επιτηδευμα νομιζουσιν ειναι και θεοφιλεστερον την δικαιοσυνην της αδικιας, χειρον δ' οιονται βιωσεσθαι τους ταυτηι χρωμενους των την πονηριαν προηιρημενων. ηβουλομην δ' αν, ωσπερ προσηκον εστιν επαινεισθαι την αρετην, ουτω προχειρον ειναι πεισαι τους ακουοντας ασκειν αυτην: νυν δε δεδοικα μη ματην τα τοιαυτα λεγωμεν. διεφθαρμεθα γαρ πολυν ηδη χρονον υπ' ανθρωπων ουδεν αλλ' η φενακιζειν δυναμενων, οι τοσουτον του πληθους καταπεφρονηκασιν ωσθ' οποταν βουληθωσιν πολεμον προς τινας εξενεγκειν, αυτοι χρηματα λαμβανοντες λεγειν τολμωσιν ως χρη τους προγονους μιμεισθαι και μη περιοραν ημας αυτους καταγελωμενους, μηδε την θαλατταν πλεοντας τους μη τας συνταξεις εθελοντας ημιν υποτελειν. ηδεως αν ουν αυτων πυθοιμην, τισιν ημας των προγεγενημενων κελευουσιν ομοιους γιγνεσθαι, ποτερα τοις περι τα περσικα γενομενοις η τοις προ του πολεμου του δεκελεικου την πολιν διοικησασιν; ει μεν γαρ τουτοις, ουδεν αλλ' η συμβουλευουσιν ημιν παλιν περι ανδραποδισμου κινδυνευειν: ει δε τοις [εν] μαραθωνι τους βαρβαρους νικησασιν και τοις προ τουτων γενομενοις, πως ου παντων αναισχυντοτατοι τυγχανουσιν οντες, ει τους τοτε πολιτευομενους επαινουντες ταναντια πραττειν εκεινοις πειθουσιν ημας, και τοιαυτ' εξαμαρτανειν περι ων απορω τι ποιησω, ποτερα χρησωμαι ταις αληθειαις ωσπερ περι των αλλων, η κατασιωπησω δεισας την προς υμας απεχθειαν; δοκει μεν γαρ μοι βελτιον ειναι διαλεχθηναι περι αυτων, ορω δ' υμας χαλεπωτερον διατιθεμενους προς τους επιτιμωντας η προς τους αιτιους των κακων γεγενημενους. ου μην αλλ' αισχυνθειην αν, ει φανειην μαλλον φροντιζων της εμαυτου δοξης η της κοινης σωτηριας. εμον μεν ουν εργον εστιν και των αλλων των κηδομενων της πολεως προαιρεισθαι των λογων μη τους ηδιστους, αλλα τους ωφελιμωτατους: υμας δε χρη πρωτον μεν τουτο γιγνωσκειν, οτι των μεν περι το σωμα νοσηματων πολλαι θεραπειαι και παντοδαπαι τοις ιατροις ευρηνται, ταις δε ψυχαις ταις αγνοουσαις και γεμουσαις πονηρων επιθυμιων ουδεν εστιν αλλο φαρμακον πλην λογος ο τολμων τοις αμαρτανομενοις επιπληττειν, επειθ' οτι καταγελαστον εστιν τας μεν καυσεις και τας τομας των ιατρων υπομενειν ινα πλειονων αλγηδονων απαλλαγωμεν, τους δε λογους αποδοκιμαζειν πριν ειδεναι σαφως, ει τοιαυτην εχουσιν την δυναμιν ωστ' ωφελησαι τους ακουοντας. τουτου δ' ενεκα ταυτα προειπον, οτι περι των λοιπων ουδεν υποστειλαμενος, αλλα πανταπασιν ανειμενως μελλω τους λογους ποιεισθαι προς υμας. τις γαρ αλλοθεν επελθων και μηπω συνδιεφθαρμενος ημιν, αλλ' εξαιφνης επιστας τοις γιγνομενοις ουκ αν μαινεσθαι και παραφρονειν ημας νομισειεν; οι φιλοτιμουμεθα μεν επι τοις των προγονων εργοις και την πολιν εκ των τοτε πραχθεντων εγκωμιαζειν αξιουμεν, ουδεν δε των αυτων εκεινοις πραττομεν, αλλα παν τουναντιον. οι μεν γαρ υπερ των ελληνων τοις βαρβαροις πολεμουντες διετελεσαν, ημεις δε τους εκ της ασιας τον βιον ποριζομενους εκειθεν αναστησαντες επι τους ελληνας ηγαγομεν: κακεινοι μεν ελευθερουντες τας πολεις τας ελληνιδας και βοηθουντες αυταις της ηγεμονιας ηξιωθησαν, ημεις δε καταδουλουμενοι και ταναντια τοις τοτε πραττοντες αγανακτουμεν, ει μη την αυτην τιμην εκεινοις εξομεν, οι τοσουτον απολελειμμεθα και τοις εργοις και ταις διανοιαις των κατ' εκεινον τον χρονον γενομενων, οσον οι μεν υπερ της των αλλων σωτηριας την τε πατριδα την αυτων εκλιπειν ετολμησαν και μαχομενοι και ναυμαχουντες τους βαρβαρους ενικησαν, ημεις δ' ουδ' υπερ της ημετερας αυτων πλεονεξιας κινδυνευειν αξιουμεν, αλλ' αρχειν μεν απαντων ζητουμεν, στρατευεσθαι δ' ουκ εθελομεν, και πολεμον μεν μικρου δειν προς απαντας ανθρωπους αναιρουμεθα, προς δε τουτον ουχ ημας αυτους ασκουμεν, αλλ' ανθρωπους τους μεν απολιδας, τους δ' αυτομολους, τους δ' εκ των αλλων κακουργιων συνερρυηκοτας, οις οποταν τις διδωι πλειω μισθον, μετ' εκεινων εφ' ημας ακολουθησουσιν. αλλ' ομως ουτως αυτους αγαπωμεν ωσθ' υπερ μεν των παιδων των ημετερων, ει περι τινας εξαμαρτοιεν, ουκ αν εθελησαιμεν δικας υποσχειν, υπερ δε της εκεινων αρπαγης και βιας και παρανομιας μελλοντων των εγκληματων εφ' ημας ηξειν ουχ οπως αγανακτουμεν, αλλα και χαιρομεν οταν ακουσωμεν αυτους τοιουτον τι διαπεπραγμενους. εις τουτο δε μωριας εληλυθαμεν ωστ' αυτοι μεν ενδεεις των καθ' ημεραν εσμεν, ξενοτροφειν δ' επικεχειρηκαμεν, και τους συμμαχους τους ημετερους αυτων ιδιαι λυμαινομεθα και δασμολογουμεν ινα τοις απαντων ανθρωπων κοινοις εχθροις τον μισθον εκποριζωμεν. τοσουτωι δε χειρους εσμεν των προγονων, ου μονον των ευδοκιμησαντων, αλλα και των μισηθεντων, οσον εκεινοι μεν ει πολεμειν προς τινας ψηφισαιντο, μεστης ουσης αργυριου και χρυσιου της ακροπολεως ομως υπερ των δοξαντων τοις αυτων σωμασιν ωιοντο δειν κινδυνευειν, ημεις δ' εις τοσαυτην αποριαν εληλυθοτες και τοσουτοι το πληθος οντες ωσπερ βασιλευς ο μεγας μισθωτοις χρωμεθα τοις στρατοπεδοις. και τοτε μεν ει τριηρεις πληροιεν, τους μεν ξενους και τους δουλους ναυτας εισεβιβαζον, τους δε πολιτας μεθ' οπλων εξεπεμπον: νυν δε τοις μεν ξενοις οπλιταις χρωμεθα, τους δε πολιτας ελαυνειν αναγκαζομεν, ωσθ' οποταν αποβαινωσιν εις την των πολεμιων, οι μεν αρχειν των ελληνων αξιουντες υπηρεσιον εχοντες εκβαινουσιν, οι δε, τοιουτοι τας φυσεις οντες οιους ολιγωι προτερον διηλθον, μεθ' οπλων κινδυνευουσιν. αλλα γαρ τα κατα την πολιν αν τις ιδων καλως διοικουμενα περι των αλλων θαρρησειεν, αλλ' ουκ αν επ' αυτοις τουτοις μαλιστ' αγανακτησειεν; οιτινες αυτοχθονες μεν ειναι φαμεν και την πολιν ταυτην προτεραν οικισθηναι των αλλων, προσηκον δ' ημας απασιν ειναι παραδειγμα του καλως και τεταγμενως πολιτευεσθαι, χειρον και ταραχωδεστερον την ημετεραν αυτων διοικουμεν των αρτι τας πολεις οικιζοντων, και σεμνυνομεθα μεν και μεγα φρονουμεν επι τωι βελτιον γεγονεναι των αλλων, ραιδιον δε μεταδιδομεν τοις βουλομενοις ταυτης της ευγενειας η τριβαλλοι και λευκανοι της αυτων δυσγενειας: πλειστους δε τιθεμενοι νομους ουτως ολιγον αυτων φροντιζομεν_εν γαρ ακουσαντες γνωσεσθε και περι των αλλων_ωστε, θανατου της ζημιας επικειμενης ην τις αλωι δεκαζων, τους τουτο φανερωτατα ποιουντας στρατηγους χειροτονουμεν, και τον πλειστους διαφθειραι των πολιτων δυνηθεντα, τουτον επι τα μεγιστα των πραγματων καθισταμεν: σπουδαζοντες δε περι την πολιτειαν ουχ ηττον η περι την σωτηριαν ολης της πολεως, και την δημοκρατιαν ειδοτες εν μεν ταις ησυχιαις και ταις ασφαλειαις αυξανομενην και διαμενουσαν, εν δε τοις πολεμοις δις ηδη καταλυθεισαν, προς μεν τους της ειρηνης επιθυμουντας ως προς ολιγαρχικους οντας δυσκολως εχομεν, τους δε τον πολεμον ποιουντας ως της δημοκρατιας κηδομενους ευνους ειναι νομιζομεν: εμπειροτατοι δε λογων και πραγματων οντες ουτως αλογιστως εχομεν, ωστε περι των αυτων της αυτης ημερας ου ταυτα γιγνωσκομεν, αλλ' ων μεν πριν εις την εκκλησιαν αναβηναι κατηγορουμεν, ταυτα συνελθοντες χειροτονουμεν, ου πολυν δε χρονον διαλιποντες τοις ενθαδε ψηφισθεισιν, επειδαν απιωμεν, παλιν επιτιμωμεν: προσποιουμενοι δε σοφωτατοι των ελληνων ειναι, τοιουτοις χρωμεθα συμβουλοις ων ουκ εστιν οστις ουκ αν καταφρονησειεν, και τους αυτους τουτους κυριους απαντων των κοινων καθισταμεν, οις ουδεις αν ουδεν των ιδιων επιτρεψειεν. ο δε παντων σχετλιωτατον: ους γαρ ομολογησαιμεν αν πονηροτατους ειναι των πολιτων, τουτους πιστοτατους φυλακας ηγουμεθα της πολιτειας ειναι, και τους μεν μετοικους τοιουτους ειναι νομιζομεν οιους περ αν τους προστατας νεμωσιν, αυτοι δ' ουκ οιομεθα την αυτην ληψεσθαι δοξαν τοις προεστωσιν ημων. τοσουτον δε διαφερομεν των προγονων, οσον εκεινοι μεν τους αυτους προστατας τε της πολεως εποιουντο και στρατηγους ηιρουντο, νομιζοντες τον επι του βηματος τα βελτιστα συμβουλευσαι δυναμενον, τον αυτον τουτον αριστ' αν βου λευσασθαι και καθ' αυτον γενομενον, ημεις δε τουναντιον τουτων ποιουμεν: οις μεν γαρ περι των μεγιστων συμβουλοις χρωμεθα, τουτους μεν ουκ αξιουμεν στρατηγους χειροτονειν ως νουν ουκ εχοντας, οις δ' ουδεις αν ουτε περι των ιδιων ουτε περι των κοινων συμβουλευσαιτο, τουτους δ' αυτοκρατορας εκπεμπομεν ως εκει σοφωτερους εσομενους και ραιον βουλευσομενους περι των ελληνικων πραγματων η περι των ενθαδε προτιθεμενων. λεγω δε ταυτ' ου κατα παντων, αλλα κατα των ενοχων τοις λεγομενοις οντων. επιλιποι δ' αν με το λοιπον μερος της ημερας, ει πασας τας πλημμελειας τας εν τοις πραγμασιν εγγεγενημενας εξεταζειν επιχειροιην. ταχ' ουν αν τις των σφοδρα τοις λεγομενοις ενοχων οντων αγανακτησας ερωτησειεν: «πως, ειπερ ουτω κακως βουλευομεθα, σωζομεθα και δυναμιν ουδεμιας πολεως ελαττω κεκτημενοι τυγχανομεν;» εγω δε προς ταυτ' αποκριναιμην αν, οτι τους αντιπαλους εχομεν ουδεν βελτιον ημων φρονουντας. ει γαρ μετα την μαχην ην ενικησαν θηβαιοι λακεδαιμονιους, εκεινοι μεν ελευθερωσαντες την πελοποννησον και τους αλλους αυτονομους ποιησαντες ησυχιαν ειχον, ημεις δε τοιαυτ' εξημαρτανομεν, ουτ' αν ουτος εσχεν ταυτην ποιησασθαι την ερωτησιν, ημεις τ' αν εγνωμεν οσωι κρειττον εστιν το σωφρονειν του πολυπραγμονειν. νυν δ' ενταυθα τα πραγματα περιεστηκεν, ωστε θηβαιοι μεν ημας σωζουσιν, ημεις δε θηβαιους, και συμμαχους εκεινοι μεν ημιν ποιουσιν, ημεις δ' εκεινοις. ωστ' ει νουν εχοιμεν, αλληλοις αν εις τας εκκλησιας αργυριον παρεχοιμεν: οποτεροι γαρ αν πλεονακις συλλεγωσιν, ουτοι τους εναντιους αμεινον πραττειν ποιουσιν. χρη δε τους και μικρα λογιζεσθαι δυναμενους ουκ εν τοις των εχθρων αμαρτημασιν τας ελπιδας εχειν της σωτηριας, αλλ' εν τοις αυτων πραγμασιν και ταις αυτων διανοιαις: το μεν γαρ δια την εκεινων αμαθιαν συμβαινον ημιν αγαθον τυχον αν παυσαιτο και λαβοι μεταβολην, το δε δι' ημας αυτους γιγνομενον βεβαιοτερως αν εχοι και μαλλον παραμεινειεν ημιν. προς μεν ουν τους εικηι τας επιληψεις ποιουμενους ου χαλεπον αντειπειν: ει δε δη τις μοι παραστας των επιεικεστερον διακειμενων αληθη μεν λεγειν με προσομολογησειεν και προσηκοντως επιτιμαν τοις γιγνομενοις, δικαιον δ' ειναι φαιη τους επ' ευνοιαι νουθετουντας μη μονον κατηγορειν των πεπραγμενων, αλλα και συμβουλευειν τινων απεχομενοι και ποιων ορεγομενοι παυσαιμεθ' αν ταυτην εχοντες την γνωμην και τοιαυτ' εξαμαρτανοντες, ουτος ο λογος απορειν αν με ποιησειεν αποκρισεως, ουκ αληθους και συμφερουσης, αλλ' αρεσκουσης υμιν. ου μην αλλ' επειδη περ αποκεκαλυμμενως ωρμημαι λεγειν, ουκ αποκνητεον αποφηνασθαι και περι τουτων. α μεν ουν υπαρχειν δει τοις μελλουσιν ευδαιμονησειν, την ευσεβειαν και την σωφροσυνην και την δικαιοσυνην και την αλλην αρετην, ολιγωι προτερον ειρηκαμεν: ως δ' αν ταχιστα προς το τοιουτοι γενεσθαι παιδευθειμεν, αληθες μεν εστι το ρηθησομενον, ισως δ' αν ακουσασιν υμιν δεινον ειναι δοξειεν και παρα πολυ της των αλλων εξηλλαγμενον διανοιας. εγω γαρ ηγουμαι και την πολιν ημας αμεινον οικησειν και βελτιους αυτους εσεσθαι και προς απασας τας πραξεις επιδωσειν, ην παυσωμεθα της αρχης της κατα θαλατταν επιθυμουντες. αυτη γαρ εστιν η και νυν εις ταραχην ημας καθιστασα και την δημοκρατιαν εκεινην καταλυσασα μεθ' ης οι προγονοι ζωντες ευδαιμονεστατοι των ελληνων ησαν, και σχεδον απαντων αιτια των κακων ων αυτοι τ' εχομεν και τοις αλλοις παρεχομεν. οιδα μεν ουν οτι χαλεπον εστιν δυναστειας υπο παντων ερωμενης και περιμαχητου γεγενημενης κατηγορουντα δοκειν ανεκτον τι λεγειν: ομως δ' επειδη περ υπεμεινατε και τους αλλους λογους, αληθεις μεν οντας, φιλαπεχθημονας δε, και τουτον υμων ανασχεσθαι δεομαι, και μη καταγνωναι μου τοιαυτην μανιαν, ως αρ' εγω προειλομην αν διαλεχθηναι προς υμας περι πραγματων ουτω παραδοξων ει μη τι λεγειν αληθες ειχον περι αυτων. νυν δ' οιμαι πασιν φανερον ποιησειν ως ουτε δικαιας αρχης επιθυμουμεν ουτε γενεσθαι δυνατης ουτε συμφερουσης ημιν. οτι μεν ουν ου δικαιας, παρ' υμων μαθων υμας εχω διδασκειν. οτε γαρ λακεδαιμονιοι ταυτην ειχον την δυναμιν, ποιους λογους ουκ ανηλωσαμεν, κατηγορουντες μεν της εκεινων αρχης, διεξιοντες δ' ως δικαιον εστιν αυτονομους ειναι τους ελληνας; τινας δε των πολεων των ελλογιμων ου παρεκαλεσαμεν επι την συμμαχιαν την υπερ τουτων συστασαν; ποσας δε πρεσβειας ως βασιλεα τον μεγαν απεστειλαμεν, διδαξουσας αυτον ως ουτε δικαιον εστιν ουτε συμφερον μιαν πολιν κυριαν ειναι των ελληνων; ου προτερον δ' επαυσαμεθα πολεμουντες και κινδυνευοντες και κατα γην και κατα θαλατταν πριν ηθελησαν λακεδαιμονιοι ποιησασθαι τας συνθηκας τας περι της αυτονομιας. οτι μεν ουν ου δικαιον εστιν τους κρειττους των ηττονων αρχειν, εν εκεινοις τε τοις χρονοις τυγχανομεν εγνωκοτες και νυν επι της πολιτειας της παρ' ημιν καθεστηκυιας. ως δ' ουδ' αν δυνηθειμεν την αρχην ταυτην καταστρεψασθαι, ταχεως οιμαι δηλωσειν. ην γαρ μετα μυριων ταλαντων ουχ οιοι τ' ημεν διαφυλαξαι, πως αν ταυτην εκ της παρουσης αποριας κτησασθαι δυνηθειμεν, αλλως τε και χρωμενοι τοις ηθεσιν ουχ οις ελαβομεν, αλλ' οις απωλεσαμεν αυτην; ως τοινυν ουδε δεξασθαι διδομενην τηι πολει συμφερει, δοκειτε μοι ταχιστ' αν εκειθεν καταμαθειν. μαλλον δε και περι τουτων βουλομαι μικρα προειπειν: δεδοικα γαρ μη δια το πολλοις επιτιμαν δοξω τισιν προηιρησθαι της πολεως κατηγορειν. εγω δ' ει μεν προς αλλους τινας επεχειρουν ουτω διεξιεναι περι των πραγματων, εικοτως αν ειχον την αιτιαν ταυτην: νυν δε προς υμας ποιουμαι τους λογους, ου διαβαλλειν ετεροις επιθυμων, αλλ' αυτους βουλομενος παυσαι των τοιουτων εργων, και την ειρηνην, περι ης απας ο λογος εστιν, βεβαιως και την πολιν και τους αλλους ελληνας αγαγειν. αναγκη δε τους νουθετουντας και τους κατηγορουντας τοις μεν λογοις χρησθαι παραπλησιοις, τας δε διανοιας εχειν αλληλοις ως οιον τ' εναντιωτατας. ωστε περι των ταυτα λεγοντων ουκ αει προσηκει την αυτην υμας γνωμην εχειν, αλλα τους μεν επι βλαβηι λοιδορουντας μισειν ως κακονους οντας τηι πολει, τους δ' επ' ωφελειαι νουθετουντας επαινειν και βελτιστους των πολιτων νομιζειν, και τουτων αυτων μαλιστα τον εναργεστατα δυναμενον δηλωσαι τας πονηριας των πραξεων και τας συμφορας τας επ' αυτων γιγνομενας: ουτος γαρ αν ταχιστα ποιησειεν υμας, μισησαντας α δει, βελτιονων επιθυμησαι πραγματων. υπερ μεν ουν της των λογων τραχυτητος και των ειρημενων και των ρηθησεσθαι μελλοντων ταυτ' εχω λεγειν προς υμας: οθεν δ' απελιπον, παλιν ποιησομαι την αρχην. εφασκον γαρ εκειθεν καλλιστ' αν υμας καταμαθειν ως ου συμφερει λαβειν την κατα θαλατταν αρχην, ει σκεψαισθε τινα τροπον η πολις διεκειτο πριν την δυναμιν ταυτην κτησασθαι και πως επειδη κατεσχεν αυτην: ην γαρ ταυτα παρ' αλληλα τηι διανοιαι θεωρησητε, γνωσεσθ' οσων κακων αιτια τηι πολει γεγονεν. η μεν τοινυν πολιτεια τοσουτωι βελτιων ην και κρειττων η τοτε της υστερον καταστασης, οσωιπερ αριστειδης και θεμιστοκλης και μιλτιαδης ανδρες αμεινους ησαν υπερβολου και κλεοφωντος και των νυν δημηγορουντων: τον δε δημον ευρησετε τον τοτε πολιτευομενον ουκ αργιας ουδ' αποριας ουδ' ελπιδων κενων οντα μεστον, αλλα νικαν μεν δυναμενον εν ταις μαχαις απαντας τους εις την χωραν εισβαλλοντας, αριστειων δ' αξιουμενον εν τοις υπερ της ελλαδος κινδυνοις, ουτω δε πισ τευομενον ωστε τας πλειστας αυτωι των πολεων εκουσας εγχειρισαι σφας αυτας. τουτων δ' υπαρχοντων αντι μεν της πολιτειας της παρα πασιν ευδοκιμουσης επι τοιαυτην ακολασιαν η δυναμις ημας αυτη προηγαγεν, ην ουδεις αν ανθρωπων επαινεσειεν: αντι δε του νικαν τους επιστρατευοντας ουτω τους πολιτας επαιδευσεν ωστε μηδε προ των τειχων τολμαν επεξιεναι τοις πολεμιοις: αντι δε της ευνοιας της παρα των συμμαχων αυτοις υπαρχουσης και της δοξης της παρα των αλλων ελληνων εις τοσουτον μισος κατεστησεν ωστε παρα μικρον ελθειν εξανδραποδισθηναι την πολιν, ει μη λακεδαιμονιων των εξ αρχης πολεμουντων ευνουστερων ετυχομεν η των προτερον ημιν συμμαχων οντων. οις ουκ αν δικαιως εγκαλοιμεν οτι χαλεπως προς ημας διετεθησαν: ου γαρ υπαρχοντες, αλλ' αμυνομενοι και πολλα και δεινα παθοντες τοιαυτην γνωμην εσχον περι ημας. τις γαρ αν υπεμεινεν την ασελγειαν των πατερων των ημετερων, οι συναγαγοντες εξ απασης της ελλαδος τους αργοτατους και τους απασων των πονηριων μετεχοντας, πληρουντες τουτων τας τριηρεις, απηχθανοντο τοις ελλησιν, και τους μεν βελτιστους των εν ταις αλλαις πολεσιν εξεβαλλον, τοις δε πονηροτατοις των ελληνων τακεινων διενεμον; αλλα γαρ ει τολμησαιμι περι των εν εκεινοις τοις πραγμασιν γενομενων ακριβως διελθειν, υμας μεν ισως αν ποιησαιμι βελτιον βουλευσασθαι περι των παροντων, αυτος δ' αν διαβληθειην: ειωθατε γαρ μισειν ουχ ουτω τους αιτιους των αμαρτηματων ως τους κατηγορουντας αυτων. τοιαυτην ουν υμων γνωμην εχοντων δεδοικα μη πειρωμενος υμας ευεργετειν αυτος απολαυσω τι φλαυρον. ου μην αποστησομαι πανταπασιν ων διενοηθην, αλλα τα μεν πικροτατα και μαλιστ' αν υμας λυπησοντα παραλειψω, μνησθησομαι δε τουτων μονον εξ ων γνωσεσθε την ανοιαν των τοτε πολιτευομενων. ουτω γαρ ακριβως ευρισκον εξ ων ανθρωποι μαλιστ' αν μισηθειεν, ωστ' εψηφισαντο το περιγιγνομενον των πορων αργυριον διελοντες κατα ταλαντον εις την ορχηστραν τοις διονυσιοις εισφερειν επειδαν πληρες ηι το θεατρον: και ταυτ' εποιουν και παρεισηγον τους παιδας των εν τωι πολεμωι τετελευτηκοτων, αμφοτεροις επιδεικνυοντες, τοις μεν συμμαχοις τας τιμας της ουσιας αυτων υπο μισθωτων εισφερομενας, τοις δ' αλλοις ελλησι το πληθος των ορφανων και τας συμφορας τας δια την πλεονεξιαν ταυτην γιγνομενας. και ταυτα δρωντες αυτοι τε την πολιν ευδαιμονιζον και πολλοι των νουν ουκ εχοντων εμακαριζον αυτην, των μεν συμβησεσθαι δια ταυτα μελλοντων ουδεμιαν ποιουμενοι προνοιαν, τον δε πλουτον θαυμαζοντες και ζηλουντες, ος αδικως εις την πολιν εισελθων και τον δικαιως υπαρξαντα δια ταχεων ημελλε προσαπολειν. εις τουτο γαρ κατεστησαν των μεν οικειων αμελειας, των δ' αλλοτριων επιθυμιας, ωστε λακεδαιμονιων εισβεβληκοτων εις την χωραν και του τειχους ηδη του δεκελειασιν εστηκοτος εις σικελιαν τριηρεις επληρουν, και ουκ ηισχυνοντο την μεν πατριδα τεμνομενην και πορθουμενην περιορωντες, επι δε τους ουδεν πωποτ' εις ημας εξαμαρτοντας στρατιαν εκπεμποντες, αλλ' εις τουτ' αφροσυνης ηλθον ωστε, των προαστειων των οικειων ου κρατουντες, ιταλιας και σικελιας και καρχηδονος αρξειν προσεδοκησαν. τοσουτον δε διηνεγκαν ανοιαι παντων ανθρωπων ωστε τους μεν αλλους αι συμφοραι συστελλουσι και ποιουσιν εμφρονεστερους, εκεινοι δ' ουδ' υπο τουτων επαιδευθησαν. καιτοι πλειοσιν και μειζοσιν περιεπεσον επι της αρχης ταυτης των εν απαντι τωι χρονωι τηι πολει γεγενημενων. εις αιγυπτον μεν γε διακοσιαι πλευσασαι τριηρεις αυτοις τοις πληρωμασιν διεφθαρησαν, περι δε κυπρον πεντηκοντα και εκατον: εν δατωι δε μυριους οπλιτας αυτων και των συμμαχων απωλεσαν, εν σικελιαι δε τετταρας μυριαδας και τριηρεις τετταρακοντα και διακοσιας, το δε τελευταιον εν ελλησποντωι διακοσιας. τας δε κατα δεκα και πεντε και πλειους τουτων απολλυμενας και τους κατα χιλιους και δισχιλιους αποθνησκοντας τις αν εξαριθμησειεν; πλην εν ην τουτο των εγκυκλιων, ταφας ποιειν καθ' εκαστον τον ενιαυτον, εις ας πολλοι και των αστυγειτονων και των αλλων ελληνων εφοιτων, ου συμπενθησοντες τους τεθνεωτας, αλλα συνησθησομενοι ταις ημετεραις συμφοραις. τελευτωντες δ' ελαθον σφας αυτους τους μεν ταφους τους δημοσιους των πολιτων εμπλησαντες, τας δε φρατριας και τα γραμματεια τα ληξιαρχικα των ουδεν τηι πολει προσηκοντων. γνοιη δ' αν τις εκειθεν μαλιστα το πληθος των απολλυμενων: τα γαρ γενη των ανδρων των ονομαστοτατων και τους οικους τους μεγιστους, οι και τας τυραννικας στασεις και τον περσικον πολεμον διεφυγον, ευρησομεν επι της αρχης, ης επιθυμουμεν, αναστατους γεγενημενους. ωστ' ει τις σκοπεισθαι βουλοιτο περι των αλλων ωσπερ προς δειγμα τουτ' αναφερων, φανειμεν αν μικρου δειν αντηλλαγμενοι. καιτοι χρη πολιν μεν ευδαιμονιζειν μη την εξ απαντων [των] ανθρωπων εικηι πολλους πολιτας αθροιζουσαν, αλλα την το γενος των εξ αρχης την πολιν οικισαντων μαλλον των αλλων διασωζουσαν, ανδρας δε ζηλουν μη τους τας τυραννιδας κατεχοντας μηδε τους μειζω δυναστειαν του δικαιου κεκτημενους, αλλα τους αξιους μεν οντας της μεγιστης τιμης, στεργοντας δ' επι ταις υπο του πληθους διδομεναις. ταυτης γαρ εξιν ουτ' ανηρ ουτε πολις λαβειν αν δυναιτο σπουδαιοτεραν ουδ' ασφαλεστεραν ουδε πλειονος αξιαν: ηνπερ οι περι τα περσικα γενομενοι σχοντες ουχ ομοιως τοις ληισταις εβιωσαν, τοτε μεν πλειω των ικανων εχοντες, τοτε δ' εν σιτοδειαις και πολιορκιαις και τοις μεγιστοις κακοις καθεστωτες, αλλα περι μεν την τροφην την καθ' ημεραν ουτ' εν ενδειαις ουτ' εν υπερβολαις οντες, επι δε τηι της πολιτειας δικαιοσυνηι και ταις αρεταις ταις αυτων φιλοτιμουμενοι και τον βιον ηδιον των αλλων διαγοντες. ων αμελησαντες οι γενομενοι μετ' εκεινους ουκ αρχειν, αλλα τυραννειν επεθυμησαν, α δοκει μεν την αυτην εχειν δυναμιν, πλειστον δ' αλληλων κεχωρισται: των μεν γαρ αρχοντων εργον εστιν τους αρχομενους ταις αυτων επιμελειαις ποιειν ευδαιμονεστερους, τοις δε τυραννοις εθος καθεστηκεν τοις των αλλων πονοις και κακοις αυτοις ηδονας παρασκευαζειν. αναγκη δε τους τοιουτοις εργοις επιχειρουντας τυραννικαις και ταις συμφοραις περιπιπτειν, και τοιαυτα πασχειν οια περ αν και τους αλλους δρασωσιν. α και τηι πολει συνεπεσεν: αντι μεν γαρ του φρουρειν τας των αλλων ακροπολεις, της αυτων επειδον τους πολεμιους κυριους γενομενους: αντι δε του παιδας ομηρους λαμβανειν αποσπωντες απο πατερων και μητερων, πολλοι των πολιτων ηναγκασθησαν τους αυτων εν τηι πολιορκιαι χειρον παιδευειν και τρεφειν η προσηκεν αυτοις: αντι δε του γεωργειν τας χωρας τας αλλοτριας, πολλων ετων ουδ' ιδειν αυτοις εξεγενετο την αυτων. ωστ' ει τις ημας ερωτησειε ει δεξαιμεθ' αν τοσουτον χρονον αρξαντες τοιαυτα παθουσαν την πολιν επιδειν, τις αν ομολογησειεν, πλην ει τις πανταπασιν απονενοημενος εστιν και μηθ' ιερων μητε γονεων μητε παιδων μητ' αλλου μηδενος φροντιζει πλην του χρονου μονον του καθ' αυτον; ων ουκ αξιον την διανοιαν ζηλουν, αλλα πολυ μαλλον των πολλην προνοιαν ποιουμενων και μηδεν ηττον υπερ της κοινης δοξης η της ιδιας φιλοτιμουμενων και προαιρουμενων μετριον βιον μετα δικαιοσυνης μαλλον η μεγαν πλουτον μετ' αδικιας. και γαρ οι προγονοι τοιουτους αυτους παρασχοντες την τε πολιν ευδαιμονεστατην τοις επιγιγνο μενοις παρεδοσαν και της αυτων αρετης αθανατον την μνημην κατελιπον. εξ ων αμφοτερα ραιδιον εστιν καταμαθειν, και την χωραν ημων οτι δυναται τρεφειν ανδρας αμεινους των αλλων, και την καλουμενην μεν αρχην, ουσαν δε συμφοραν, οτι πεφυκε χειρους απαντας ποιειν τους χρωμενους αυτηι. μεγιστον δε τεκμηριον: ου γαρ μονον ημας, αλλα και την λακεδαιμονιων πολιν διεφθειρεν, ωστε τοις ειθισμενοις επαινειν τας εκεινων αρετας ουχ οιον τ' εστιν ειπειν τουτον τον λογον, ως ημεις μεν δια το δημοκρατεισθαι κακως εχρησαμεθα τοις πραγμασιν, ει δε λακεδαιμονιοι ταυτην την δυναμιν παρελαβον, ευδαιμονας αν και τους αλλους και σφας αυτους εποιησαν. πολυ γαρ θαττον εν εκεινοις επεδειξατο την φυσιν την αυτης: την γαρ πολιτειαν, ην εν επτακοσιοις ετεσιν ουδεις οιδεν ουθ' υπο κινδυνων ουθ' υπο συμφορων κινηθεισαν, ταυτην εν ολιγωι χρονωι σαλευσαι και λυθηναι παρα μικρον εποιησεν. αντι γαρ των καθεστωτων παρ' αυτοις επιτηδευματων τους μεν ιδιωτας ενεπλησεν αδικιας, ραιθυμιας, ανομιας, φιλαργυριας, το δε κοινον της πολεως υπεροψιας μεν των συμμαχων, επιθυμιας δε των αλλοτριων, ολιγωριας δε των ορκων και των συνθηκων. τοσουτον γαρ υπερεβαλοντο τους ημετερους τοις εις τους ελληνας αμαρτημασιν, οσον προς τοις προτερον υπαρχουσιν σφαγας και στασεις εν ταις πολεσιν εποιησαν, εξ ων αειμνηστους τας εχθρας προς αλληλους εξουσιν. ουτω δε φιλοπολεμως και φιλοκινδυνως διετεθησαν, τον αλλον χρονον προς τα τοιαυτα πεφυλαγμενως μαλλον των αλλων εχοντες, ωστ' ουδε των συμμαχων ουδε των ευεργετων απεσχοντο των σφετερων αυτων, αλλα βασιλεως μεν αυτοις εις τον προς ημας πολεμον πλεον η πεντακισχιλια ταλαντα παρασχοντος, χιων δε προθυμοτατα παντων των συμμαχων τωι ναυτικωι συγκινδυνευσαντων, θηβαιων δε μεγιστην δυναμιν εις το πεζον συμβαλομενων, ουκ εφθασαν την αρχην κατασχοντες, και θηβαιοις μεν ευθυς επεβουλευσαν, επι δε τον βασιλεα κλεαρχον και στρατιαν ανεπεμψαν, χιων δε τους μεν πρωτους των πολιτων εφυγαδευσαν, τας δε τριηρεις εκ των νεωριων εξελκυσαντες απασας ωιχοντο λαβοντες. ουκ εξηρκεσεν δ' αυτοις ταυτ' εξαμαρτειν, αλλα περι τους αυτους χρονους επορθουν μεν την ηπειρον, υβριζον δε τας νησους, ανηιρουν δε τας εν ιταλιαι και σικελιαι πολιτειας και τυραννους καθιστασαν, ελυμαινοντο δε την πελοποννησον και μεστην στασεων και πολεμων εποιησαν. επι ποιαν γαρ των πολεων ουκ εστρατευσαν; η περι τινας αυτων ουκ εξημαρτον; ουκ ηλειων μεν μερος τι της χωρας αφειλοντο, την δε γην την κορινθιων ετεμον, μαντινεας δε διωικισαν, φλειασιους δ' εξεπολιορκησαν, εις δε την αργειαν εισεβαλον, ουδεν δ' επαυσαντο τους μεν αλλους κακως ποιουντες, αυτοις δε την ητταν την εν λευκτροις παρασκευαζοντες; ην φασιν τινες αιτιαν γεγενησθαι τηι σπαρτηι των κακων, ουκ αληθη λεγοντες: ου γαρ δια ταυτην υπο των συμμαχων εμισηθησαν, αλλα δια τας υβρεις τας εν τοις εμπροσθεν χρονοις και ταυτην ηττηθησαν και περι της αυτων εκινδυνευσαν. χρη δε τας αιτιας επιφερειν ου τοις κακοις τοις επιγιγνομενοις, αλλα τοις πρωτοις των αμαρτηματων εξ ων επι την τελευτην ταυτην κατηνεχθησαν. ωστε πολυ αν τις αληθεστερα τυγχανοι λεγων, ει φαιη τοτε την αρχην αυτοις γεγενησθαι των συμφορων, οτε την αρχην της θαλαττης παρελαμβανον: εκτωντο γαρ δυναμιν ουδεν ομοιαν τηι προτερον υπαρχουσηι. δια μεν γαρ την κατα γην ηγεμονιαν και την ευταξιαν και την καρτεριαν την εν αυτηι μελετωμενην ραιδιως της κατα θαλατταν δυναμεως επεκρατησαν, δια δε την ακολασιαν την υπο [ταυτης] της αρχης αυτοις εγγενομενην ταχεως κακεινης της ηγεμονιας απεστερηθησαν. ου γαρ ετι τους νομους εφυλαττον ους παρα των προγονων παρελαβον, ουδ' εν τοις ηθεσιν εμενον οις προτερον ειχον, αλλ' υπολαβοντες εξειναι ποιειν αυτοις ο τι αν βουληθωσιν, εις πολλην ταραχην κατεστησαν. ου γαρ ηιδεσαν την εξουσιαν, ης παντες ευχονται τυχειν, ως δυσχρηστος εστιν, ουδ' ως παραφρονειν ποιει τους αγαπωντας αυτην, ουδ' οτι την φυσιν ομοιαν εχει ταις εταιραις ταις εραν μεν αυτων ποιουσαις, τους δε χρωμενους απολλυουσαις. καιτοι φανερως επιδεδεικται ταυτην εχουσα την δυναμιν: τους γαρ εν πλεισταις εξουσιαις γεγενημενους ιδοι τις αν ταις μεγισταις συμφοραις περιπεπτωκοτας, αρξαμενους αφ' ημων και λακεδαιμονιων. αυται γαρ αι πολεις και πολιτευομεναι προτερον σωφρονεστατα και δοξαν εχουσαι καλλιστην, επειδη ταυτης ετυχον και την αρχην ελαβον, ουδεν αλληλων διηνεγκαν, αλλ' ωσπερ προσηκει τους υπο των αυτων επιθυμιων και της αυτης νοσου διεφθαρμενους, και ταις πραξεσιν ταις αυταις επεχειρησαν και τοις αμαρτημασιν παραπλησιοις εχρησαντο και το τελευταιον ομοιαις ταις συμφοραις περιεπεσον. ημεις τε γαρ μισηθεντες υπο των συμμαχων και περι ανδραποδισμου κινδυνευσαντες υπο λακεδαιμονιων εσωθημεν, εκεινοι τε παντων αυτους απολεσαι βουληθεντων εφ' ημας καταφυγοντες δι' ημων της σωτηριας ετυχον. καιτοι πως χρη την αρχην ταυτην επαινειν την τας τελευτας ουτω πονηρας εχουσαν; η πως ου μισειν και φευγειν την πολλα και δεινα ποιειν αμφοτερας τας πολεις επαρασαν και παθειν αναγκασασαν; ουκ αξιον δε θαυμαζειν ει τον αλλον χρονον ελανθανεν απαντας τοσουτων ουσα κακων αιτια τοις εχουσιν αυτην, ουδ' ει περιμαχητος ην υφ' ημων και λακεδαιμονιων: ευρησετε γαρ τους πλειστους των ανθρωπων περι τας αιρεσεις των πραγματων αμαρτανοντας, και πλειους μεν επιθυμιας εχοντας των κακων η των αγαθων, αμεινον δε βουλευομενους υπερ των εχθρων η σφων αυτων. και ταυτ' ιδοι τις αν επι των μεγιστων. τι γαρ ουχ ουτω γεγονεν; ουχ ημεις μεν τοιαυτα προηιρουμεθα πραττειν εξ ων λακεδαιμονιοι δεσποται των ελληνων κατεστησαν, εκεινοι δ' ουτω κακως προυστησαν των πραγματων ωσθ' ημας ου πολλοις ετεσιν υστερον παλιν επιπολασαι και κυριους γενεσθαι της εκεινων σωτηριας; ουχ η μεν των αττικιζοντων πολυπραγμοσυνη λακωνιζειν τας πολεις εποιησεν, η δε των λακωνιζοντων υβρις αττικιζειν τας αυτας ταυτας ηναγκασεν; ου δια μεν την των δημηγορουντων πονηριαν αυτος ο δημος επεθυμησεν της ολιγαρχιας της επι των τετρακοσιων καταστασης, δια δε την των τριακοντα μανιαν απαντες δημοτικωτεροι γεγοναμεν των φυλην καταλαβοντων; αλλα γαρ επι των ελαττονων και του βιου του καθ' ημεραν επιδειξειεν αν τις τους πολλους χαιροντας μεν και των εδεσματων και των επιτηδευματων τοις και το σωμα και την ψυχην βλαπτουσιν, επιπονα δε και χαλεπα νομιζοντας αφ' ων αμφοτερα [και] ταυτ' αν ωφελοιτο, και καρτερους ειναι δοκουντας τους εν τουτοις εμμενοντας. οιτινες ουν, εν οις αει ζωσιν και περι ων αυτοις μαλλον μελει, τα χειρω φαινονται προαιρουμενοι, τι θαυμαστον ει περι της αρχης της κατα θαλατταν αγνοουσιν και μαχονται προς αλληλους, περι ης μηδεις πωποτ' αυτοις λογισμος εισηλθεν; ορατε δε και τας μοναρχιας τας εν ταις πολεσιν καθισταμενας, οσους εχουσιν τους επιθυμητας και τους ετοιμους οντας οτιουν πασχειν ωστε κατασχειν αυτας. αις τι των δεινων η των χαλεπων ου προσεστιν; ουκ ευθυς επειδαν λαβωσι τας δυναστειας, εν τοσουτοις εμπεπλεγμενοι κακοις εισιν, ωστ' αναγκαζεσθαι πολεμειν μεν απασι τοις πολιταις, μισειν δ' υφ' ων ουδεν κακον πεπονθασιν, απιστειν δε τοις φιλοις και τοις εταιροις τοις αυτων, παρακατατιθεσθαι δε την των σωματων σωτηριαν μισθοφοροις ανθρωποις ους ουδε πωποτ' ειδον, μηδεν δ' ηττον φοβεισθαι τους φυλαττοντας η τους επιβουλευοντας, ουτω δ' υποπτως προς απαντας εχειν ωστε μηδε τοις οικειοτατοις θαρρειν πλησιαζοντας; εικοτως: συνισασι γαρ τους προ αυτων τετυραννευκοτας τους μεν υπο των γονεων ανηιρημενους, τους δ' υπο των παιδων, τους δ' υπ' αδελφων, τους δ' υπο γυναικων, ετι δε το γενος αυτων εξ ανθρωπων ηφανισμενον. αλλ' ομως υπο τοσαυτας το πληθος συμφορας εκοντες σφας αυτους υποβαλλουσιν. οπου δ' οι πρωτευοντες και δοξας μεγιστας εχοντες τοσουτων κακων ερωσιν, τι δει θαυμαζειν τους αλλους ει τοιουτων ετερων επιθυμουσιν; ουκ αγνοω δ' οτι τον μεν περι των τυραννων λογον αποδεχεσθε, τον δε περι της αρχης δυσκολως ακουετε: πεπονθατε γαρ παντων αισχιστον και ραιθυμοτατον: α γαρ επι των αλλων ορατε, ταυτ' εφ' υμων αυτων αγνοειτε. καιτοι των φρονιμως διακειμενων ουκ ελαχιστον τουτο σημειον εστιν, ην τας αυτας πραξεις επι παντων των ομοιων φαινωνται γνωριζοντες. ων υμιν ουδεν πωποτ' εμελησεν, αλλα τας μεν τυραννιδας ηγεισθε χαλεπας ειναι και βλαβερας ου μονον τοις αλλοις, αλλα και τοις εχουσιν αυτας, την δ' αρχην την κατα θαλατταν μεγιστον των αγαθων, την ουδεν ουτε τοις παθεσιν ουτε ταις πραξεσιν των μοναρχιων διαφερουσαν. και τα μεν θηβαιων πραγματα νομιζετε πονηρως εχειν, οτι τους περιοικους αδικουσιν, αυτοι δ' ουδεν βελτιον τους συμμαχους διοικουντες η 'κεινοι την βοιωτιαν, ηγεισθε παντα τα δεοντα πραττειν. ην ουν εμοι πεισθητε, παυσαμενοι του πανταπασιν εικηι βουλευεσθαι προσεξετε τον νουν υμιν αυτοις και τηι πολει, και φιλοσοφησετε και σκεψεσθε τι το ποιησαν εστι τω πολεε τουτω, λεγω δε την ημετεραν και την λακεδαιμονιων, εκ ταπεινων μεν πραγματων εκατεραν ορμηθεισαν αρξαι των ελληνων, επει δ' ανυπερβλητον την δυναμιν ελαβον, περι ανδραποδισμου κινδυνευσαι: και δια τινας αιτιας θετταλοι μεν μεγιστους πλουτους παραλαβοντες και χωραν αριστην και πλειστην εχοντες εις αποριαν καθεστηκασιν, μεγαρεις δε μικρων αυτοις και φαυλων των εξ αρχης υπαρξαντων, και γην μεν ουκ εχοντες ουδε λιμενας ουδ' αργυρεια, πετρας δε γεωργουντες, μεγιστους οικους των ελληνων κεκτηνται: κακεινων μεν τας ακροπολεις αλλοι τινες αει κατεχουσιν, οντων αυτοις πλεον τρισχιλιων ιππεων και πελταστων αναριθμητων, ουτοι δε μικραν δυναμιν εχοντες την αυτων οπως βουλονται διοικουσιν: και προς τουτοις οι μεν σφισιν αυτοις πολεμουσιν, ουτοι δε μεταξυ πελοποννησιων και θηβαιων και της ημετερας πολεως οικουντες ειρηνην αγοντες διατελουσιν. ην γαρ ταυτα και τα τοιαυτα διεξιητε προς υμας αυτους, ευρησετε την μεν ακολασιαν και την υβριν των κακων αιτιαν γιγνομενην, την δε σωφροσυνην των αγαθων: ην υμεις επι μεν των ιδιωτων επαινειτε, και νομιζετε τους ταυτηι χρωμενους ασφαλεστατα ζην και βελτιστους ειναι των πολιτων, το δε κοινον ημων ουκ οιεσθε δειν τοιουτον παρασκευαζειν. καιτοι προσηκει τας αρετας ασκειν και τας κακιας φευγειν πολυ μαλλον ταις πολεσιν η τοις ιδιωταις. ανηρ μεν γαρ ασεβης και πονηρος τυχον αν φθασειεν τελευτησας πριν δουναι δικην των ημαρτημενων: αι δε πολεις δια την αθανασιαν υπομενουσιν και τας παρα των ανθρωπων και τας παρα των θεων τιμωριας. ων ενθυμουμενους χρη μη προσεχειν τον νουν τοις εν τωι παροντι μεν χαριζομενοις, του δε μελλοντος χρονου μηδεμιαν επιμελειαν ποιουμενοις, μηδε τοις φιλειν μεν τον δημον φασκουσιν, ολην δε την πολιν λυμαινομενοις: ως και προτερον, επειδη παρελαβον οι τοιουτοι την επι του βηματος δυναστειαν, εις τοσαυτην ανοιαν προηγαγον την πολιν ωστε παθειν αυτην οιαπερ ολιγωι προτερον υμιν διηγησαμην. α και παντων μαλιστ' αν τις θαυμασειεν οτι προχειριζεσθε δημαγωγους ου τους την αυτην γνωμην εχοντας τοις μεγαλην την πολιν ποιησασιν, αλλα τους ομοια και λεγοντας και πραττοντας τοις απολεσασιν αυτην, και ταυτ' ειδοτες ου μονον εν τωι ποιησαι την πολιν ευδαιμονα τους χρηστους των πονηρων διαφεροντας, αλλα και την δημοκρατιαν επι μεν εκεινων εν πολλοις ετεσιν ουτε κινηθεισαν ουτε μεταστασαν, επι δε τουτων εν ολιγωι χρονωι δις ηδη καταλυθεισαν, και τας φυγας και τας υπο των τυραννων και τας επι των τριακοντα γενομενας ου δια τους συκοφαντας κατελθουσας, αλλα δια τους μισουντας τους τοιουτους και μεγιστην επ' αρετηι δοξαν εχοντας. αλλ' ομως τηλικουτων ημιν υπομνηματων καταλελειμμενων, ως εφ' εκατερων αυτων η πολις επραττεν, ουτω χαιρομεν ταις των ρητορων πονηριαις ωσθ' ορωντες δια τον πολεμον και τας ταραχας, ας ουτοι πεποιηκασιν, των μεν αλλων πολιτων πολλους εκ των πατρωιων εκπεπτωκοτας, τουτους δ' εκ πενητων πλουσιους γεγενημενους, ουκ αγανακτουμεν, ουδε φθονουμεν ταις ευπραγιαις αυτων, αλλ' υπομενομεν την μεν πολιν διαβολας εχουσαν ως λυμαινεται και δασμολογει τους ελληνας, τουτους δε τας επικαρπιας λαμβανοντας, και τον μεν δημον, ον φασιν ουτοι δειν των αλλων αρχειν, χειρον πραττοντα των ταις ολιγαρχιαις δουλευοντων, οις δ' ουδεν υπηρχεν αγαθον, τουτους δε δια την ανοιαν την ημετεραν εκ ταπεινων ευδαιμονεστερους γεγενημενους. καιτοι περικλης ο προ των τοιουτων δημαγωγος καταστας, παραλαβων την πολιν χειρον μεν φρονουσαν η πριν κατασχειν την αρχην, ετι δ' ανεκτως πολιτευομενην, ουκ επι τον ιδιον χρηματισμον ωρμησεν, αλλα τον μεν οικον ελαττω τον αυτου κατελιπεν η παρα του πατρος παρελαβεν, εις δε την ακροπολιν ανηνεγκεν οκτακισχιλια ταλαντα χωρις των ιερων. ουτοι δε τοσουτον εκεινου διενηνοχασιν, ωστε λεγειν μεν τολμωσιν ως δια την των κοινων επιμελειαν ου δυνανται τοις αυτων ιδιοις προσεχειν τον νουν, φαινεται δε τα μεν αμελουμενα τοσαυτην ειληφοτα την επιδοσιν οσην ουδ' αν ευξασθαι τοις θεοις προτερον ηξιωσαν, το δε πληθος ημων, ου κηδεσθαι φασιν, ουτω διακειμενον ωστε μηδενα των πολιτων ηδεως ζην μηδε ραιθυμως, αλλ' οδυρμων μεστην ειναι την πολιν. οι μεν γαρ τας πενιας και τας ενδειας αναγκαζονται διεξιεναι και θρηνειν προς σφας αυτους, οι δε το πληθος των προσταγματων και των λειτουργιων και τα κακα τα περι τας συμμοριας και τας αντιδοσεις: α τοιαυτας εμποιει λυπας ωστ' αλγιον ζην τους τας ουσιας κεκτημενους η τους συνεχως πενομενους. θαυμαζω δ' ει μη δυνασθε συνιδειν οτι γενος ουδεν εστι κακονουστερον τωι πληθει πονηρων ρητορων και δημαγωγων: προς γαρ τοις αλλοις κακοις και των κατα την ημεραν εκαστην αναγκαιων ουτοι μαλιστα βουλονται σπανιζειν ημας, ορωντες τους μεν εκ των ιδιων δυναμενους τα σφετερ' αυτων διοικειν της πολεως οντας και των τα βελτιστα λεγοντων, τους δ' απο των δικαστηριων ζωντας και των εκκλησιων και των εντευθεν λημματων υφ' αυτοις δια την ενδειαν ηναγκασμενους ειναι και πολλην χαριν εχοντας ταις εισαγγελιαις και ταις γραφαις και ταις αλλαις συκοφαντιαις ταις δι' αυτων γιγνομεναις. εν ουν ταις αποριαις, εν αις δυναστευουσιν, εν ταυταις ηδιστ' αν ιδοιεν απαντας οντας τους πολιτας. τεκμηριον δε μεγιστον: ου γαρ τουτο σκοπουσιν, εξ ου τροπου τοις δεομενοις βιον εκποριουσιν, αλλ' οπως τους εχειν τι δοκουντας τοις αποροις εξισωσουσιν. τις ουν απαλλαγη γενοιτ' αν των κακων των παροντων; διειλεγμαι μεν τα πλειστα περι αυτων τουτων, ουκ εφεξης, αλλ' ως εκαστον τωι καιρωι συνεπιπτεν: μαλλον δ' αν υμιν εγγενοιτο μνημονευειν, ει συναγαγων τα μαλιστα κατεπειγοντα παλιν επανελθειν αυτα πειραθειην. εστιν δ' εξ ων αν επανορθωσαιμεν τα της πολεως και βελτιω ποιησαιμεν, πρωτον μεν ην συμβουλους ποιωμεθα τοιουτους περι των κοινων οιους περ αν περι των ιδιων ημιν ειναι βουληθειμεν, και παυσωμεθα δημοτικους μεν ειναι νομιζοντες τους συκοφαντας, ολιγαρχικους δε τους καλους καγαθους των ανδρων, γνοντες οτι φυσει μεν ουδεις ουδετερον τουτων εστιν, εν ηι δ' αν εκαστοι τιμωνται, ταυτην βουλονται καθεσταναι την πολιτειαν. ην ουν ασκητε και προσδεχησθε τους χρηστους αντι των πονηρων, ωσπερ το παλαιον, βελτιον εξετε χρησθαι και τοις δημαγωγοις και τοις πολιτευομενοις. δευτερον δ' ην εθελησωμεν χρησθαι τοις συμμαχοις ομοιως ωσπερ τοις φιλοις, και μη λογωι μεν αυτονομους αφιωμεν, εργωι δε τοις στρατηγοις αυτους ο τι αν βουλωνται ποιειν εκδιδωμεν, μηδε δεσποτικως, αλλα συμμαχικως αυτων επιστατωμεν, εκεινο καταμαθοντες οτι μιας μεν εκαστης των πολεων κρειττους εσμεν, απασων δ' ηττους: ην επιχειρητε τας συμμαχιας κτασθαι μη πολεμοις μηδε πολιορκιαις, αλλ' ευεργεσιαις: προσηκει γαρ τας μεν φιλιας εκ τουτων γιγνεσθαι, τας δ' εχθρας εξ ων νυν τυγχανομεν πραττοντες. τριτον ην μηδεν περι πλειονος ηγησθε, μετα γε την περι τους θεους ευσεβειαν, του παρα τοις ελλησιν ευδοκιμειν: τοις γαρ ουτω διακειμενοις εκοντες και τας δυναστειας και τας ηγεμονιας διδοασιν. ην ουν εμμεινητε τοις ειρημενοις και προς τουτοις υμας αυτους παρασχητε πολεμικους μεν οντας ταις μελεταις και ταις παρασκευαις, ειρηνικους δε τωι μηδεν παρα το δικαιον πραττειν, ου μονον ευδαιμονα ποιησετε ταυτην την πολιν, αλλα και τους αλλους ελληνας απαντας. ουδε γαρ αλλη των πολεων ουδεμια τολμησει περι αυτους εξαμαρτανειν, αλλ' οκνησουσιν και πολλην ησυχιαν αξουσιν οταν ειδωσιν εφεδρευουσαν την δυναμιν την ημετεραν και παρεσκευασμενην τοις αδικουμενοις βοηθειν. ου μην αλλ' οποτερον αν ποιησωσιν, το γ' ημετερον καλως εξει και συμφεροντως. ην τε γαρ δοξηι των πολεων ταις προεχουσαις απεχεσθαι των αδικηματων, ημεις τουτων των αγαθων την αιτιαν εξομεν, ην τ' επιχειρωσιν αδικειν, εφ' ημας απαντες οι δεδιοτες και κακως πασχοντες καταφευξονται, πολλας ικετειας και δεησεις ποιουμενοι, και διδοντες ου μονον την ηγεμονιαν, αλλα και σφας αυτους. ωστ' ουκ απορησομεν μεθ' ων κωλυσομεν τους εξαμαρτανοντας, αλλα πολλους εξομεν τους ετοιμως και προθυμως συναγωνιζομενους ημιν. ποια γαρ πολις η τις ανθρωπων ουκ επιθυμησει μετασχειν της φιλιας και της συμμαχιας της ημετερας, οταν ορωσι τους αυτους αμφοτερα, και δικαιοτατους οντας και μεγιστην δυναμιν κεκτημενους, και τους μεν αλλους σωζειν και βουλομενους και δυναμενους, αυτους δε μηδεμιας βοηθειας δεομενους; ποσην δε χρη προσδοκαν επιδοσιν τα της πολεως ληψεσθαι, τοιαυτης ευνοιας ημιν παρα των αλλων υπαρξασης; ποσον δε πλουτον εις την πολιν εισρυησεσθαι, δι' ημων απασης της ελλαδος σωζομενης; τινας δ' ουκ επαινεσεσθαι τους τοσουτων και τηλικουτων αγαθων αιτιους γεγενημενους; αλλα γαρ ου δυναμαι δια την ηλικιαν απαντα τωι λογωι περιλαβειν α τυγχανω τηι διανοιαι καθορων, πλην οτι καλον εστιν εν ταις των αλλων αδικιαις και μανιαις πρωτους ευ φρονησαντας προστηναι της των ελληνων ελευθεριας, και σωτηρας, αλλα μη λυμεωνας αυτων κληθηναι, και περιβλεπτους επ' αρετηι γενομενους την δοξαν την των προγονων αναλαβειν. κεφαλαιον δε τουτων εκειν' εχω λεγειν, εις ο παντα τα προειρημενα συντεινει και προς ο χρη βλεποντας τας πραξεις τας της πολεως δοκιμαζειν. δει γαρ ημας, ειπερ βουλομεθα διαλυσασθαι μεν τας διαβολας ας εχομεν εν τωι παροντι, παυσασθαι δε των πολεμων των ματην γιγνομενων, κτησασθαι δε τηι πολει την ηγεμονιαν εις τον απαντα χρονον, μισησαι μεν απασας τας τυραννικας αρχας και τας δυναστειας, αναλογισαμενους τας συμφορας τας εξ αυτων γεγενημενας, ζηλωσαι δε και μιμησασθαι τας εν λακεδαιμονι βασιλειας. εκεινοις γαρ αδικειν μεν ηττον εξεστιν η τοις ιδιωταις, τοσουτωι δε μακαριστοτεροι τυγχανουσιν οντες των βιαι τας τυραννιδας κατεχοντων, οσον οι μεν τους τοιουτους αποκτειναντες τας μεγιστας δωρεας παρα των συμπολιτευομενων λαμβανουσιν, υπερ εκεινων δ' οι μη τολμωντες εν ταις μαχαις αποθνησκειν ατιμοτεροι γιγνονται των τας ταξεις λειποντων και τας ασπιδας αποβαλλοντων. αξιον ουν ορεγεσθαι της τοιαυτης ηγεμονιας. ενεστιν δε τοις πραγμασιν ημων τυχειν παρα των ελληνων της τιμης ταυτης, ηνπερ εκεινοι παρα των πολιτων εχουσιν, ην υπολαβωσιν την δυναμιν την ημετεραν μη δουλειας, αλλα σωτηριας αιτιαν αυτοις εσεσθαι. πολλων δε και καλων λογων ενοντων περι την υποθεσιν ταυτην, εμοι μεν αμφοτερα συμβουλευει παυσασθαι λεγοντι, και το μηκος του λογου και το πληθος των ετων των εμων: τοις δε νεωτεροις και μαλλον ακμαζουσιν ηγω παραινω και παρακελευομαι τοιαυτα και λεγειν και γραφειν εξ ων τας μεγιστας των πολεων και τας ειθισμενας ταις αλλαις κακα παρεχειν προτρεψουσιν επ' αρετην και δικαιοσυνην, ως εν ταις της ελλαδος ευπραγιαις συμβαινει και τα των φιλοσοφων πραγματα πολυ βελτιω γιγνεσθαι. [18] {Work} {αρεοπαγιτικοσ} πολλους υμων οιμαι θαυμαζειν ηντινα ποτε γνωμην εχων περι σωτηριας την προσοδον εποιησαμην, ωσπερ της πολεως εν κινδυνοις ουσης η σφαλερως αυτηι των πραγματων καθεστηκοτων, αλλ' ου πλειους μεν τριηρεις η διακοσιας κεκτημενης, ειρηνην δε και τα περι την χωραν αγου σης, και των κατα θαλατταν αρχουσης, ετι δε συμμαχους εχουσης πολλους μεν τους ετοιμως ημιν, ην τι δεηι, βοηθησοντας, πολυ δε πλειους τους τας συνταξεις υποτελουντας και το προσταττομενον ποιουντας: ων υπαρχοντων ημας μεν αν τις φησειεν εικος ειναι θαρρειν ως πορρω των κινδυνων οντας, τοις δ' εχθροις τοις ημετεροις προσηκειν δεδιεναι και βουλευεσθαι περι της αυτων σωτηριας. υμεις μεν ουν οιδ' οτι τουτωι χρωμενοι τωι λογισμωι και της εμης προσοδου καταφρονειτε και πασαν ελπιζετε την ελλαδα ταυτηι τηι δυναμει κατασχησειν: εγω δε δι' αυτα ταυτα τυγχανω δεδιως. ορω γαρ των πολεων τας αριστα πραττειν οιομενας κακιστα βουλευομενας και τας μαλιστα θαρρουσας εις πλειστους κινδυνους καθισταμενας. αιτιον δε τουτων εστιν, οτι των αγαθων και των κακων ουδεν αυτο καθ' αυτο παραγιγνεται τοις ανθρωποις, αλλα συντετακται και συνακολουθει τοις μεν πλουτοις και ταις δυναστειαις ανοια και μετα ταυτης ακολασια, ταις δ' ενδειαις και ταις ταπεινοτησι σωφροσυνη και πολλη μετριοτης, ωστε χαλεπον ειναι διαγνωναι ποτεραν αν τις δεξαιτο των μεριδων τουτων τοις παισιν τοις αυτου καταλιπειν. ιδοιμεν γαρ αν εκ μεν της φαυλοτερας ειναι δοκουσης επι το βελτιον ως επι το πολυ τας πραξεις επιδιδουσας, εκ δε της κρειττονος φαινομενης επι το χειρον ειθισμενας μεταπιπτειν. και τουτων ενεγκειν εχω παραδειγματα πλειστα μεν εκ των ιδιων πραγματων, _ πυκνοτατας γαρ ταυτα λαμβανει τας μεταβολας_, ου μην αλλα μειζω γε και φανερωτερα τοις ακουουσιν εκ των ημιν και λακεδαιμονιοις συμβαντων. ημεις τε γαρ αναστατου μεν της πολεως υπο των βαρβαρων γεγενημενης δια το δεδιεναι και προσεχειν τον νουν τοις πραγμασιν επρωτευσαμεν των ελληνων, επειδη δ' ανυπερβλητον ωιηθημεν την δυναμιν εχειν, παρα μικρον ηλθομεν εξανδραποδισθηναι: λακεδαιμονιοι τε το μεν παλαιον εκ φαυλων και ταπεινων πολεων ορμηθεντες δια το σωφρονως ζην και στρατιωτικως κατεσχον πελοποννησον, μετα δε ταυτα μειζον φρονησαντες του δεοντος και λαβοντες και την κατα γην και την κατα θαλατταν αρχην, εις τους αυτους κινδυνους κατεστησαν ημιν. οστις ουν ειδως τοσαυτας μεταβολας γεγενημενας και τηλικαυτας δυναμεις ουτω ταχεως αναιρεθεισας πιστευει τοις παρουσι, λιαν ανοητος εστιν, αλλως τε και της μεν πολεως ημων πολυ καταδεεστερον νυν πραττουσης η κατ' εκεινον τον χρονον, του δε μισους του των ελληνων και της εχθρας της προς βασιλεα παλιν ανακεκαινισμενης, α τοτε κατεπολεμησεν ημας. απορω δε ποτερον υπολαβω μηδεν μελειν υμιν των κοινων πραγματων, η φροντιζειν μεν αυτων, εις τουτο δ' αναισθησιας ηκειν ωστε λανθανειν υμας εις οσην ταραχην η πολις καθεστηκεν. εοικατε γαρ ουτω διακειμενοις ανθρωποις, οιτινες απασας μεν τας πολεις τας επι θραικης απολωλεκοτες, πλειω δ' η χιλια ταλαντα ματην εις τους ξενους ανηλωκοτες, προς δε τους ελληνας διαβεβλημενοι και τωι βαρβαρωι πολεμιοι γεγονοτες, ετι δε τους μεν θηβαιων φιλους σωζειν ηναγκασμενοι, τους δ' ημετερους αυτων συμμαχους απολωλεκοτες, επι τοιαυταις πραξεσιν ευαγγελια μεν δις ηδη τεθυκαμεν, ραιθυμοτερον δε περι αυτων εκκλησιαζομεν των παντα τα δεοντα πραττοντων. και ταυτ' εικοτως και ποιουμεν και πασχομεν: ουδεν γαρ οιον τε γιγνεσθαι κατα τροπον τοις μη καλως περι ολης της διοικησεως βεβουλευμενοις, αλλ' αν και κατορθωσωσι περι τινας των πραξεων η δια τυχην η δι' ανδρος αρετην, μικρον διαλιποντες παλιν εις τας αυτας αποριας κατεστησαν. και ταυτα γνοιη τις αν εκ των περι ημας γεγενημενων. απασης γαρ της ελλαδος υπο την πολιν ημων υποπεσουσης και μετα την κονωνος ναυμαχιαν και μετα την τιμοθεου στρατηγιαν, ουδενα χρονον τας ευτυχιας κατασχειν ηδυνηθημεν, αλλα ταχεως διεσκαριφησαμεθα και διελυσαμεν αυτας. πολιτειαν γαρ την ορθως αν τοις πραγμασι χρησομενην ουτ' εχομεν ουτε καλως ζητουμεν. καιτοι τας ευπραγιας απαντες ισμεν και παραγιγνομενας και παραμενουσας ου τοις τα τειχη καλλιστα και μεγιστα περιβεβλημενοις, ουδε τοις μετα πλειστων ανθρωπων εις τον αυτον τοπον συνηθροισμενοις, αλλα τοις αριστα και σωφρονεστατα την αυτων πολιν διοικουσιν. εστι γαρ ψυχη πολεως ουδεν ετερον η πολιτεια, τοσαυτην εχουσα δυναμιν οσην περ εν σωματι φρονησις. αυτη γαρ εστιν η βουλευομενη περι απαντων και τα μεν αγαθα διαφυλαττουσα, τας δε συμφορας διαφευγουσα. ταυτηι και τους νομους και τους ρητορας και τους ιδιωτας αναγκαιον εστιν ομοιουσθαι και πραττειν ουτως εκαστους οιαν περ αν ταυτην εχωσιν. ης ημεις διεφθαρμενης ουδεν φροντιζομεν, ουδε σκοπουμεν οπως επανορθωσομεν αυτην: αλλ' επι μεν των εργαστηριων καθιζοντες κατηγορουμεν των καθεστωτων και λεγομεν ως ουδεποτ' εν δημοκρατιαι κακιον επολιτευθημεν, εν δε τοις πραγμασιν και ταις διανοιαις αις εχομεν μαλλον αυτην αγαπωμεν της υπο των προγονων καταλειφθεισης. υπερ ης εγω και τους λογους μελλω ποιεισθαι και την προσοδον απεγραψαμην. ευρισκω γαρ ταυτην μονην αν γενομενην και των μελλοντων κινδυνων αποτροπην και των παροντων κακων απαλλαγην, ην εθελησωμεν εκεινην την δημοκρατιαν αναλαβειν, ην σολων μεν ο δημοτικωτατος γενομενος ενομοθετησε, κλεισθενης δ' ο τους τυραννους εκβαλων και τον δημον καταγαγων παλιν εξ αρχης κατεστησεν. ης ουκ αν ευροιμεν ουτε δημοτικωτεραν ουτε τηι πολει μαλλον συμφερουσαν. τεκμηριον δε μεγιστον: οι μεν γαρ εκεινηι χρωμενοι, πολλα και καλα διαπραξαμενοι και παρα πασιν ανθρωποις ευδοκιμησαντες, παρ' εκοντων των ελληνων την ηγεμονιαν ελαβον: οι δε της νυν παρουσης επιθυμησαντες, υπο παντων μισηθεντες και πολλα και δεινα παθοντες, μικρον απελιπον του μη ταις εσχαταις συμφοραις περιπεσειν. καιτοι πως χρη ταυτην την πολιτειαν επαινειν η στεργειν την τοσουτων μεν κακων αιτιαν προτερον γενομενην, νυν δε καθ' εκαστον τον ενιαυτον επι το χειρον φερομενην; πως δ' ου χρη δεδιεναι μη τοιαυτης επιδοσεως γιγνομενης τελευτωντες εις τραχυτερα πραγματα των τοτε γενομενων εξοκειλωμεν; ινα δε μη συλληβδην μονον ακηκοοτες, αλλ' ακριβως ειδοτες ποιησθε και την αιρεσιν και την κρισιν αυτων, υμετερον μεν εργον εστι παρασχειν υμας αυτους προσεχοντας τον νουν τοις υπ' εμου λεγομενοις, εγω δ' ως αν δυνωμαι συντομωτατα περι αμφοτερων τουτων πειρασομαι διελθειν προς υμας. οι γαρ κατ' εκεινον τον χρονον την πολιν διοικουντες κατεστησαντο πολιτειαν ουκ ονοματι μεν τωι κοινοτατωι και πραοτατωι προσαγορευομενην, επι δε των πραξεων ου τοιαυτην τοις εντυγχανουσι φαινομενην, ουδ' η τουτον τον τροπον επαιδευε τους πολιτας ωσθ' ηγεισθαι την μεν ακολασιαν δημοκρατιαν, την δε παρανομιαν ελευθεριαν, την δε παρρησιαν ισονομιαν, την δ' εξουσιαν του ταυτα ποιειν ευδαιμονιαν, αλλα μισουσα και κολαζουσα τους τοιουτους βελτιους και σωφρονεστερους απαντας τους πολιτας εποιησεν. μεγιστον δ' αυτοις συνεβαλετο προς το καλως οικειν την πολιν, οτι δυοιν ισοτητοιν νομιζομεναιν ειναι, και της μεν ταυτον απασιν απονεμουσης, της δε το προσηκον εκαστοις, ουκ ηγνοουν την χρησιμωτεραν, αλλα την μεν των αυτων αξιουσαν τους χρηστους και τους πονηρους απεδοκιμαζον ως ου δικαιαν ουσαν, την δε κατα την αξιαν εκαστον τιμωσαν και κολαζουσαν προηιρουντο και δια ταυτης ωικουν την πολιν, ουκ εξ απαντων τας αρχας κληρουντες, αλλα τους βελτιστους και τους ικανωτατους εφ' εκαστον των εργων προκρινοντες. τοιουτους γαρ ηλπιζον εσεσθαι και τους αλλους, οιοι περ αν ωσιν οι των πραγματων επιστατουντες. επειτα και δημοτικωτεραν ενομιζον ειναι ταυτην την καταστασιν η την δια του λαγχανειν γιγνομενην: εν μεν γαρ τηι κληρωσει την τυχην βραβευσειν και πολλακις ληψεσθαι τας αρχας τους ολιγαρχιας επιθυμουντας, εν δε τωι προκρινειν τους επιεικεστατους τον δημον εσεσθαι κυριον ελεσθαι τους αγαπωντας μαλιστα την καθεστωσαν πολιτειαν. αιτιον δ' ην του ταυτα τοις πολλοις αρεσκειν και μη περιμαχητους ειναι τας αρχας, οτι μεμαθηκοτες ησαν εργαζεσθαι και φειδεσθαι, και μη των μεν οικειων αμελειν, τοις δ' αλλοτριοις επιβουλευειν, μηδ' εκ των δημοσιων τα σφετερ' αυτων διοικειν, αλλ' εκ των εκαστοις υπαρχοντων, ει ποτε δεησειε, τοις κοινοις επαρκειν, μηδ' ακριβεστερον ειδεναι τας εκ των αρχειων προσοδους η τας εκ των ιδιων γιγνομενας αυτοις. ουτω δ' απειχοντο σφοδρα των της πολεως, ωστε χαλεπωτερον ην εν εκεινοις τοις χρονοις ευρειν τους βουλομενους αρχειν η νυν τους μηδεν δεομενους: ου γαρ εμποριαν, αλλα λειτουργιαν ενομιζον ειναι την των κοινων επιμελειαν, ουδ' απο της πρωτης ημερας εσκοπουν ελθοντες ει τι λημμα παραλελοιπασιν οι προτερον αρχοντες, αλλα πολυ μαλλον ει τινος πραγματος κατημεληκασιν των τελος εχειν κατεπειγοντων. ως δε συντομως ειπειν, εκεινοι διεγνωκοτες ησαν οτι δει τον μεν δημον ωσπερ τυραννον καθισταναι τας αρχας και κολαζειν τους εξαμαρτανοντας και κρινειν περι των αμφισβητουμενων, τους δε σχολην αγειν δυναμενους και βιον ικανον κεκτημενους επιμελεισθαι των κοινων ωσπερ οικετας, και δικαιους μεν γενομενους επαινεισθαι και στεργειν ταυτηι τηι τιμηι, κακως δε διοικησαντας μηδεμιας συγγνωμης τυγχανειν, αλλα ταις μεγισταις ζημιαις περιπιπτειν. καιτοι πως αν τις ευροι ταυτης βεβαιοτεραν η δικαιοτεραν δημοκρατιαν, της τους μεν δυνατωτατους επι τας πραξεις καθιστασης, αυτων δε τουτων τον δημον κυριον ποιουσης; το μεν ουν συνταγμα της πολιτειας τοιουτον ην αυτοις: ραιδιον δ' εκ τουτων καταμαθειν ως και τα καθ' ημεραν εκαστην ορθως και νομιμως πραττοντες διετελεσαν. αναγκη γαρ τοις περι ολων των πραγματων καλας τας υποθεσεις πεποιημενοις και τα μερη τον αυτον τροπον εχειν εκεινοις. και πρωτον μεν τα περι τους θεους, _εντευθεν γαρ αρχεσθαι δικαιον, _ουκ ανωμαλως ουδ' ατακτως ουτ' εθεραπευον ουτ' ωργιαζον: ουδ' οποτε μεν δοξειεν αυτοις, τριακοσιους βους επεμπον, οποτε δε τυχοιεν, τας πατριους θυσιας εξελειπον: ουδε τας μεν επιθετους εορτας, αις εστιασις τις προσειη, μεγαλοπρεπως ηγον, εν δε τοις αγιωτατοις των ιερων απο μισθωματων εθυον: αλλ' εκεινο μονον ετηρουν, οπως μηδεν μητε των πατριων καταλυσουσιν μητ' εξω των νομιζομενων προσθησουσιν. ου γαρ εν ταις πολυτελειαις ενομιζον ειναι την ευσεβειαν, αλλ' εν τωι μηδεν κινειν ων αυτοις οι προγονοι παρεδοσαν. και γαρ τοι και τα παρα των θεων ουκ εμπληκτως ουδε ταραχωδως αυτοις συνεβαινεν, αλλ' ευκαιρως και προς την εργασιαν της χωρας και προς την συγκομιδην των καρπων. παραπλησιως δε τοις ειρημενοις και τα προς σφας αυτους διωικουν. ου γαρ μονον περι των κοινων ωμονοουν, αλλα και περι τον ιδιον βιον τοσαυτην εποιουντο προνοιαν αλληλων οσην περ χρη τους ευ φρονουντας και πατριδος κοινωνουντας. οι τε γαρ πενεστεροι των πολιτων τοσουτον απειχον του φθονειν τοις πλειω κεκτημενοις, ωσθ' ομοιως εκηδοντο των οικων των μεγαλων ωσπερ των σφετερων αυτων, ηγουμενοι την εκεινων ευδαιμονιαν αυτοις ευποριαν υπαρχειν: οι τε τας ουσιας εχοντες ουχ οπως υπερεωρων τους καταδεεστερον πραττοντας, αλλ' υπολαμβανοντες αισχυνην αυτοις ειναι την των πολιτων αποριαν επημυνον ταις ενδειαις, τοις μεν γεωργιας επι μετριαις μισθωσεσιν παραδιδοντες, τους δε κατ' εμποριαν εκπεμποντες, τοις δ' εις τας αλλας εργασιας αφορμην παρεχοντες. ου γαρ εδεδισαν μη δυοιν θατερον παθοιεν, η παντων στερηθειεν, η πολλα πραγματα σχοντες μερος τι κομισαιντο των προεθεντων: αλλ' ομοιως εθαρρουν περι των εξω δεδομενων ωσπερ περι των οικοι κειμενων. εωρων γαρ τους περι των συμβολαιων κρινοντας ου ταις επιεικειαις χρωμενους, αλλα τοις νομοις πειθομενους, ουδ' εν τοις των αλλων αγωσιν αυτοις αδικειν εξουσιαν παρασκευαζοντας, αλλα μαλλον οργιζομενους τοις αποστερουσιν αυτων των αδικουμενων και νομιζοντας δια τους απιστα τα συμβολαια ποιουντας μειζω βλαπτεσθαι τους πενητας των πολλα κεκτημενων: τους μεν γαρ, ην παυσωνται προιεμενοι, μικρων προσοδων αποστερησεσθαι, τους δ' ην απορησωσι των επαρκουντων, εις την εσχατην ενδειαν καταστησεσθαι. και γαρ τοι δια την γνωμην ταυτην ουδεις ουτ' απεκρυπτετο την ουσιαν ουτ' ωκνει συμβαλλειν, αλλ' ηδιον εωρων τους δανειζομενους η τους αποδιδοντας. αμφοτερα γαρ αυτοις συνεβαινεν απερ αν βουληθειεν ανθρωποι νουν εχοντες: αμα γαρ τους τε πολιτας ωφελουν και τα σφετερ' αυτων ενεργα καθ ιστασαν. κεφαλαιον δε του καλως αλληλοις ομιλειν: αι μεν γαρ κτησεις ασφαλεις ησαν, οισπερ κατα το δικαιον υπηρχον, αι δε χρησεις κοιναι πασιν τοις δεομενοις των πολιτων. ισως αν ουν τις επιτιμησειεν τοις ειρημενοις, οτι τας μεν πραξεις επαινω τας εν εκεινοις τοις χρονοις γιγνομενας, τας δ' αιτιας ου φραζω δι' ας ουτω καλως και τα προς σφας αυτους ειχον και την πολιν διωικουν. εγω δ' οιμαι μεν ειρηκεναι τι και τοιουτον, ου μην αλλ' ετι πλειω και σαφεστερον πειρασομαι διαλεχθηναι περι αυτων. εκεινοι γαρ ουκ εν μεν ταις παιδειαις πολλους τους επιστατουντας ειχον, επειδη δ' εις ανδρας δοκιμασθειεν, εξην αυτοις ποιειν ο τι βουληθειεν, αλλ' εν ταυταις ταις ακμαις πλειονος επιμελειας ετυγχανον η παιδες οντες. ουτω γαρ ημων οι προγονοι σφοδρα περι την σωφροσυνην εσπουδαζον, ωστε την εξ αρειου παγου βουλην επεστησαν επιμελεισθαι της ευκοσμιας, ης ουχ οιον τ' ην μετασχειν πλην τοις καλως γεγονοσιν και πολλην αρετην εν τωι βιωι και σωφροσυνην ενδεδειγμενοις, ωστ' εικοτως αυτην διενεγκειν των εν τοις ελλησι συνεδριων. σημειοις δ' αν τις χρησαιτο περι των τοτε καθεστωτων και τοις εν τωι παροντι γιγνομενοις: ετι γαρ και νυν απαντων των περι την αιρεσιν και την δοκιμασιαν κατημελημενων ιδοιμεν αν τους εν τοις αλλοις πραγμασιν ουκ ανεκτους οντας, επειδαν εις αρειον παγον αναβωσιν, οκνουντας τηι φυσει χρησθαι και μαλλον τοις εκει νομιμοις η ταις αυτων κακιαις εμμενοντας. τοσουτον φοβον εκεινοι τοις πονηροις ενειργασαντο και τοιουτον μνημειον εν τωι τοπωι της αυτων αρετης και σωφροσυνης εγκατελιπον. την δη τοιαυτην, ωσπερ ειπον, κυριαν εποιησαν επιμελεισθαι της ευταξιας, η τους μεν οιομενους ενταυθα βελτιστους ανδρας γιγνεσθαι, παρ' οις οι νομοι μετα πλειστης ακριβειας κειμενοι τυγχανουσιν, αγνοειν ενομιζεν: ουδεν γαρ αν κωλυειν ομοιους απαντας ειναι τους ελληνας ενεκα γε του ραιδιον ειναι τα γραμματα λαβειν παρ' αλληλων. αλλα γαρ ουκ εκ τουτων την επιδοσιν ειναι της αρετης, αλλ' εκ των καθ' εκαστην την ημεραν επιτηδευματων: τους γαρ πολλους ομοιους τοις ηθεσιν αποβαινειν, εν οις αν εκαστοι παιδευθωσιν. επει τα γε πληθη και τας ακριβειας των νομων σημειον ειναι του κακως οικεισθαι την πολιν ταυτην: εμφραγματα γαρ αυτους ποιουμενους των αμαρτηματων πολλους τιθεσθαι τους νομους αναγκαζεσθαι. δειν δε τους ορθως πολιτευομενους ου τας στοας εμπιπλαναι γραμματων, αλλ' εν ταις ψυχαις εχειν το δικαιον: ου γαρ τοις ψηφισμασιν, αλλα τοις ηθεσιν καλως οικεισθαι τας πολεις, και τους μεν κακως τεθραμμενους και τους ακριβως των νομων αναγεγραμμενους τολμησειν παραβαινειν, τους δε καλως πεπαιδευμενους και τοις απλως κειμενοις εθελησειν εμμενειν. ταυτα διανοηθεντες ου τουτο πρωτον εσκοπουν, δι' ων κολασουσι τους ακοσμουντας, αλλ' εξ ων παρασκευασουσι μηδεν αυτους αξιον ζημιας εξα μαρτανειν: ηγουντο γαρ τουτο μεν αυτων εργον ειναι, το δε περι τας τιμωριας σπουδαζειν τοις εχθροις προσηκειν. απαντων μεν ουν εφροντιζον των πολιτων, μαλιστα δε των νεωτερων. εωρων γαρ τους τηλικουτους ταραχωδεστατα διακειμενους και πλειστων γεμοντας επιθυμιων, και τας ψυχας αυτων μαλιστα παιδευθηναι δεομενας επιμελειαις καλων επιτηδευματων και πονοις ηδονας εχουσιν: εν μονοις γαρ αν τουτοις εμμειναι τους ελευθερως τεθραμμενους και μεγα φρονειν ειθισμενους. απαντας μεν ουν επι τας αυτας αγειν διατριβας ουχ οιον τ' ην, ανωμαλως τα περι τον βιον εχοντας: ως δε προς την ουσιαν ηρμοττεν, ουτως εκαστοις προσεταττον. τους μεν γαρ υποδεεστερον πραττοντας επι τας γεωργιας και τας εμποριας ετρεπον, ειδοτες τας αποριας μεν δια τας αργιας γιγνομενας, τας δε κακουργιας δια τας αποριας: αναιρουντες ουν την αρχην των κακων απαλλαξειν ωιοντο και των αλλων αμαρτηματων των μετ' εκεινην γιγνομενων. τους δε βιον ικανον κεκτημενους περι τε την ιππικην και τα γυμνασια και τα κυνηγεσια και την φιλοσοφιαν ηναγκασαν διατριβειν, ορωντες εκ τουτων τους μεν διαφεροντας γιγνομενους, τους δε των πλειστων κακων απεχομενους. και ταυτα νομοθετησαντες ουδε τον λοιπον χρονον ωλιγωρουν, αλλα διελομενοι την μεν πολιν κατα κωμας, την δε χωραν κατα δημους, εθεωρουν τον βιον τον εκαστου, και τους ακοσμουντας ανηγον εις την βουλην. η δε τους μεν ενουθετει, τοις δ' ηπειλει, τους δ' ως προσηκεν εκολαζεν. ηπισταντο γαρ οτι δυο τροποι τυγχανουσιν οντες οι και προτρεποντες επι τας αδικιας και παυοντες των πονηριων: παρ' οις μεν γαρ μητε φυλακη μηδεμια των τοιουτων καθεστηκεν μηθ' αι κρισεις ακριβεις εισιν, παρα τουτοις μεν διαφθειρεσθαι και τας επιεικεις των φυσεων, οπου δε μητε λαθειν τοις αδικουσιν ραιδιον εστιν μητε φανεροις γενομενοις συγγνωμης τυχειν, ενταυθα δ' εξιτηλους γιγνεσθαι τας κακοηθειας. απερ εκεινοι γιγνωσκοντες αμφοτεροις κατειχον τους πολιτας, και ταις τιμωριαις και ταις επιμελειαις: τοσουτου γαρ εδεον αυτους λανθανειν οι κακον τι δεδρακοτες, ωστε και τους επιδοξους αμαρτησεσθαι τι προηισθανοντο. τοιγαρουν ουκ εν τοις σκιραφειοις οι νεωτεροι διετριβον, ουδ' εν ταις αυλητρισιν, ουδ' εν τοις τοιουτοις συλλογοις εν οις νυν διημερευουσιν, αλλ' εν τοις επιτηδευμασιν εμενον εν οις εταχθησαν, θαυμαζοντες και ζηλουντες τους εν τουτοις πρωτευοντας. ουτω δ' εφευγον την αγοραν ωστ', ει και ποτε διελθειν αναγκασθειεν, μετα πολλης αιδους και σωφροσυνης εφαινοντο τουτο ποιουντες. αντειπειν δε τοις πρεσβυτεροις η λοιδορησασθαι δεινοτερον ενομιζον η νυν περι τους γονεας εξαμαρτειν. εν καπηλειωι δε φαγειν η πιειν ουδεις ουδ' αν οικετης επιεικης ετολμησεν. σεμνυνεσθαι γαρ εμελετων, αλλ' ου βωμολοχευεσθαι: και τους ευτραπελους δε και τους σκωπτειν δυναμενους, ους νυν ευφυεις προσαγορευουσιν, εκεινοι δυστυχεις ενομιζον. και μηδεις οιεσθω με δυσκολως διακεισθαι προς τους ταυτην εχοντας την ηλικιαν. ουτε γαρ ηγουμαι τουτους αιτιους ειναι των γιγνομενων, συνοιδα τε τοις πλειστοις αυτων ηκιστα χαιρουσιν ταυτηι τηι καταστασει, δι' ην εξεστιν αυτοις εν ταις ακολασιαις ταυταις διατριβειν: ωστ' ουκ αν εικοτως τουτοις επιτιμωιην, αλλα πολυ δικαιοτερον τοις ολιγωι προ ημων την πολιν διοικησασιν: εκεινοι γαρ ησαν οι προτρεψαντες επι ταυτας τας ολιγωριας και καταλυσαντες την της βουλης δυναμιν. ης επιστατουσης ου δικων ουδ' εγκληματων ουδ' εισφορων ουδε πενιας ουδε πολεμων η πολις εγεμεν, αλλα και προς αλληλους ησυχιαν ειχον και προς τους αλλους απαντας ειρηνην ηγον. παρειχον γαρ σφας αυτους τοις μεν ελλησιν πιστους, τοις δε βαρβαροις φοβερους. τους μεν γαρ σεσωκοτες ησαν, παρα δε των δικην τηλικαυτην ειληφοτες ωστ' αγαπαν εκεινους ει μηδεν ετι πασχοιεν. τοιγαρτοι δια ταυτα μετα τοσαυτης ασφαλειας διηγον ωστε καλλιους ειναι και πολυτελεστερας τας οικησεις και τας κατασκευας τας επι των αγρων η τας εντος τειχους, και πολλους των πολιτων μηδ' εις τας εορτας εις αστυ καταβαινειν, αλλ' αιρεισθαι μενειν επι τοις ιδιοις αγαθοις μαλλον η των κοινων απολαυειν. ουδε γαρ τα περι τας θεωριας, ων ενεκ' αν τις ηλθεν, ασελγως ουδ' υπερηφανως, αλλα νουν εχοντως εποιουν. ου γαρ εκ των πομπων ουδ' εκ των περι τας χορηγιας φιλονικιων ουδ' εκ των τοιουτων αλαζονειων την ευδαιμονιαν εδοκιμαζον, αλλ' εκ του σωφρονως οικειν και του βιου του καθ' ημεραν και του μηδενα των πολιτων απορειν των επιτηδειων. εξ ωνπερ χρη κρινειν τους ως αληθως ευ πραττοντας και μη φορτικως πολιτευομενους: επει νυν γε τις ουκ αν επι τοις γιγνομενοις των ευ φρονουντων αλγησειεν, οταν ιδηι πολλους των πολιτων αυτους μεν περι των αναγκαιων, ειθ' εξουσιν ειτε μη, προ των δικαστηριων κληρουμενους, των δ' ελληνων τους ελαυνειν τας ναυς βουλομενους τρεφειν αξιουντας, και χορευοντας μεν εν χρυσοις ιματιοις, χειμαζοντας δ' εν τοιουτοις εν οις ου βουλομαι λεγειν, και τοιαυτας αλλας εναντιωσεις περι την διοικησιν γιγνομενας, αι μεγαλην αισχυνην τηι πολει ποιουσιν; ων ουδεν ην επ' εκεινης της βουλης: απηλλαξε γαρ τους μεν πενητας των αποριων ταις εργασιαις και ταις παρα των εχοντων ωφελειαις, τους δε νεωτερους των ακολασιων τοις επιτηδευμασιν και ταις αυτων επιμελειαις, τους δε πολιτευομενους των πλεονεξιων ταις τιμωριαις και τωι μη λανθανειν τους αδικουντας, τους δε πρεσβυτερους των αθυμιων ταις τιμαις ταις πολιτικαις και ταις παρα των νεωτερων θεραπειαις. καιτοι πως αν γενοιτο ταυτης πλειονος αξια πολιτεια, της ουτω καλως απαντων των πραγματων επιμεληθεισης; περι μεν ουν των ποτε καθεστωτων τα μεν πλειστα διεληλυθαμεν: οσα δε παραλελοιπαμεν, εκ των ειρημενων, οτι κακεινα τον αυτον τροπον ειχεν τουτοις, ραιδιον εστιν καταμαθειν. ηδη δε τινες ακουσαντες μου ταυτα διεξιοντος επηινεσαν μεν ως οιον τε μαλιστα και τους προγονους εμακαρισαν, οτι τον τροπον τουτον την πολιν διωικουν, ου μην υμας γ' ωιοντο πεισθησεσθαι χρησθαι τουτοις, αλλ' αιρησεσθαι δια την συνηθειαν εν τοις καθεστηκοσι πραγμασι κακοπαθειν μαλλον η μετα πολιτειας ακριβεστερας αμεινον τον βιον διαγειν. ειναι δ' εφασαν εμοι και κινδυνον μη τα βελτιστα συμβουλευων μισοδημος ειναι δοξω και την πολιν ζητειν εις ολιγαρχιαν εμβαλειν. εγω δ' ει μεν περι πραγματων αγνοουμενων και μη κοινων τους λογους εποιουμην και περι τουτων εκελευον υμας ελεσθαι συνεδρους η συγγραφεας, δι' ων ο δημος κατελυθη το προτερον, εικοτως αν ειχον ταυτην την αιτιαν. νυν δ' ουδεν ειρηκα τοιουτον, αλλα διειλεγμαι περι διοικησεως ουκ αποκεκρυμμενης, αλλα πασι φανερας, ην παντες ιστε και πατριαν ημιν ουσαν και πλειστων αγαθων και τηι πολει και τοις αλλοις ελλησιν αιτιαν γεγενημενην, προς δε τουτοις υπο τοιουτων ανδρων νομοθετηθεισαν και κατασταθεισαν, ους ουδεις οστις ουκ αν ομολογησειε δημοτικωτατους γεγενησθαι των πολιτων. ωστε παντων αν μοι συμβαιη δεινοτατον, ει τοιαυτην πολιτειαν εισηγουμενος νεωτερων δοξαιμι πραγματων επιθυμειν. επειτα κακειθεν ραιδιον γνωναι την εμην διανοιαν: εν γαρ τοις πλειστοις των λογων των ειρημενων υπ' εμου φανησομαι ταις μεν ολιγαρχιαις και ταις πλεονεξιαις επιτιμων, τας δ' ισοτητας και τας δημοκρατιας επαινων, ου πασας, αλλα τας καλως καθεστηκυιας, ουδ' ως ετυχον, αλλα δικαιως και λογον εχοντως. οιδα γαρ τους τε προγονους τους ημετερους εν ταυτηι τηι καταστασει πολυ των αλλων διενεγκοντας και λακεδαιμονιους δια τουτο καλλιστα πολιτευομενους, οτι μαλιστα δημοκρατουμενοι τυγχανουσιν. εν γαρ τηι των αρχοντων αιρεσει και τωι βιωι τωι καθ' ημεραν και τοις αλλοις επιτηδευμασιν ιδοιμεν αν παρ' αυτοις τας ισοτητας και τας ομοιοτητας μαλλον η παρα τοις αλλοις ισχυουσας: οις αι μεν ολιγαρχιαι πολεμουσιν, οι δε καλως δημοκρατουμενοι χρωμενοι διατελουσιν. των τοινυν αλλων πολεων ταις επιφανεσταταις και μεγισταις, ην εξεταζειν βουληθωμεν, ευρησομεν τας δημοκρατιας μαλλον η τας ολιγαρχιας συμφερουσας: επει και την ημετεραν πολιτειαν, ηι παντες επιτιμωσιν, ην παραβαλωμεν αυτην μη προς την υπ' εμου ρηθεισαν, αλλα προς την υπο των τριακοντα καταστασαν, ουδεις οστις ουκ αν θεοποιητον ειναι νομισειεν. βουλομαι δ', ει και τινες με φησουσιν εξω της υποθεσεως λεγειν, δηλωσαι και διελθειν οσον αυτη της τοτε διηνεγκεν, ινα μηδεις οιηται με τα μεν αμαρτηματα του δημου λιαν ακριβως εξεταζειν, ει δε τι καλον η σεμνον διαπεπρακται, ταυτα δε παραλειπειν. εσται δ' ο λογος ουτε μακρος ουτ' ανωφελης τοις ακουουσιν. επειδη γαρ τας ναυς τας περι ελλησποντον απωλεσαμεν και ταις συμφοραις εκειναις η πολις περιεπεσεν, τις ουκ οιδε των πρεσβυτερων τους μεν δημοτικους καλουμενους ετοιμους οντας οτιουν πασχειν υπερ του μη ποιειν το προσταττομενον και δεινον ηγουμενους ει τις οψεται την πολιν την των ελληνων αρξασαν, ταυτην υφ' ετεροις ουσαν, τους δε της ολιγαρχιας επιθυμησαντας ετοιμως και τα τειχη καθαιρουντας και την δουλειαν υπομενοντας; και τοτε μεν, οτε το πληθος ην κυριον των πραγματων, ημας τας των αλλων ακροπολεις φρουρουντας, επειδη δ' οι τριακοντα παρελαβον την πολιτειαν, τους πολεμιους την ημετεραν εχοντας; και κατα μεν εκεινον τον χρονον δεσποτας ημων οντας λακεδαιμονιους, επειδη δ' οι φευγοντες κατελθοντες πολεμειν υπερ της ελευθεριας ετολμησαν και κονων ναυμαχων ενικησεν, πρεσβεις ελθοντας παρ' αυτων και διδοντας τηι πολει την αρχην την της θαλαττης; και μεν δη και ταδε τις ου μνημονευει των ηλικιωτων των εμων, την μεν δημοκρατιαν ουτω κοσμησασαν την πολιν και τοις ιεροις και τοις οσιοις ωστ' ετι και νυν τους αφικνουμενους νομιζειν αυτην αξιαν ειναι μη μονον των ελληνων αρχειν, αλλα και των αλλων απαντων, τους δε τριακοντα των μεν αμελησαντας, τα δε συλησαντας, τους δε νεωσοικους επι καθαιρεσει τριων ταλαντων αποδομενους, εις ους η πολις ανηλωσεν ουκ ελαττω χιλιων ταλαντων; αλλα μην ουδε την πραοτητα δικαιως αν τις επαινεσειεν την εκεινων μαλλον η την της δημοκρατιας. οι μεν γαρ ψηφισματι παραλαβοντες την πολιν πεντακοσιους μεν και χιλιους των πολιτων ακριτους απεκτειναν, εις δε τον πειραια φυγειν πλειους η πεντακισχιλιους ηναγκασαν: οι δε κρατησαντες και μεθ' οπλων κατιοντες, αυτους τους αιτιωτατους των κακων ανελοντες, ουτω τα προς τους αλλους καλως και νομιμως διωικησαν ωστε μηδεν ελαττον εχειν τους εκβαλοντας των κατελθοντων. ο δε παντων καλλιστον και μεγιστον τεκμηριον της επιεικειας του δημου: δανεισαμενων γαρ των εν αστει μειναντων εκατον ταλαντα παρα λακεδαιμονιων εις την πολιορκιαν των τον πειραια κατασχοντων, εκκλησιας γενομενης περι αποδοσεως των χρηματων, και λεγοντων πολλων ως δικαιον εστιν διαλυειν τα προς λακεδαιμονιους μη τους πολιορκουμενους, αλλα τους δανεισαμενους, εδοξεν τωι δημωι κοινην ποιησασθαι την αποδοσιν. και γαρ τοι δια ταυτην την γνωμην εις τοιαυτην ημας ομονοιαν κατεστησαν και τοσουτον επιδουναι την πολιν εποιησαν ωστε λακεδαιμονιους, τους επι της ολιγαρχιας ολιγου δειν καθ' εκαστην την ημεραν προσταττοντας ημιν, ελθειν επι της δημοκρατιας ικετευσοντας και δεησομενους μη περιιδειν αυτους αναστατους γενομενους. το δ' ουν κεφαλαιον της εκατερων διανοιας τοιουτον ην: οι μεν γαρ ηξιουν των μεν πολιτων αρχειν, τοις δε πολεμιοις δουλευειν, οι δε των μεν αλλων αρχειν, τοις δε πολιταις ισον εχειν. ταυτα δε διηλθον δυοιν ενεκα, πρωτον μεν εμαυτον επιδειξαι βουλομενος ουκ ολιγαρχιων ουδε πλεονεξιων, αλλα δικαιας και κοσμιας επιθυμουντα πολιτειας, επειτα τας δημοκρατιας τας τε κακως καθεστηκυιας ελαττονων συμφορων αιτιας γιγνομενας, τας τε καλως πολιτευομενας προεχουσας τωι δικαιοτερας ειναι και κοινοτερας και τοις χρωμενοις ηδιους. ταχ' ουν αν τις θαυμασειεν, τι βουλομενος αντι της πολιτειας της ουτω πολλα και καλα διαπεπραγμενης ετεραν υμας πειθω μεταλαβειν, και τινος ενεκα νυν μεν ουτω καλως εγκεκωμιακα την δημοκρατιαν, οταν δε τυχω, παλιν μεταβαλων επιτιμω και κατηγορω των καθεστωτων. εγω δε και των ιδιωτων τους ολιγα μεν κατορθουντας, πολλα δ' εξαμαρτανοντας μεμφομαι και νομιζω φαυλοτερους ειναι του δεοντος, και προς γε τουτοις τους γεγονοτας εκ καλων καγαθων ανδρων, και μικρωι μεν οντας επιεικεστερους των υπερβαλλοντων ταις πονηριαις, πολυ δε χειρους των πατερων, λοιδορω, και συμβουλευσαιμ' αν αυτοις παυσασθαι τοιουτοις ουσιν. την αυτην ουν γνωμην εχω και περι των κοινων: ηγουμαι γαρ δειν ημας ου μεγα φρονειν, ουδ' αγαπαν ει κακοδαιμονησαντων και μανεντων ανθρωπων νομιμωτεροι γεγοναμεν, αλλα πολυ μαλλον αγανακτειν και βαρεως φερειν ει χειρους των προγονων τυγχανοιμεν οντες: προς γαρ την εκεινων αρετην, αλλ' ου προς την των τριακοντα πονηριαν αμιλλητεον ημιν εστιν, αλλως τε και προσηκον ημιν βελτιστοις απαντων ανθρωπων ειναι. και τουτον ειρηκα τον λογον ου νυν πρωτον, αλλα πολλακις ηδη και προς πολλους. επισταμαι γαρ εν μεν τοις αλλοις τοποις φυσεις εγγιγνομενας καρπων και δενδρων και ζωιων ιδιας εν εκαστοις και πολυ των αλλων διαφερουσας, την δ' ημετεραν χωραν ανδρας φερειν και τρεφειν δυναμενην ου μονον προς τας τεχνας και τας πραξεις και τους λογους ευφυεστατους, αλλα και προς ανδρειαν και προς αρετην πολυ διαφεροντας. τεκμαιρεσθαι δε δικαιον εστιν τοις τε παλαιοις αγωσιν, ους εποιησαντο προς αμαζονας και θραικας και πελοποννησιους απαντας, και τοις κινδυνοις τοις περι τα περσικα γενομενοις, εν οις και μονοι και μετα πελοποννησιων, και πεζομαχουντες και ναυμαχουντες, νικησαντες τους βαρβαρους αριστειων ηξιωθησαν: ων ουδεν αν επραξαν, ει μη πολυ την φυσιν διηνεγκαν. και μηδεις οιεσθω ταυτην την ευλογιαν ημιν προσηκειν τοις νυν πολιτευομενοις, αλλα πολυ τουναντιον. εισιν γαρ οι τοιουτοι των λογων επαινος μεν των αξιους σφας αυτους της των προγονων αρετης παρεχοντων, κατηγορια δε των τας ευγενειας ταις αυτων ραιθυμιαις και κακιαις καταισχυνοντων. οπερ ημεις ποιουμεν: ειρησεται γαρ ταληθες. τοιαυτης γαρ ημιν της φυσεως υπαρχουσης ου διεφυλαξαμεν αυτην, αλλ' εμπεπτωκαμεν εις ανοιαν και ταραχην και πονηρων πραγματων επιθυμιαν. αλλα γαρ ην επακολουθω τοις ενουσιν επιτιμησαι και κατηγορησαι των ενεστωτων πραγματων, δεδοικα μη πορρω λιαν της υποθεσεως αποπλανηθω. περι μεν ουν τουτων και προτερον ειρηκαμεν και παλιν ερουμεν, ην μη πεισωμεν υμας παυσασθαι τοιαυτ' εξαμαρτανοντας: περι δ' ων εξ αρχης τον λογον κατεστησαμην, βραχεα διαλεχθεις παραχωρω τοις βουλομενοις ετι συμβουλευειν περι τουτων. ημεις γαρ ην μεν ουτως οικωμεν την πολιν ωσπερ νυν, ουκ εστιν οπως ου και βουλευσομεθα και πολεμησομεν και βιωσομεθα και σχεδον απαντα και πεισομεθα και πραξομεν απερ εν τε τωι παροντι καιρωι και τοις παρελθουσι χρονοις: ην δε μεταβαλωμεν την πολιτειαν, δηλον οτι κατα τον αυτον λογον, οια περ ην τοις προγονοις τα πραγματα, τοιαυτ' εσται και περι ημας: αναγκη γαρ εκ των αυτων πολιτευματων και τας πραξεις ομοιας αει και παραπλησιας αποβαινειν. δει δε τας μεγιστας αυτων παρ' αλληλας θεντας βουλευσασθαι, ποτερας ημιν αιρετεον εστιν. και πρωτον μεν σκεψωμεθα τους ελληνας και τους βαρβαρους, πως προς εκεινην την πολιτειαν διεκειντο και πως νυν εχουσι προς ημας. ου γαρ ελαχιστον μερος τα γενη ταυτα συμβαλλεται προς ευδαιμονιαν, οταν εχηι κατα τροπον ημιν. οι μεν τοινυν ελληνες ουτως επιστευον τοις κατ' εκεινον τον χρονον πολιτευομενοις ωστε τους πλειστους αυτων εκοντας εγχειρισαι τηι πολει σφας αυτους: οι δε βαρβαροι τοσουτον απειχον του πολυπραγμονειν περι των ελληνικων πραγματων ωστ' ουτε μακροις πλοιοις επι ταδε φασηλιδος επλεον ουτε στρατοπεδοις εντος αλυος ποταμου κατεβαινον, αλλα πολλην ησυχιαν ηγον. νυν δ' εις τουτο τα πραγματα περιεστηκεν, ωσθ' οι μεν μισουσι την πολιν, οι δε καταφρονουσιν ημων. και περι μεν του μισους των ελληνων αυτων ακηκοατε των στρατηγων: ως δε βασιλευς εχει προς ημας, εκ των επιστολων ων επεμψεν, εδηλωσεν. ετι δε προς τουτοις υπο μεν εκεινης της ευταξιας ουτως επαιδευθησαν οι πολιται προς αρετην, ωστε σφας μεν αυτους μη λυπειν, τους δ' εις την χωραν εμβαλλοντας απαντας μαχομενοι νικαν. ημεις δε τουναντιον: αλληλοις μεν γαρ κακα παρεχοντες ουδεμιαν ημεραν διαλειπομεν, των δε περι τον πολεμον ουτω κατημεληκαμεν, ωστ' ουδ' εις τας εξετασεις ιεναι τολμωμεν ην μη λαμβανωμεν αργυριον. το δε μεγιστον: τοτε μεν ουδεις ην των πολιτων ενδεης των αναγκαιων, ουδε προσαιτων τους εντυγχανοντας την πολιν κατηισχυνεν, νυν δε πλειους εισιν οι σπανιζοντες των εχοντων: οις αξιον εστιν πολλην συγγνωμην εχειν, ει μηδεν των κοινων φροντιζουσιν, αλλα τουτο σκοπουσιν οποθεν την αει παρουσαν ημεραν διαξουσιν. εγω μεν ουν ηγουμενος, ην μιμησωμεθα τους προγονους, και των κακων ημας τουτων απαλλαγησεσθαι και σωτηρας ου μονον της πολεως, αλλα και των ελληνων απαντων γενησεσθαι, την τε προσοδον εποιησαμην και τους λογους ειρηκα τουτους: υμεις δε παντα λογισαμενοι ταυτα χειροτονειθ' ο τι αν υμιν δοκηι μαλιστα συμφερειν τηι πολει. [19] {Work} {περι τησ αντιδοσεωσ} ει μεν ομοιος ην ο λογος ο μελλων αναγνωσθησεσθαι τοις η προς τους αγωνας η προς τας επιδειξεις γιγνομενοις, ουδεν αν οιμαι προδιαλεχθηναι περι αυτου: νυν δε δια την καινοτητα και την διαφοραν αναγκαιον εστιν προειπειν τας αιτιας δι' ας ουτως ανομοιον αυτον οντα τοις αλλοις γραφειν προειλομην: μη γαρ τουτων δηλωθεισων πολλοις αν ισως ατοπος ειναι δοξειεν. εγω γαρ ειδως ενιους των σοφιστων βλασφημουντας περι της εμης διατριβης και λεγοντας ως εστιν περι δικογραφιαν, και παραπλησιον ποιουντας ωσπερ αν ει τις φειδιαν τον το της αθηνας εδος εργασαμενον τολμωιη καλειν κοροπλαθον, η ζευξιν και παρρασιον την αυτην εχειν φαιη τεχνην τοις τα πινακια γραφουσιν, ομως ουδε πωποτε την μικρολογιαν ταυτην ημυναμην αυτων, ηγουμενος τας μεν εκεινων φλυαριας ουδεμιαν δυναμιν εχειν, αυτος δε πασι τουτο πεποιηκεναι φανερον, οτι προηιρημαι και λεγειν και γραφειν ου περι των ιδιων συμβολαιων, αλλ' υπερ τηλικουτων το μεγεθος και τοιουτων πραγματων, υπερ ων ουδεις αν αλλος επιχειρησειεν πλην των εμοι πεπλησιακοτων η των τουτους μιμεισθαι βουλομενων. μεχρι μεν ουν πορρω της ηλικιας ωιμην και δια την προαιρεσιν ταυτην και δια την αλλην απραγμοσυνην επιεικως εχειν προς απαντας τους ιδιωτας: ηδη δ' υπογυιου μοι της του βιου τελευτης ουσης, αντιδοσεως γενομενης περι τριηραρχιας και περι ταυτης αγωνος, εγνων και τουτων τινας ουχ ουτω προς με διακειμενους ωσπερ ηλπιζον, αλλα τους μεν πολυ διεψευσμενους των εμων επιτηδευματων και ρεποντας επι το πειθεσθαι τοις ανεπιτηδειον τι λεγουσιν, τους δε σαφως μεν ειδοτας περι α τυγχανω διατριβων, φθονουντας δε και ταυτον πεπονθοτας τοις σοφισταις και χαιροντας επι τοις ψευδη περι μου δοξαν εχουσιν. εδηλωσαν δ' ουτω διακειμενοι: του γαρ αντιδικου περι μεν ων η κρισις ην ουδεν λεγοντος δικαιον, διαβαλλοντος δε την των λογων των εμων δυναμιν και καταλαζονευομενου περι τε του πλουτου και του πληθους των μαθητων, εγνωσαν εμην ειναι την λειτουργιαν. την μεν ουν δαπανην ουτως ηνεγκαμεν, ωσπερ προσηκει τους μητε λιαν υπο των τοιουτων εκταραττομενους μητε πανταπασιν ασωτως μηδ' ολιγωρως προς χρηματα διακειμενους. ηισθημενος δ' ωσπερ ειπον, πλειους οντας ων ωιμην τους ουκ ορθως περι μου γιγνωσκοντας, ενεθυμουμην πως αν δηλωσαιμι και τουτοις και τοις επιγιγνομενοις και τον τροπον ον εχω, και τον βιον ον ζω, και την παιδειαν περι ην διατριβω, και μη περιιδοιμι περι των τοιουτων ακριτον εμαυτον οντα, μηδ' επι τοις βλασφημειν ειθισμενοις ωσπερ νυν γενομενον: σκοπουμενος ουν ευρισκον ουδαμως αν αλλως τουτο διαπραξαμενος, πλην ει γραφειη λογος ωσπερ εικων της εμης διανοιας και των αλλων των [εμοι] βεβιωμενων: δια τουτου γαρ ηλπιζον και τα περι εμε μαλιστα γνωσθησεσθαι και τον αυτον τουτον μνημειον μου καταλειφθησεσθαι πολυ καλλιον των χαλκων αναθηματων. ει μεν ουν επαινειν εμαυτον επιχειροιην, εωρων ουτε περιλαβειν απαντα περι ων διελθειν προηιρουμην οιος τε γενησομενος, ουτ' επιχαριτως ουδ' ανεπιφθονως ειπειν περι αυτων δυνησομενος: ει δ' υποθειμην αγωνα μεν και κινδυνον τινα περι εμε γιγνομενον, συκοφαντην δ' οντα τον γεγραμμενον και τον πραγματα μοι παρεχοντα, κακεινον μεν ταις διαβολαις χρωμενον ταις επι της αντιδοσεως ρηθεισαις, εμαυτον δ' εν απολογιας σχηματι τους λογους ποιουμενον, ουτως αν εκγενεσθαι μοι μαλιστα διαλεχθηναι περι απαντων ων τυγχανω βουλομενος. ταυτα δε διανοηθεις εγραφον τον λογον τουτον, ουκ ακμαζων, αλλ' ετη γεγονως δυο και ογδοηκοντα. διοπερ χρη συγγνωμην εχειν, ην μαλακωτερος ων φαινηται των παρ' εμου προτερον εκδεδομενων. και γαρ ουδε ραιδιος ην ουδ' απλους, αλλα πολλην εχων πραγματειαν. εστιν γαρ των γεγραμμενων ενια μεν εν δικαστηριωι πρεποντα ρηθηναι, τα δε προς μεν τους τοιουτους αγωνας ουχ αρμοττοντα, περι δε φιλοσοφιας πεπαρρησιασμενα και δεδηλωκοτα την δυναμιν αυτης: εστιν δε τι και τοιουτον, ο των νεωτερων τοις επι τα μαθηματα και την παιδειαν ορμωσιν ακουσασιν αν συνενεγκοι, πολλα δε και των υπ' εμου παλαι γεγραμμενων εγκαταμεμιγμενα τοις νυν λεγομενοις, ουκ αλογως ουδ' ακαιρως, αλλα προσηκοντως τοις υποκειμενοις. τοσουτον ουν μηκος λογου συνιδειν και τοσαυτας ιδεας και τοσουτον αλληλων αφεστωσας συναρμοσαι και συναγαγειν και τας επιφερομενας οικειωσαι ταις προειρημεναις και πασας ποιησαι σφισιν αυταις ομολογουμενας ου πανυ μικρον ην εργον. ομως δ' ουκ απεστην, καιπερ τηλικουτος ων, πριν αυτον απετελεσα, μετα πολλης μεν αληθειας ειρημενον, τα δ' αλλα τοιουτον οιος αν ειναι δοξηι τοις ακροωμενοις. χρη δε τους διεξιοντας αυτον πρωτον μεν ως οντος μικτου του λογου και προς απασας τας υποθεσεις ταυτας γεγραμμενου ποιεισθαι την ακροασιν, επειτα προσεχειν τον νουν ετι μαλλον τοις λεγεσθαι μελλουσιν η τοις ηδη προειρημενοις, προς δε τουτοις μη ζητειν ευθυς επελθοντας ολον αυτον διελθειν, αλλα τοσουτον μερος οσον μη λυπησει τους παροντας. ην γαρ εμμεινητε τουτοις, μαλλον δυνησεσθε κατιδειν ει τι τυγχανομεν λεγοντες αξιον ημων αυτων. α μεν ουν αναγκαιον ην προειπειν, ταυτ' εστιν: ηδη δ' αναγιγνωσκετε την απολογιαν την προσποιουμενην μεν περι κρισεως γεγραφθαι, βουλομενην δε περι εμου δηλωσαι την αληθειαν, και τους μεν αγνοουντας ειδεναι ποιησαι, τους δε φθονουντας ετι μαλλον υπο της νοσου ταυτης λυπεισθαι: μειζω γαρ δικην ουκ αν δυναιμην λαβειν παρ' αυτων. παντων ηγουμαι πονηροτατους ειναι και μεγιστης ζημιας αξιους, οιτινες οις αυτοι τυγχανουσιν οντες ενοχοι, ταυτα των αλλων τολμωσι κατηγορειν, οπερ λυσιμαχος πεποιηκεν. ουτος γαρ αυτος συγγεγραμμενα λεγων περι των εμων συγγραμματων πλειω πεποιηται λογον η περι των αλλων απαντων, ομοιον εργαζομενος ωσπερ αν ει τις ιεροσυλιας ετερον διωκων αυτος τα των θεων εν τοιν χεροιν εχων φανειη. προ πολλου δ' αν εποιησαμην ουτως αυτον νομιζειν ειναι με δεινον ωσπερ εν υμιν ειρηκεν: ου γαρ αν ποτε μοι πραγματα παρεχειν επεχειρησεν. νυν δε λεγει μεν ως εγω τους ηττους λογους κρειττους δυναμαι ποιειν, τοσουτον δε μου καταπεφρονηκεν ωστ' αυτος ψευδομενος εμου ταληθη λεγοντος ελπιζει ραιδιως επικρατησειν. ουτω δε μοι δυσκολως απαντα συμβεβηκεν ωσθ' οι μεν αλλοι τοις λογοις διαλυονται τας διαβολας, εμου δε λυσιμαχος αυτους τους λογους μαλιστα διαβεβληκεν ιν', ην μεν ικανως δοξω λεγειν, ενοχος ων φανω τοις υπο τουτου περι της δεινοτητος της εμης προειρημενοις, ην δ' ενδεεστερον τυχω διαλεχθεις ων ουτος υμας προσδοκαν πεποιηκεν, τας πραξεις ηγησησθε μου χειρους ειναι. δεομαι ουν υμων μητε πιστευειν πω μητ' απιστειν τοις ειρημενοις, πριν αν δια τελους ακουσητε και τα παρ' ημων, ενθυμουμενους οτι μηδεν αν εδει διδοσθαι τοις φευγουσιν απολογιαν ειπερ οιον τ' ην εκ των του διωκοντος λογων εψηφισθαι τα δικαια. νυν δ' ει μεν ευ τυγχανει κατηγορηκως η κακως, ουδεις αν των παροντων αγνοησειεν: ει δ' αληθεσι κεχρηται τοις λογοις, ουκετι τουτο τοις κρινουσι γνωναι ραιδιον εξ ων ο προτερος ειρηκεν, αλλ' αγαπητον ην εξ αμφοτερων των λογων εκλαβειν δυνηθωσιν το δικαιον. ου θαυμαζω δε των πλειω χρονον διατριβοντων επι ταις των εξαπατωντων κατηγοριαις η ταις υπερ αυτων απολογιαις, ουδε των λεγοντων ως εστι μεγιστον κακον διαβολη: τι γαρ αν γενοιτο ταυτης κακουργοτερον, η ποιει τους μεν ψευδομενους ευδοκιμειν, τους δε μηδεν ημαρτηκοτας δοκειν αδικειν, τους δε δικαζοντας επιορκειν, ολως δε την μεν αληθειαν αφανιζει, ψευδη δε δοξαν παραστησασα τοις ακουουσιν ον αν τυχηι των πολιτων αδικως απολλυσιν; α φυλακτεον εστιν, οπως μηδεν υμιν συμβησεται τοιουτον, μηδ' α τοις αλλοις αν επιτιμησετε, τουτοις αυτοι φανησεσθε περιπιπτοντες. οιμαι δ' υμας ουκ αγνοειν οτι τηι πολει πολλακις ουτως ηδη μετεμελησεν των κρισεων των μετ' οργης και μη μετ' ελεγχου γενομενων ωστ' ου πολυν χρονον διαλιπουσα παρα μεν των εξαπατησαντων δικην λαβειν επεθυμησεν, τους δε διαβληθεντας ηδεως αν ειδεν αμεινον η προτερον πραττοντας. ων χρη μεμνημενους μη προπετως πιστευειν τοις των κατηγορων λογοις, μηδε μετα θορυβου και χαλεποτητος ακροασθαι των απολογουμενων. και γαρ αισχρον επι μεν των αλλων πραγματων ελεημονεστατους ομολογεισθαι και πραοτατους απαντων ειναι των ελληνων, επι δε τοις αγωσι τοις ενθαδε γιγνομενοις ταναντια τηι δοξηι ταυτηι φαινεσθαι πραττοντας: και παρ' ετεροις μεν, επειδαν περι ψυχης ανθρωπου δικαζωσιν, μερος τι των ψηφων υποβαλλεσθαι τοις φευγουσιν, παρ' υμιν δε μηδε των ισων τυγχανειν τους κινδυνευοντας τοις συκοφαντουσιν, αλλ' ομνυναι μεν καθ' εκαστον τον ενιαυτον η μην ομοιως ακροασεσθαι των κατηγορουντων και των απο λογουμενων, τοσουτον δε το μεταξυ ποιειν ωστε των μεν αιτιωμενων ο τι αν λεγωσιν αποδεχεσθαι, των δε τουτους εξελεγχειν πειρωμενων ενιοτε μηδε την φωνην ακουοντας ανεχεσθαι, και νομιζειν μεν αοικητους ειναι ταυτας των πολεων εν αις ακριτοι τινες απολλυνται των πολιτων, αγνοειν δ' οτι τουτο ποιουσιν οι μη κοινην την ευνοιαν τοις αγωνιζομενοις παρεχοντες. ο δε παντων δεινοτατον, οταν τις αυτος μεν κινδυνευων κατηγορηι των διαβαλλοντων, ετερωι δε δικαζων μη την αυτην εχηι γνωμην περι αυτων. καιτοι χρη τους νουν εχοντας τοιουτους ειναι κριτας τοις αλλοις, οιων περ αν αυτοι τυγχανειν αξιωσειαν, λογιζομενους οτι δια τους συκοφαντειν τολμωντας αδηλον οστις εις κινδυνον καταστας αναγκασθησεται λεγειν απερ εγω νυν προς τους μελλοντας περι αυτου την ψηφον διοισειν. ου γαρ δη τωι γε κοσμιως ζην αξιον πιστευειν ως αδεως εξεσται την πολιν οικειν: οι γαρ προηιρημενοι των μεν ιδιων αμελειν, τοις δ' αλλοτριοις επιβουλευειν, ου των μεν σωφρονως πολιτευομενων απεχονται, τους δε κακον τι δρωντας εις υμας εισαγουσιν, αλλ' εν τοις μηδεν αδικουσιν επιδειξαμενοι τας αυτων δυναμεις παρα των φανερως εξημαρτηκοτων πλεον λαμβανουσιν αργυριον. απερ λυσιμαχος διανοηθεις εις τουτονι τον κινδυνον με κατεστησεν, ηγουμενος τον αγωνα τον προς εμε παρ' ετερων αυτωι χρηματισμον ποιησειν, και προσδοκων, ην εμου περιγενηται τοις λογοις, ον φησι διδασκαλον ειναι των αλλων, ανυποστατον την αυτου δυναμιν απασιν ειναι δοξειν. ελπιζει δε ραιδιως τουτο ποιησειν: οραι γαρ υμας μεν λιαν ταχεως αποδεχομενους τας αιτιας και τας διαβολας, εμε δ' υπερ αυτων ου δυνησομενον αξιως της δοξης απολογησασθαι και δια το γηρας και δια την απειριαν των τοιουτων αγωνων. ουτω γαρ βεβιωκα τον παρελθοντα χρονον ωστε μηδενα μοι πωποτε μητ' εν ολιγαρχιαι μητ' εν δημοκρατιαι μηθ' υβριν μητ' αδικιαν εγκαλεσαι, μηδ' ειναι μητε διαιτητην μητε δικαστην οστις περι των εμοι πεπραγμενων φανησεται γεγενημενος: ηπισταμην γαρ αυτος μεν εις τους αλλους μηδεν εξαμαρτανειν, αδικουμενος δε μη μετα δικαστηριου ποιεισθαι τας τιμωριας, αλλ' εν τοις φιλοις τοις εκεινων διαλυεσθαι περι των αμφισβητουμενων. ων ουδεν μοι πλεον γεγονεν, αλλ' ανεγκλητει μεχρι ταυτησι της ηλικιας βεβιωκως εις τον αυτον καθεστηκα κινδυνον εις ονπερ αν ει παντας ετυγχανον ηδικηκως. ου μην πανταπασιν αθυμω δια το μεγεθος του τιμηματος, αλλ' ανπερ εθελησητε μετ' ευνοιας ακροασασθαι, πολλας ελπιδας εχω τους μεν διεψευσμενους των εμων επιτηδευματων και πεπεισμενους υπο των βουλομενων βλασφημειν ταχεως μεταπεισθησεσθαι περι αυτων, τους δε τοιουτον ειναι με νομιζοντας οιοσπερ ειμι, βεβαιοτερον ετι ταυτην εξειν την διανοιαν. ινα δε μη λιαν ενοχλω πολλα προ του πραγματος λεγων, αφεμενος τουτων, περι ων οισετε την ψηφον, ηδη πειρασομαι διδασκειν υμας. και μοι την γραφην αναγνωθι. {γραφη.} εκ μεν τοινυν της γραφης πειραται με διαβαλλειν ο κατηγορος, ως διαφθειρω τους νεωτερους λεγειν διδασκων και παρα το δικαιον εν τοις αγωσι πλεονεκτειν, εκ δε των αλλων λογων ποιει με τηλικουτον οσος ουδεις πωποτε γεγονεν ουτε των περι τα δικαστηρια καλινδουμενων ουτε των περι την φιλοσοφιαν διατριψαντων: ου γαρ μονον ιδιωτας φησι μου γεγενησθαι μαθητας, αλλα και ρητορας και στρατηγους και βασιλεας και τυραννους, και χρηματα παρ' αυτων παμπληθη τα μεν ειληφεναι, τα δ' ετι και νυν λαμβανειν. τουτον δε τον τροπον πεποιηται την κατηγοριαν, ηγουμενος εκ μεν ων καταλαζονευεται περι μου και του πλουτου και του πληθους των μαθητων φθονον απασι τοις ακουουσιν εμποιησειν, εκ δε της περι τα δικαστηρια πραγματειας εις οργην και μισος υμας καταστησειν: απερ οταν παθωσιν οι κρινοντες, χαλεπωτατοι τοις αγωνιζομενοις εισιν. ως ουν τα μεν μειζω του προσηκοντος ειρηκεν, τα δ' ολως ψευδεται, ραιδιως οιμαι φανερον ποιησειν. αξιω δ' υμας τοις μεν λογοις οις προτερον ακηκοατε περι μου των βλασφημειν και διαβαλλειν βουλομενων μη προσεχειν τον νουν, μηδε πιστευειν τοις μητε μετ' ελεγχου μητε μετα κρισεως ειρημενοις, μηδε ταις δοξαις χρησθαι ταις αδικως υπ' εκεινων υμιν εγγεγενημεναις, αλλ' οποιος τις αν εκ της κατηγοριας της νυν και της απολογιας φαινωμαι, τοιουτον ειναι με νομιζειν: ουτω γαρ γιγνωσκοντες αυτοι τε δοξετε καλως κρινειν και νομιμως, εγω τε τευξομαι παντων των δικαιων. οτι μεν ουν ουδεις ουθ' υπο της δεινοτητος της εμης ουθ' υπο των συγγραμματων βεβλαπται των πολιτων, τον ενεστωτα κινδυνον ηγουμαι μεγιστον ειναι τεκμηριον. ει γαρ τις ην ηδικημενος, ει και τον αλλον χρονον ησυ χιαν ειχεν, ουκ αν ημελησε του καιρου του παροντος, αλλ' ηλθεν αν ητοι κατηγορησων η καταμαρτυρησων. οπου γαρ ο μηδ' ακηκοως μηδεν πωποτε φλαυρον εις αγωνα με τηλικουτονι κατεστησεν, η που σφοδρ' αν οι κακως πεπονθοτες επειρωντ' αν δικην παρ' εμου λαμβανειν. ου γαρ δη τουτο γ' εστιν ουτ' εικος ουτε δυνατον, εμε μεν περι πολλους ημαρτηκεναι, τους δε ταις συμφοραις δι' εμε περιπεπτωκοτας ησυχιαν εχειν και μη τολμαν εγκαλειν, αλλα πραοτερους εν τοις εμοις ειναι κινδυνοις των μηδεν ηδικημενων, εξον αυτοις δηλωσασιν α πεπονθασιν την μεγιστην παρ' εμου λαβειν τιμωριαν. αλλα γαρ ουτε προτερον ουτε νυν ουδεις μοι φανησεται τοιουτον ουδεν εγκαλεσας. ωστ' ει συγχωρησαιμι τωι κατηγορωι και προσομολογησαιμι παντων ανθρωπων ειναι δεινοτατος και συγγραφευς των λογων των λυπουντων υμας τοιουτος οιος ουδεις αλλος γεγονεν, πολυ αν δικαιοτερον επιεικης ειναι δοκοιην η ζημιωθειην. του μεν γαρ γενεσθαι προεχοντα των αλλων η περι τους λογους η περι τας πραξεις εικοτως αν τις την τυχην αιτιασαιτο, του δε καλως και μετριως κεχρησθαι τηι φυσει δικαιως αν απαντες τον τροπον τον εμον επαινεσειαν. ου μην ουδ' ει ταυτ' εχων περι εμαυτου λεγειν, ουδ' ουτω φανησομαι περι τους λογους τους τοιουτους γεγενημενος. γνωσεσθε δ' εκ των επιτηδευματων των εμων, εξ ωνπερ οιον τ' εστιν ειδεναι την αληθειαν πολυ μαλλον η παρα των διαβαλλοντων. οιμαι γαρ ουδενα τουτ' αγνοειν, οτι παντες ανθρωποι περι τον τοπον τουτον ειωθασιν διατριβειν οθεν αν προελωνται τον βιον ποριζεσθαι. τους μεν τοινυν απο των συμβολαιων των υμετε ρων ζωντας και της περι ταυτα πραγματειας ιδοιτ' αν μονον ουκ εν τοις δικαστηριοις οικουντας, εμε δ' ουδεις πωποθ' εωρακεν ουτ' εν τοις συνεδριοις ουτε περι τας ανακρισεις ουτ' επι τοις δικαστηριοις ουτε προς τοις διαιτηταις, αλλ' ουτως απεχομαι τουτων απαντων ως ουδεις αλλος των πολιτων. επειτ' εκεινους μεν αν ευροιτε παρ' υμιν μονοις χρηματιζεσθαι δυναμενους, ει δ' αλλοσε ποι πλευσειαν, ενδεεις αν οντας των καθ' ημεραν, εμοι δε τας ευποριας, περι ων ουτος μειζονως ειρηκεν, εξωθεν απασας γεγενημενας: ετι δε τοις μεν πλησιαζοντας η τους εν κακοις αυτους οντας η τους ετεροις πραγματα παρεχειν βουλομενους, εμοι δε τους πλειστην σχολην των ελληνων αγοντας. ηκουσατε δε και του κατηγορου λεγοντος οτι παρα νικοκλεους του σαλαμινιων βασιλεως πολλας ελαβον και μεγαλας δωρεας. καιτοι τινι πιστον υμων εστιν ως νικοκλης εδωκε μοι ταυτας ινα δικας μανθανηι λεγειν, ος και τοις αλλοις περι των αμφισβητουμενων ωσπερ δεσποτης εδικαζεν; ωστ' εξ ων αυτος ουτος ειρηκεν, ραιδιον καταμαθειν οτι πορρω των πραγματειων ειμι των περι τα συμβολαια γιγνομενων. αλλα μην κακεινο πασι φανερον εστιν, οτι παμπληθεις εισιν οι παρασκευαζοντες τους λογους τοις εν τοις δικαστηριοις αγωνιζομενοις. τουτων μεν τοινυν τοσουτων οντων ουδεις πωποτε φανησεται μαθητων ηξιωμενος, εγω δε πλειους ειληφως, ως φησιν ο κατηγορος, η συμπαντες οι περι την φιλοσοφιαν [διατριβοντες]. καιτοι πως εικος τους τοσου τον τοις επιτηδευμασιν αλληλων αφεστωτας περι τας αυτας πραξεις ηγεισθαι διατριβειν; εχων δε πολλας ειπειν διαφορας περι του βιου του τ' εμου και των περι τας δικας, εκεινως υμας ηγουμαι ταχιστ' αν αφεσθαι της δοξης ταυτης, ει τις υμιν επιδειξειεν μη τουτων των πραγματων μαθητας μου γιγνομενους ων ο κατηγορος ειρηκεν, μηδε περι τους λογους οντα με δεινον τους περι των ιδιων συμβολαιων. οιμαι γαρ υμας, εξελεγχομενης της αιτιας ης ειχον προτερον, ζητειν ετεραν μεταλαβειν διανοιαν, και ποθειν ακουσαι περι ποιους αλλους λογους γεγενημενος τηλικαυτην δοξαν ελαβον. ει μεν ουν μοι συνοισει κατειποντι την αληθειαν, ουκ οιδα: χαλεπον γαρ στοχαζεσθαι της υμετερας διανοιας: ου μην αλλα παρρησιασομαι γε προς υμας. και γαρ αν αισχυνθειην τους πλησιασαντας, ει, πολλακις ειρηκως οτι δεξαιμην αν απαντας ειδεναι τους πολιτας και τον βιον ον ζω και τους λογους ους λεγω, νυν μη δηλοιην υμιν αυτους, αλλ' αποκρυπτομενος φανειην. ως ουν ακουσομενοι την αληθειαν, ουτω προσεχετε τον νουν. πρωτον μεν ουν εκεινο δει μαθειν υμας, οτι τροποι των λογων εισιν ουκ ελαττους η των μετα μετρου ποιηματων. οι μεν γαρ τα γενη τα των ημιθεων αναζητουντες τον βιον τον αυτων κατετριψαν, οι δε περι τους ποιητας εφιλοσοφησαν, ετεροι δε τας πραξεις τας εν τοις πολεμοις συναγαγειν εβουληθησαν, αλλοι δε τινες περι τας ερωτησεις και τας αποκρισεις γεγονασιν, ους αντιλογικους καλουσιν. ειη δ' αν ου μικρον εργον ει πασας τις τας ιδεας τας των λογων εξαριθμειν επιχειρησειεν: ης δ' ουν εμοι προσηκει, ταυτης μνησθεις εασω τας αλλας. εισιν γαρ τινες οι των μεν προειρημενων ουκ απειρως εχουσιν, γραφειν δε προηιρηνται λογους, ου περι των υμετερων συμβολαιων, αλλ' ελληνικους και πολιτικους και πανηγυρικους, ους απαντες αν φησειαν ομοιοτερους ειναι τοις μετα μουσικης και ρυθμων πεποιημενοις η τοις εν δικαστηριωι λεγομενοις. και γαρ τηι λεξει ποιητικωτεραι και ποικιλωτεραι τας πραξεις δηλουσιν, και τοις ενθυμημασιν ογκωδεστεροις και καινοτεροις χρησθαι ζητουσιν, ετι δε ταις αλλαις ιδεαις επιφανεστεραις και πλειοσιν ολον τον λογον διοικουσιν. ων απαντες μεν ακουοντες χαιρουσιν ουδεν ηττον η των εν τοις μετροις πεποιημενων, πολλοι δε και μαθηται γιγνεσθαι βουλονται, νομιζοντες τους εν τουτοις πρωτευοντας πολυ σοφωτερους και βελτιους και μαλλον ωφελειν δυναμενους ειναι των τας δικας ευ λεγοντων. συνισασι γαρ τους μεν δια πολυπραγμοσυνην εμπειρους των αγωνων γεγενημενους, τους δ' εκ φιλοσοφιας εκεινων των λογων ων αρτι προειπον την δυναμιν ειληφοτας, και τους μεν δικανικους δοκουντας ειναι ταυτην την ημεραν μονην ανεκτους οντας εν ηιπερ αν αγωνιζομενοι τυγχανωσιν, τους δ' εν απασαις ταις ομιλιαις και παρα παντα τον χρονον εντιμους οντας και δοξης επιεικους τυγχανοντας: ετι δε τους μεν, ην οφθωσιν δις η τρις επι των δικαστηριων, μισουμενους και διαβαλλομενους, τους δ' οσωι περ αν πλειοσι και πλεονακις συγγιγνωνται, τοσουτωι μαλλον θαυμαζομενους: προς δε τουτοις τους μεν περι τας δικας δεινους πορρω των λογων εκεινων οντας, τους δ' ει βουλη θειεν ταχεως αν ελειν και τουτους δυνηθεντας. ταυτα λογιζομενοι και πολυ κρειττω νομιζοντες ειναι την αιρεσιν, βουλονται μετασχειν της παιδειας ταυτης, ης ουδ' αν εγω φανειην απεληλαμενος, αλλα πολλωι χαριεστεραν δοξαν ειληφως. περι μεν ουν της εμης ειτε βουλεσθε καλειν δυναμεως ειτε φιλοσοφιας ειτε διατριβης, ακηκοατε πασαν την αληθειαν. βουλομαι δε περι εμαυτου και νομον θειναι χαλεπωτερον η περι των αλλων και λογον ειπειν θρασυτερον η κατα την εμην ηλικιαν: αξιω γαρ ου μονον, ει βλαβεροις χρωμαι τοις λογοις, μηδεμιας συγγνωμης τυγχανειν παρ' υμων, αλλ' ει μη τοιουτοις οιοις ουδεις αλλος, την μεγιστην υποσχειν τιμωριαν. ουχ ουτω δ' αν τολμηραν εποιησαμην την υποσχεσιν, ει μη και δειξειν ημελλον υμιν και ραιδιαν ποιησειν την διαγνωσιν αυτων. εχει γαρ ουτως: εγω καλλιστην ηγουμαι και δικαιοτατην ειναι την τοιαυτην απολογιαν, ητις ειδεναι ποιει τους δικαζοντας ως δυνατον μαλιστα, περι ων την ψηφον οισουσιν, και μη πλανασθαι τηι διανοιαι μηδ' αμφιγνοειν τους ταληθη λεγοντας. ει μεν τοινυν ηγωνιζομην ως περι πραξεις τινας ημαρτηκως, ουκ αν οιος τ' ην ιδειν υμιν αυτας παρασχειν, αλλ' αναγκαιως ειχεν εικαζοντας υμας εκ των ειρημενων διαγιγνωσκειν οπως ετυχετε περι των πεπραγμενων: επειδη δε περι τους λογους εχω την αιτιαν, οιμαι μαλλον υμιν εμφανιειν την αληθειαν. αυτους γαρ υμιν δειξω τους ειρημενους υπ' εμου και γεγραμμενους, ωστ' ου δοξασαντες, αλλα σαφως ειδοτες οποιοι τινες εισιν, την ψηφον οισετε περι αυτων. απαντας μεν ουν δια τελους ειπειν ουκ αν δυναιμην: ο γαρ χρονος ο δεδομενος ημιν ολιγος εστιν: ωσπερ δε των καρπων, εξενεγκειν εκαστου δειγμα πειρασομαι. μικρον γαρ μερος ακουσαντες ραιδιως το τ' εμον ηθος γνωριειτε και των λογων την δυναμιν απαντων μαθησεσθε. δεομαι δε των πολλακις ανεγνωκοτων τα μελλοντα ρηθησεσθαι μη ζητειν εν τωι παροντι παρ' εμου καινους λογους, μηδ' οχληρον με νομιζειν οτι λεγω τους παλαι παρ' υμιν διατεθρυλημενους. ει μεν γαρ επιδειξιν ποιουμενος ελεγον αυτους, εικοτως αν ειχον την αιτιαν ταυτην: νυν δε κρινομενος και κινδυνευων αναγκαζομαι χρησθαι τουτον τον τροπον αυτοις. και γαρ αν παντων ειην καταγελαστοτατος, ει του κατηγορου διαβαλλοντος οτι τοιουτους γραφω λογους οι και την πολιν βλαπτουσιν και τους νεωτερους διαφθειρουσιν, δι' ετερων ποιοιμην την απολογιαν, εξον αυτους δειξαντι τουτους απολυσασθαι την διαβολην την λεγομενην περι ημων. υμας μεν ουν αξιω μοι δια ταυτα συγγνωμην εχειν και συναγωνιστας γιγνεσθαι, τοις δ' αλλοις ηδη περαινειν επιχειρησω, μικρον ετι προειπων, ινα ραιον επακολουθωσι τοις λεγομενοις. ο μεν γαρ λογος ο μελλων πρωτος υμιν δειχθησεσθαι κατ' εκεινους εγραφη τους χρονους, οτε λακεδαιμονιοι μεν ηρχον των ελληνων, ημεις δε ταπεινως επραττομεν. εστιν δε τους μεν ελληνας παρακαλων επι την των βαρβαρων στρατειαν, λακεδαιμονιοις δε περι της ηγεμονιας αμφισβητων. τοι αυτην δε την υποθεσιν ποιησαμενος αποφαινω την πολιν απαντων των υπαρχοντων τοις ελλησιν αγαθων αιτιαν γεγενημενην. αφορισαμενος δε τον λογον τον περι των τοιουτων ευεργεσιων και βουλομενος την ηγεμονιαν ετι σαφεστερον αποφαινειν ως εστιν της πολεως, ενθενδε ποθεν επιχειρω διδασκειν περι τουτων, ως τηι πολει τιμασθαι προσηκει πολυ μαλλον εκ των περι τον πολεμον κινδυνων η των αλλων ευεργεσιων. ωιμην μεν ουν αυτος δυνησεσθαι διελθειν περι αυτων: νυν δε με το γηρας εμποδιζει και ποιει προαπαγορευειν. ιν' ουν μη πανταπασιν εκλυθω πολλων ετι μοι λεκτεων οντων, αρξαμενος απο της παραγραφης αναγνωθι τα περι της ηγεμονιας αυτοις. {εκ του πανηγυρικου.} ηγουμαι δε τοις προγονοις ημων ουχ ηττον εκ των κινδυνων τιμασθαι προσηκειν η των αλλων ευεργεσιων (51=P. 51 a). μεχρι του και τοτε προταχθεντες υπερ απαντων νυν ετε ροις ακολουθειν αναγκασθειμεν (99=P. 61 c). περι μεν ουν της ηγεμονιας, ως δικαιως αν ειη της πολεως, ραιδιον εκ των ειρημενων καταμαθειν. ενθυμηθητε δε προς υμας αυτους, ει δοκω τοις λογοις διαφθειρειν τους νεωτερους, αλλα μη προτρεπειν επ' αρετην και τους υπερ της πολεως κινδυνους, η δικαιως αν δουναι δικην υπερ των ειρημενων, αλλ' ουκ αν χαριν κομισασθαι παρ' υμων την μεγιστην, ος ουτως εγκεκωμιακα την πολιν και τους προγονους και τους κινδυνους τους εν εκεινοις τοις χρονοις γεγενημενους ωστε τους τε προτερον γραψαντας περι την υποθεσιν ταυτην απαντας ηφανικεναι τους λογους, αισχυνομενους υπερ των ειρημενων αυτοις, τους τε νυν δοκουντας ειναι δεινους μη τολμαν ετι λεγειν περι τουτων, αλλα καταμεμφεσθαι την δυναμιν την σφετεραν αυτων. αλλ' ομως, τουτων ουτως εχοντων, φανησονται τινες των ευρειν μεν ουδεν ουδ' ειπειν αξιον λογου δυναμενων, επιτιμαν δε και βασκαινειν τα των αλλων μεμελετηκοτων, οι χαριεντως μεν ειρησθαι ταυτα φησουσιν, _το γαρ ευ φθονησουσιν ειπειν, _πολυ μεντοι χρησιμωτερους ειναι των λογων και κρειττους τους επιπληττοντας τοις νυν αμαρτανομενοις η τους τα πεπραγμενα προτερον επαινουντας, και τους περι ων δει πραττειν συμβουλευοντας η τους τα παλαια των εργων διεξιοντας. ιν' ουν μηδε ταυτ' εχωσιν ειπειν, αφεμενος του βοηθειν τοις ειρημενοις πειρασομαι μερος ετερου λογου τοσουτον οσον περ αρτι διελθειν υμιν, εν ωι φανησομαι περι τουτων απαντων πολλην επιμελειαν πεποιημενος. εστιν δε τα μεν εν αρχηι λεγομενα περι της ειρηνης της προς χιους και ροδιους και βυζαντιους, επιδειξας δ' ως συμφερει τηι πολει διαλυσασθαι τον πολεμον, κατηγορω της δυναστειας της εν τοις ελλησιν και της αρχης της κατα θαλατταν, αποφαινων αυτην ουδεν διαφερουσαν ουτε ταις πραξεσιν ουτε τοις παθεσι των μοναρχιων: αναμιμνησκω δε και τα συμβαντα δι' αυτην τηι πολει και λακεδαιμονιοις και τοις αλλοις απασιν. διαλεχθεις δε περι τουτων και τας της ελλαδος συμφορας οδυραμενος και τηι πολει παραινεσας ως χρη μη περιοραν αυτην ουτω πραττουσαν, επι τελευτης επι τε την δικαιοσυνην παρακαλω και τοις αμαρτανομενοις επιπληττω και περι των μελλοντων συμβουλευω. λαβων ουν αρχην ταυτην οθεν διαλεγομαι περι αυτων, αναγνωθι και τουτο το μερος αυτοις, {εκ του περι ειρηνης} ηγουμαι δε δειν ημας ου μονον ψηφισαμενους την ειρηνην εκ της εκκλησιας απελθειν, αλλα και βουλευ σαμενους οπως αξομεν αυτην (25=P. 164 b.) μεχρι του επιλιποι δ' αν με το λοιπον μερος της ημερας, ει πασας τας πλημμελειας τας εν τοις πραγμασιν γεγενη μενας εξεταζειν επιχειρησαιμεν (56=P. 170 e). ειτ' εξελων τα μεσα συνηψεν ουτως: τις ουν απαλλαγη γενησεται της ταραχης ταυτης; και πως επανορθωσομεθα τα της πολεως και βελτιω ποιησομεν; πρωτον μεν, ην παυσωμεθα δημοτικους μεν νομιζοντες τους συκοφαντας, ολιγαρχικους δε τους καλους τε καγαθους των ανδρων (133=P. 185 c), και τα λοιπα του βιβλιου. δυοιν μεν τοινυν λογοιν ακηκοατε: βουλομαι δε και του τριτου μικρα διελθειν, ιν' υμιν ετι μαλλον γενηται καταφανες οτι παντες οι λογοι προς αρετην και δικαιοσυνην συντεινουσιν. εστιν δ' ο μελλων δειχθησεσθαι νικοκλει τωι κυπριωι, τωι κατ' εκεινον τον χρονον βασιλει, συμβουλευων ως δει των πολιτων αρχειν: ουχ ομοιως δε γεγραπται τοις ανεγνωσμενοις. ουτοι μεν γαρ το λεγομενον ομολογουμενον αει τωι προειρημενωι και συγκεκλειμενον εχουσιν, εν δε τουτωι τουναντιον: απολυσας γαρ απο του προτερου και χωρις ωσπερ τα καλουμενα κεφαλαια ποιησας πειρωμαι δια βραχεων εκαστον ων συμβουλευω φραζειν. τουτου δ' ενεκα ταυτην εποιησαμην την υποθεσιν, ηγουμενος εκ του παραινειν την τε διανοιαν την εκεινου μαλιστ' ωφελησειν και τον τροπον τον εμαυτου ταχιστα δηλωσειν. δια την αυτην δε ταυτην προφασιν και νυν αυτον υμιν δειξαι προειλομην, ουχ ως αριστα των λοιπων γεγραμμενον, αλλ' ως εκ τουτου μαλιστα φανερος γενησομενος ον τροπον ειθισμαι και τοις ιδιωταις και τοις δυνασταις πλησιαζειν: φανησομαι γαρ προς αυτον ελευθερως και της πολεως αξιως διειλεγμενος, και ου τον εκεινου πλουτον ουδε την δυναμιν θεραπευων, αλλα τοις αρχομενοις επαμυνων και παρασκευαζων καθ' οσον ηδυναμην την πολιτειαν αυτοις ως οιον τε πραοτατην. οπου δε βασιλει διαλεγομενος υπερ του δημου τους λογους εποιουμην, ηπου τοις εν δημοκρατιαι πολιτευομενοις σφοδρ' αν παρακελευσαιμην το πληθος θεραπευειν. εν μεν ουν τωι προοιμιωι και τοις πρωτοις λεγομενοις επιτιμω ταις μοναρχιαις οτι δεον αυτους την φρονησιν ασκειν μαλλον των αλλων, οι δε χειρον παιδευονται των ιδιωτων. διαλεχθεις δε περι τουτων παραινω τωι νικοκλει μη ραιθυμειν μηδ' ωσπερ ιερωσυνην ειληφοτα την βασιλειαν, ουτω την γνωμην εχειν, αλλα των ηδονων αμελησαντα προσεχειν τον νουν τοις πραγμασιν. επιχειρω δε και τουτο πειθειν αυτον, ως χρη δεινον νομιζειν οταν οραι τους [μεν] χειρους των βελτιονων αρχοντας και τους ανοητοτερους τοις φρονιμωτεροις προσταττοντας, λεγων ως οσωι περ αν ερρωμενεστερον την των αλλων ανοιαν ατιμασηι, τοσουτωι μαλλον την αυτου διανοιαν ασκησει. ποιησαμενος ουν αρχην ην εγω τελευτην, αναγνωθι και τουτου του λογου το λοιπον μερος αυτοις. {εκ του προς νικοκλεα} μαλιστα δ' αν αυτος υπο σαυτου παρακληθειης, ει δεινον ηγησαιο τους χειρους των βελτιονων αρχειν και τους ανοητοτερους τοις φρονιμωτεροις προσταττειν (14=P. 17 d). μεχρι του σοφους νομιζε μη τους περι μικρων ακριβως εριζοντας, αλλα τους ευ περι των μεγαλων λεγοντας. χρω τοις ειρημενοις η ζητει βελτιω τουτων (39=P. 37 d). των μεν τοινυν λογων αλις ημιν εστω των αναγιγνωσκομενων και τηλικουτο μηκος εχοντων: επει μικρου γε μερους των παλαι γεγραμμενων ουκ αν αποσχοιμην, αλλ' ειποιμ' αν, ει τι μοι δοξειε πρεπον ειναι τωι παροντι καιρωι: και γαρ αν ατοπος ειην ει τους αλλους ορων τοις εμοις χρωμενους εγω μονος απεχοιμην των υπ' εμου προτερον ειρημενων, αλλως τε και νυν οτ' ου μονον μικροις μερεσιν, αλλ' ολοις ειδεσιν προειλομην χρησθαι προς υμας. ταυτα μεν ουν, οπως αν ημιν συμπιπτηι, ποιησομεν. ειπον δε που πριν αναγιγνωσκεσθαι τουτους, ως αξιος ειην ου μονον, ει βλαβεροις χρωμαι τοις λογοις, δουναι δικην υμιν, αλλ' ει μη τοιουτοις οιοις ουδεις αλλος, της μεγιστης τυχειν τιμωριας. ει τινες ουν υμων υπελαβον τοτε λιαν αλαζονικον ειναι και μεγα το ρηθεν, ουκ αν δικαιως ετι την γνωμην ταυτην εχοιεν: οιμαι γαρ αποδεδωκεναι την υποσχεσιν και τοιουτους ειναι τους λογους τους αναγνωσθεντας οιους περ εξ αρχης υπεθεμην. βουλομαι δ' υμιν δια βραχεων απολογησασθαι περι εκαστου και ποιησαι μαλλον ετι καταφανες, ως αληθη και τοτε προειπον και νυν λεγω περι αυτων. και πρωτον μεν ποιος γενοιτ' αν λογος οσιωτερος η δικαιοτερος του τους προγονους εγκωμιαζοντος αξιως της αρετης της εκεινων και των εργων των πεπραγμενων αυτοις; επειτα τις αν πολιτικωτερος και μαλλον πρεπων τηι πολει του την ηγεμονιαν αποφαινοντος εκ τε των αλλων ευεργεσιων και των κινδυνων ημετεραν ουσαν μαλλον η λακεδαιμονιων; ετι δε τις αν περι καλλιονων και μειζονων πραγματων του τους ελληνας επι τε την των βαρβαρων στρατειαν παρακαλουντος και περι της προς αλληλους ομονοιας συμβουλευοντος; εν μεν τοινυν τωι πρωτωι λογωι περι τουτων τυγχανω διειλεγμενος, εν δε τοις υστεροις περι ελαττονων μεν η τηλικουτων, ου μην περι αχρηστοτερων ουδ' ηττον τηι πολει συμφεροντων. γνωσεσθε δε την δυναμιν αυτων, ην παραβαλλητε προς ετερα των ευδοκιμουντων και των ωφελιμων ειναι δοκουντων. οιμαι δη παντας αν ομολογησαι τους νομους πλειστων και μεγιστων αγαθων αιτιους ειναι τωι βιωι τωι των ανθρωπων: αλλ' η μεν τουτων χρησις τουτ' ωφελειν μονον πεφυκεν, τα κατα την πολιν και τα συμβολαια τα γιγνομενα προς ημας αυτους: ει δε τοις λογοις πειθοισθε τοις εμοις, ολην την ελλαδα καλως αν διοικοιτε και δικαιως και τηι πολει συμφεροντως. χρη δε τους νουν εχοντας περι αμφοτερα μεν ταυτα σπουδαζειν, αυτοιν δε τουτοιν το μειζον και το πλειονος αξιον προτιμαν, επειτα κακεινο γιγνωσκειν, οτι νομους μεν θειναι μυριοι και των αλλων ελληνων και των βαρβαρων ικανοι γεγονασιν, ειπειν δε περι των συμφεροντων αξιως της πολεως και της ελλαδος ουκ αν πολλοι δυνηθειεν. ων ενεκα τους εργον ποιουμενους τους τοιουτους λογους ευρισκειν τοσουτωι χρη περι πλειονος ποιεισθαι των τους νομους τιθεντων και γραφοντων, οσωι περ εισι σπανιωτεροι και χαλεπωτεροι και ψυχης φρονιμωτερας δεομενοι τυγχανουσιν, αλλως τε δη και νυν. οτε μεν γαρ ηρχετο το γενος το των ανθρωπων γιγνεσθαι και συνοικιζεσθαι κατα πολεις, εικος παραπλησιαν ειναι την ζητησιν αυτων: επειδη δ' ενταυθα προεληλυθαμεν ωστε και τους λογους τους ειρημενους και τους νομους τους κειμενους αναριθμητους ειναι, και των μεν νομων επαινεισθαι τους αρχαιοτατους, των δε λογων τους καινοτατους, ουκετι της αυτης διανοιας εργον εστιν, αλλα τοις μεν τους νομους τιθεναι προαιρουμενοις προυργου γεγονεν το πληθος των κειμενων, _ουδεν γαρ αυτους δει ζητειν ετερους, αλλα τους παρα τοις αλλοις ευδοκιμουντας πειραθηναι συναγαγειν, ο ραιδιως οστις αν ουν βουληθεις ποιησειεν, _τοις δε περι τους λογους πραγματευομενοις δια το προκατειληφθαι τα πλειστα τουναντιον συμβεβηκεν: λεγοντες μεν γαρ ταυτα τοις προτερον ειρημενοις αναισχυντειν και ληρειν δοξουσιν, καινα δε ζητουντες επιπονως ευρησουσιν. διοπερ εφασκον αμφοτεροις μεν επαινεισθαι προσηκειν, πολυ δε μαλλον τοις το χαλεπωτερον εξεργαζεσθαι δυναμενοις. αλλα μην και των επι την σωφροσυνην και την δικαιοσυνην προσποιουμενων προτρεπειν ημεις αν αληθεστεροι και χρησιμωτεροι φανειμεν οντες. οι μεν γαρ παρακαλουσιν επι την αρετην και την φρονησιν την υπο των αλλων μεν αγνοουμενην, υπ' αυτων δε τουτων αντιλεγομενην, εγω δ' επι την υπο παντων ομολογουμενην: κακεινοις μεν αποχρη τοσουτον, ην επαγαγεσθαι τινας τηι δοξηι των ονοματων δυνηθωσιν εις την αυτων ομιλιαν, εγω δε των μεν ιδιωτων ουδενα πωποτε φανησομαι παρακαλεσας επ' εμαυτον, την δε πολιν ολην πειρωμαι πειθειν τοιουτοις πραγμασιν επιχειρειν, εξ ων αυτοι τ' ευδαιμονησουσιν και τους αλλους ελληνας των παροντων κακων απαλλαξουσιν. καιτοι τον παντας τους πολιτας προτρεπειν προθυμουμενον προς το βελτιον και δικαιοτερον προστηναι των ελληνων, πως εικος τουτον τους συνοντας διαφθειρειν; τις δε τοιουτους λογους ευρισκειν δυναμενος πονηρους αν και περι πονηρων πραγματων ζητειν επιχειρησειεν, αλλως τε και διαπεπραγμενος απ' αυτων απερ εγω; τουτων γαρ γραφεντων και διαδοθεντων και δοξαν εσχον παρα πολλοις και μαθητας πολλους ελαβον, ων ουδεις αν παρεμεινεν, ει μη τοιουτον οντα με κατελαβον οιον περ προσεδοκησαν: νυν δε τοσουτων γεγενημενων, και των μεν ετη τρια, των δε τετταρα συνδιαιτηθεντων, ουδεις ουδεν φανησεται των παρ' εμοι μεμψαμενος, αλλ' επι τελευτης, οτ' ηδη μελλοιεν αποπλειν ως τους γονεας και τους φιλους τους αυτων, ουτως ηγαπων την διατριβην ωστε μετα ποθου και δακρυων ποιεισθαι την απαλλαγην. καιτοι ποτερα χρη πιστευειν υμας τοις σαφως επισταμενοις και τους λογους και τον τροπον τον εμον, η τωι μηδεν μεν ειδοτι των εμων, προηιρημενωι δε συκοφαντειν; ος εις τοσουτον πονηριας και τολμης εληλυθεν ωστε γραψαμενος ως λογους διδασκω δι' ων πλεονεκτησουσιν παρα το δικαιον, αποδειξιν μεν ουδεμιαν τουτων ηνεγκεν, λεγων δε διατετελεκεν ως δεινον εστιν διαφθειρεσθαι τους τηλικουτους, ωσπερ αντιλεγοντος τινος περι τουτων, η τουτο δεον αυτον αποφαινειν ο παντες ομολογουσιν, αλλ' ουκ εκεινο μονον διδασκειν ως εγω τυγχανω ταυτα διαπραττομενος. και ει μεν τις τουτον απαγαγων ανδραποδιστην και κλεπτην και λωποδυτην μηδεν μεν αυτον αποφαινοι τουτων ειργασμενον, διεξιοι δ' ως δεινον εκαστον εστιν των κακουργηματων, ληρειν αν φαιη και μαινεσθαι τον κατηγορον, αυτος δε τοιουτοις λογοις κεχρημενος οιεται λανθανειν υμας. εγω δ' ηγουμαι τουτο γε και τους αμαθεστατους γιγνωσκειν, οτι δει πιστας ειναι και μεγα δυναμενας των κατηγοριων, ουχ αις εξεστι χρησασθαι και περι των μηδεν ηδικηκοτων, αλλ' ας ουχ οιον τ' ειπειν αλλ' η κατα των ημαρτηκοτων ων ουτος ολιγωρησας ουδεν προσηκοντας τηι γραφηι λογους ειρηκεν. εδει γαρ αυτον και τους λογους δεικνυναι τους εμους οις διαφθειρω τους συνοντας, και τους μαθητας φραζειν τους χειρους δια την συνουσιαν την εμην γεγενημενους: νυν δε τουτων μεν ουδετερον πεποιηκεν, παραλιπων δε την δικαιοτατην των κατηγοριων εξαπαταν υμας επεχειρησεν. εγω δ' εξ αυτων τουτων εξ ωνπερ προσηκει και δικαιον εστιν, ποιησομαι την απολογιαν. και τους μεν λογους ολιγωι προτερον ανεγνωμεν υμιν, τους δε κεχρημενους εκ μειρακιων μοι μεχρι γηρως δηλωσω, και μαρτυρας υμων αυτων παρεξομαι περι ων αν λεγω, τους κατα την ηλικιαν την εμην γεγενημενους. ηρξαντο μεν ουν εν πρωτοις ευνομος μοι και λυσιθειδης και καλλιππος πλησιαζειν, μετα δε τουτους ονητωρ, αντικλης, φιλωνιδης, φιλομηλος, χαρμαντιδης. τουτους απαντας η πολις χρυσοις στεφανοις εστεφανωσεν, ουχ ως των αλλοτριων εφιεμενους, αλλ' ως ανδρας αγαθους οντας και πολλα των ιδιων εις την πολιν ανηλωκοτας. προς ους οπως βουλεσθε θετε με διακεισθαι: προς γαρ το παρον πανταχως εξει μοι καλως. ην τε γαρ υπολαβητε συμβουλον ειναι με και διδασκαλον τουτων, δικαιως αν εχοιτε μοι πλειω χαριν η τοις δι' αρετην εν πρυτανειωι σιτουμενοις: τουτων μεν γαρ εκαστος αυτον μονον παρεσχε καλον καγαθον, εγω δε τοσουτους το πληθος οσους ολιγωι προτερον διηλθον υμιν. ει τε των μεν πεπραγμενων εκεινοις μηδεν συναιτιος εγενομην, ως εταιροις δε και φιλοις αυτοις εχρωμην, ικανην υπερ ων φευγω την γραφην ηγουμαι ταυτην ειναι την απολογιαν: ει γαρ τοις μεν δι' αρετην δωρεας ειληφοσιν ηρεσκον, τωι δε συκοφαντηι μη την αυτην εχω γνωμην, πως αν εικοτως γνωσθειην τους συνοντας διαφθειρειν; η παντων γ' αν ειην δυστυχεστατος, ει των αλλων ανθρωπων εκ τε των επιτηδευματων και των συνουσιων των μεν χειρω, των δε βελτιω δοξαν λαμβανοντων εγω μονος μη τυχοιμι της δοκιμασιας ταυτης, αλλα τοιουτοις μεν ανδρασιν συμβεβιωκως, ανεγκλητον δ' εμαυτον μεχρι ταυτησι της ηλικιας παρεσχηκως, ομοιος ειναι δοξαιμι τοις εκ τε των επιτηδευματων και των αλλων συνουσιων διαβεβλημενοις. ηδεως δ' αν ειδειην τι ποτ' αν επαθον, ει τις μοι τοιουτος ην συγγεγενημενος οιος περ εστιν ο κατηγορος, ος μισων απαντας τους τοιουτους και μισουμενος εις τουτονι καθεστηκα τον κινδυνον. και μην ουδ' εκεινος ο λογος δικαιως αν με βλα ψειεν, ον ισως αν τινες τολμησειαν ειπειν των πανταπασι προς με δυσκολως διακειμενων, ως τουτοις μεν οις ειρηκα τοσουτον μονον εχρωμην οσον οφθηναι διαλεγομενος, ετεροι δε τινες μοι πολλοι και πολυπραγμονες μαθηται γεγονασιν, ους αποκρυπτομαι προς υμας. εχω γαρ λογον ος εξελεγξει και διαλυσει πασας τας τοιασδε βλασφημιας. αξιω γαρ, ει μεν τινες των εμοι συγγεγενημενων ανδρες αγαθοι γεγονασιν περι την πολιν και τους φιλους και τον ιδιον οικον, εκεινους υμας επαινειν, εμοι δε μηδεμιαν υπερ τουτων χαριν εχειν, ει δε πονηροι και τοιουτοι τας φυσεις οιοι φαινειν και γραφεσθαι και των αλλοτριων επιθυμειν, παρ' εμου δικην λαμβανειν. καιτοι τις αν προκλησις γενοιτο ταυτης ανεπιφθονωτερα και ταπεινοτερα της των μεν καλων καγαθων ουκ αμφισβητουσης, ει δε τινες πονηροι γεγονασιν, υπερ τουτων δικην υποσχειν εθελουσης; και ταυτ' ου λογος ματην ειρημενος εστιν, αλλα παραχωρω και τωι κατηγορωι και τωι βουλομενωι των αλλων, ει τις εχει τινα φρασαι τοιουτον, ουχ ως ουχ ηδεως αν τινων μου καταψευσομενων, αλλ' ως ευθυς φανερων εσομενων υμιν και της ζημιας εκεινοις, αλλ' ουκ εμοι γενησομενης. περι μεν ουν ων φευγω την γραφην και του μη διαφθειρειν τους συνοντας, ουκ οιδ' οπως αν σαφεστερον επιδειξαι δυνηθειην. εμνησθη δε και της προς τιμοθεον μοι φιλιας γεγενημενης και διαβαλλειν ημας αμφοτερους επεχειρησεν, και ουκ ηισχυνθη περι ανδρος τετελευτηκοτος και πολλων αγαθων αιτιου τηι πολει βλασφημους και λιαν ασελ γεις λογους ειπων. εγω δ' ωιμην μεν, ει και φανερως εξηλεγχομην αδικων, δια την προς εκεινον φιλιαν σωιζεσθαι μοι προσηκειν: επειδη δε λυσιμαχος και τοις τοιουτοις επιχειρει με βλαπτειν εξ ων δικαιως αν ωφελοιμην, αναγκαιως εχει διαλεχθηναι περι αυτων. δια τουτο δ' ουχ αμα περι τουτου και των αλλων επιτηδειων εποιησαμην την μνειαν, οτι πολυ τα πραγματα διεφερεν αυτων. περι μεν γαρ εκεινων ουδεν φλαυρον ειπειν ο κατηγορος ετολμησεν, περι δε την τιμοθεου κατηγοριαν μαλλον εσπουδασεν η περι ων απηνεγκε την γραφην: επειθ' οι μεν ολιγων επεστατησαν, των δ' εκαστωι προσταχθεντων ουτως επεμεληθησαν ωστε τυχειν της τιμης της ολιγωι προτερον υπ' εμου λεχθεισης, ο δε πολλων και μεγαλων πραγματων και πολυν χρονον κατεστη κυριος. ωστ' ουκ αν ηρμοσεν αμα περι τουτου και των αλλων χρησασθαι τοις λογοις, αλλ' αναγκαιως ειχεν ουτω διελεσθαι και διαταξασθαι περι αυτων. χρη δε τον υπερ εκεινου λογον ουκ αλλοτριον ειναι νομιζειν τοις ενεστωσιν πραγμασιν ουδ' εμε λεγειν εξω της γραφης: τοις μεν γαρ ιδιωταις υπερ ων εκαστος επραξεν προσηκει διαλεχθεισιν καταβαινειν η δοκειν περιεργαζεσθαι, τοις δ' υπολαμβανομενοις συμβουλοις ειναι και διδασκαλοις ομοιως υπερ των συγγεγενημενων ωσπερ υπερ αυτων αναγκαιον ποιεισθαι την απολογιαν, αλλως τ' ην και τυχηι τις δια την αιτιαν ταυτην κρινομενος: οπερ εμοι συμβεβηκεν. ετερωι μεν ουν απεχρησεν αν τουτ' ειπειν ως ου δικαιος εστιν μετεχειν ει τι τιμοθεος πραττων μη κατωρθωσεν: ουδε γαρ των δωρεων ουδε των τιμων ουδεις αυτωι μετεδωκεν των εκεινωι ψηφισθεισων, αλλ' ουδ' επαινεσαι των ρητορων ουδεις ηξιωσεν ως συμβουλον γεγενημενον: ειναι δε δικαιον η και των αγαθων κοινωνειν η μηδε των ατυχιων απολαυειν. εγω δε ταυτα μεν αισχυνθειην αν ειπειν, την αυτην δε ποιουμαι προκλησιν ηνπερ και περι των αλλων: αξιω γαρ, ει μεν κακος ανηρ γεγονεν τιμοθεος και πολλα περι υμας εξημαρτεν, μετεχειν και δικην διδοναι και πασχειν ομοια τοις αδικουσιν: ην δ' επιδειχθηι και πολιτης ων αγαθος και στρατηγος τοιουτος οιος ουδεις αλλος ων ημεις ισμεν, εκεινον μεν οιμαι δειν υμας επαινειν και χαριν εχειν αυτωι, περι δε ταυτησι της γραφης εκ των εμοι πεπραγμενων, ο τι αν υμιν δικαιον ειναι δοκηι, τουτο γιγνωσκειν. αθροωτατον μεν ουν τουτ' ειπειν εχω περι τιμοθεου και μαλιστα καθ' απαντων, οτι τοσαυτας ηιρηκεν πολεις κατα κρατος οσας ουδεις πωποτε των εστρατηγηκοτων ουτε των εκ ταυτης της πολεως ουτε των εκ της αλλης ελλαδος, και τουτων ενιας ων ληφθεισων απας ο τοπος ο περιεχων οικειος ηναγκασθη τηι πολει γενεσθαι: τηλικαυτην εκαστη δυναμιν ειχεν. τις γαρ ουκ οιδεν κορκυραν μεν εν επικαιροτατωι και καλλιστα κειμενην των περι πελοποννησον, σαμον δε των εν ιωνιαι, σηστον δε και κριθωτην των εν ελλησποντωι, ποτειδαιαν δε και τορωνην των επι θραικης; ας εκεινος απασας κτησαμενος παρεδωκεν υμιν, ου δαπαναις μεγαλαις, ουδε τους υπαρχοντας συμμαχους λυμηναμενος, ουδε πολλας υμας εισφορας αναγκασας εισενεγκειν, αλλ' εις μεν τον περιπλουν τον περι πελοποννησον τρια και δεκα μονον ταλαντα δουσης αυτωι της πολεως και τριηρεις πεντηκοντα κορκυραν ειλεν, πολιν ογδοηκοντα τριηρεις κεκτη μενην, και περι τον αυτον χρονον λακεδαιμονιους ενικησεν ναυμαχων, και ταυτην ηναγκασεν αυτους συνθεσθαι την ειρηνην, η τοσαυτην μεταβολην εκατεραι των πολεων εποιησεν, ωσθ' ημας μεν απ' εκεινης της ημερας θυειν αυτηι καθ' εκαστον ενιαυτον ως ουδεμιας αλλης ουτω τηι πολει συνενεγκουσης, λακεδαιμονιων δε μετ' εκεινον τον χρονον μηδ' υφ' ενος εωρασθαι μητε ναυτικον εντος μαλεας περιπλεον μητε πεζον στρατοπεδον δι' ισθμου πορευομενον, οπερ αυτοις της περι λευκτρα συμφορας ευροι τις αν αιτιον γεγενημενον. μετα δε ταυτας τας πραξεις επι σαμον στρατευσας, ην περικλης ο μεγιστην επι σοφιαι και δικαιοσυνηι και σωφροσυνηι δοξαν ειληφως απο διακοσιων [νεων] και χιλιων ταλαντων κατεπολεμησε, ταυτην ουτε πλεον ουτ' ελαττον παρ' υμων λαβων ουτε παρα των συμμαχων εκλεξας, εν δεκα μησιν εξεπολιορκησεν οκτακισχιλιοις πελτασταις και τριηρεσι τριακοντα, και τουτοις απασιν εκ της πολεμιας τον μισθον απεδωκεν. καιτοι τοιουτον εργον αν τις αλλος φανηι πεποιηκως, ομολογω ληρειν, οτι διαφεροντως επαινειν επιχειρω τον ουδεν περιττοτερον των αλλων διαπεπραγμενον. εντευθεν τοινυν αναπλευσας σηστον και κριθωτην ελαβεν, και τον αλλον χρονον αμελουμενης χερρονησου προσεχειν υμας αυτηι τον νουν εποιησεν. το δε τελευταιον ποτειδαιαν εις ην η πολις τετρακοσια και δισχιλια ταλαντα το προτερον ανηλωσεν, ταυτην ειλεν απο των χρηματων ων αυτος επορισεν και των συνταξεων των απο θραικης: και προσετι χαλκιδεας απαντας κατεπολεμησεν. ει δε δει μη καθ' εκαστον, αλλα δια βραχεων ειπειν, τετταρων και εικοσι πολεων κυριους υμας εποιησεν, ελαττω δαπανησας ων οι πατερες ημων εις την μηλιων πολιορκιαν ανηλωσαν. ηβουλομην δ' αν, ωσπερ εξαριθμησαι τας πραξεις ραιδιον γεγονεν, ουτως οιον τ' ειναι συντομως δηλωσαι τους καιρους εν οις εκαστα τουτων επραχθη, και τα της πολεως ως ειχεν, και την των πολεμιων δυναμιν. πολυ γαρ αν υμιν αι τ' ευεργεσιαι μειζους κακεινος πλειονος αξιος εδοξεν ειναι. νυν δε ταυτα μεν εασω δια το πληθος. ηγουμαι δ' υμας ηδεως αν ακουσαι δια τι ποτε των μεν ευδοκιμουντων ανδρων παρ' υμιν και πολεμικων ειναι δοκουντων ουδε κωμην ενιοι λαβειν ηδυνηθησαν, τιμοθεος δ' ουτε την του σωματος φυσιν εχων ερρωμενην ουτ' εν τοις στρατοπεδοις τοις πλανωμενοις κατατετριμμενος, αλλα μεθ' υμων πολιτευομενος τηλικαυτα διεπραξατο το μεγεθος. εστιν δ' ο λογος ο περι τουτων φιλαπεχθημων μεν, ρηθηναι δ' ουκ ασυμφορος. εκεινος γαρ τουτωι των αλλων διηνεγκεν, οτι περι των ελληνικων και συμμαχικων πραγματων και της επιμελειας της τουτων ου την αυτην υμιν γνωμην ειχεν. υμεις μεν γαρ χειροτονειτε στρατηγους τους ευρωστοτατους τοις σωμασιν και πολλακις εν τοις ξενικοις στρατευμασιν γεγενημενους, ως δια τουτων διαπραξομενοι τι των δεοντων: ο δε τοις μεν τοιουτοις λοχαγοις εχρητο και ταξιαρχοις, ων ενιοι δια την μετ' εκεινου στρατειαν αξιοι λογου και χρησιμοι τηι πολει γεγονασιν: αυτος δε περι ταυτα δεινος ην περι απερ χρη φρονιμον ειναι τον στρατηγον τον αγαθον. εστιν δε ταυτα τινα δυναμιν εχοντα; δει γαρ ουχ απλως ειπειν, αλλα σαφως φρασαι περι αυτων. πρωτον μεν δυνασθαι γνωναι προς τινας πολεμητεον και τινας συμμαχους ποιητεον: αρχη γαρ αυτη στρατηγιας εστιν, ης ην διαμαρτηι τις, αναγκη τον πολεμον ασυμφορον και χαλεπον και περιεργον ειναι. περι τοινυν την τοιαυτην προαιρεσιν ου μονον ουδεις τοιουτος γεγονεν, αλλ' ουδε παραπλησιος. ραιδιον δ' εξ αυτων των εργων γνωναι: πλειστους γαρ πολεμους ανευ της πολεως ανελομενος απαντας τουτους κατωρθωσεν και δικαιως απασι τοις ελλησιν εδοξεν αυτους ποιησασθαι. καιτοι του καλως βουλευσασθαι τις αν αποδειξιν εχοι σαφεστεραν και μειζω ταυτης παρασχεσθαι; δευτερον τι προσηκει τον στρατηγον τον αγαθον; στρατοπεδον συναγαγειν αρμοττον τωι πολεμωι τωι παροντι, και τουτο συνταξαι και χρησασθαι συμφεροντως. ως μεν τοινυν ηπιστατο χρησθαι καλως, αι πραξεις αυται δεδηλωκασιν: ως δε και προς το παρασκευασασθαι μεγαλοπρεπως και της πολεως αξιως απαντων διηνεγκεν, ουδε των εχθρων ουδεις αν αλλως ειπειν τολμησειεν. ετι τοινυν προς τουτοις αποριας ενεγκειν στρατοπεδου και πενιας, και παλιν ευποριας ευρειν, τις ουκ αν των συνεστρατευμενων προς αμφοτερα ταυτα διαφερειν εκεινον προκρινειεν; συνισασι γαρ αυτωι κατα μεν αρχας των πολεμων δια το μηδεν παρα της πολεως λαμβανειν εις τας εσχατας ενδειας καθισταμενον, εκ δε τουτων εις τουτο τα πραγματα περιισταναι δυναμενον ωστε και τωι πολεμωι περιγιγνεσθαι και τοις στρατιωταις εντελεις αποδιδοναι τους μισθους. ουτω τοινυν τουτων μεγαλων οντων και σφοδρα κατεπειγοντων, επι τοις εχομενοις δικαιως αν τις αυτον ετι μαλλον επαινεσειεν. ορων γαρ υμας τουτους μονους ανδρας νομιζοντας τους απειλουντας και τους εκφοβουντας τας αλλας πολεις και τους αει τι νεωτεριζοντας εν τοις συμμαχοις, ουκ επηκολουθησεν ταις υμετεραις γνωμαις, ουδ' ηβουληθη βλαπτων την πολιν ευδοκιμειν, αλλα τουτ' εφιλοσοφει και τουτ' επραττεν οπως μηδεμια των πολεων αυτον φοβησεται των ελληνιδων, αλλα πασαι θαρρησουσι πλην των αδικουσων. ηπιστατο γαρ τους τε δεδιοτας οτι μισουσι δι' ους αν τουτο πεπονθοτες τυγχανωσιν, την τε πολιν δια μεν την φιλιαν την των αλλων ευδαιμονεστατην και μεγιστην γενομενην, δια δε το μισος μικρον απολιπουσαν του μη ταις εσχαταις συμφοραις περιπεσειν. ων ενθυμουμενος τηι μεν δυναμει τηι της πολεως τους πολεμιους κατεστρεφετο, τωι δ' ηθει τωι εαυτου την ευνοιαν την των αλλων προσηγετο, νομιζων τουτο στρατηγημα μειζον ειναι και καλλιον η πολλας πολεις ελειν και πολλακις νικησαι μαχομενος. ουτω δ' εσπουδαζεν περι το μηδεμιαν των πολεων μηδε μικραν υποψιαν περι αυτου λαβειν ως επιβουλευοντος, ωσθ' οποτε μελλοι τινα παραπλειν των μη τας συνταξεις διδουσων, πεμψας προηγορευε τοις αρχουσιν, ινα μη προ των λιμενων εξαιφνης οφθεις εις θορυβον και ταραχην αυτους καταστησειεν. ει δε τυχοι καθορμισθεις προς την χωραν, ουκ αν εφηκε τοις στρατιωταις αρπαζειν και κλεπτειν και πορθειν τας οικιας, αλλα τοσαυτην ειχεν επιμελειαν υπερ του μηδεν γιγνεσθαι τοιουτον οσην περ οι δεσποται των κτηματων: ου γαρ τουτωι προσειχε τον νουν, οπως εκ των τοιουτων αυτος ευδοκιμησει παρα τοις στρατιωταις, αλλ' οπως η πολις παρα τοις ελλησιν. προς δε τουτοις τας δοριαλωτους των πολεων ουτω πραως διωικει και νομιμως, ως ουδεις αλλος τας συμμαχιδας, ηγουμενος, ει τοιουτος ων φαινοιτο περι τους πολεμησαντας, την μεγιστην πιστιν εσεσθαι δεδωκως ως ουδεποτ' αν περι γε τους αλλους εξαμαρτειν τολμησειεν. τοιγαρτοι δια την δοξαν την εκ τουτων γιγνομενην πολλαι των πολεων των προς υμας δυσκολως εχουσων αναπεπταμεναις αυτον εδεχοντο ταις πυλαις: εν αις εκεινος ουδεμιαν ταραχην εποιησεν, αλλ' ωσπερ οικουμενας αυτας εισιων κατελαβεν, ουτως εξιων κατελειπεν. κεφαλαιον δε παντων τουτων: ειθισμενων γαρ τον αλλον χρονον πολλων γιγνεσθαι και δεινων εν τοις ελλησιν, επι της εκεινου στρατηγιας ουδεις αν ουτ' αναστασεις ευροι γεγενημενας ουτε πολιτειων μεταβολας ουτε σφαγας και φυγας ουτ' αλλ' ουδεν των κακων των ανηκεστων, αλλ' ουτως αι τοιαυται συμφοραι κατ' εκεινον τον χρονον ελωφησαν ωστε μονος ων ημεις μνημονευομεν ανεγκλητον την πολιν τοις ελλησιν παρεσχεν. καιτοι χρη στρατηγον αγαθον και αριστον νομιζειν, ουκ ει τις μιαι τυχηι τηλικουτον τι κατωρθωσεν ωσπερ λυσανδρος, ο μηδενι των αλλων διαπραξασθαι συμβεβηκεν, αλλ' οστις επι πολλων και παντοδαπων και δυσκολων πραγματων ορθως αει πραττων και νουν εχοντως διατετελεκεν, οπερ τιμοθεωι συμβεβηκεν. οιμαι δ' υμων τους πολλους θαυμαζειν τα λεγομενα και νομιζειν τον επαινον τον εκεινου κατηγοριαν ειναι της πολεως, ει τοσαυτας μεν πολεις ελοντα, μηδεμιαν δ' απολεσαντα περι προδοσιας εκρινεν, και παλιν ει διδοντος ευθυνας αυτου και τας μεν πραξεις ιφικρατους αναδεχομενου, τον δ' υπερ των χρηματων λογον μενεσθεως, τουτους μεν απελυσεν, τιμοθεον δε τοσουτοις εζημιωσε χρημασιν οσοις ουδενα πωποτε των προγεγενημενων. εχει δ' ουτως: βουλομαι γαρ και τον υπερ της πολεως λογον ειπειν. ει μεν υμεις προς αυτο το δικαιον αποβλεποντες σκεψεσθε περι τουτων, ουκ εστιν οπως ου δεινα και σχετλια πασιν ειναι δοξει τα πεπραγμενα περι τιμοθεον: ην δ' αναλογισησθε την αγνοιαν οσην εχομεν παντες ανθρωποι, και τους φθονους τους εγγιγνομενους ημιν, ετι δε τας ταραχας και την τυρβην εν ηι ζωμεν, ουδεν τουτων αλογως ουδ' εξω της ανθρωπινης φυσεως ευρεθησεται γεγενημενον, αλλα και τιμοθεος μερος τι συμβεβλημενος του μη κατα τροπον γνωσθηναι περι αυτων. εκεινος γαρ ουτε μισοδημος ων ουτε μισανθρωπος ουθ' υπερηφανος ουτ' αλλ' ουδεν εχων των τοιουτων κακων, δια την μεγαλοφροσυνην την τηι στρατηγιαι μεν συμφερουσαν, προς δε τας χρειας των αει προσπιπτοντων ουχ αρμοττουσαν, απασιν εδοξεν ενοχος ειναι τοις προειρημενοις: ουτω γαρ αφυης ην προς την των ανθρωπων θεραπειαν ωσπερ δεινος περι την των πραγματων επιμελειαν. καιτοι πολλακις και παρ' εμου τοιουτους λογους ηκουσεν, ως χρη τους πολιτευομενους και βουλομενους αρεσκειν προαιρεισθαι μεν των τε πραξεων τας ωφελιμωτατας και βελτιστας και των λογων τους αληθεστατους και δικαιοτατους, ου μην αλλα κακεινο παρατηρειν και σκοπειν, οπως επιχαριτως και φιλανθρωπως απαντα φανησονται και λεγοντες και πραττοντες: ως οι τουτων ολιγωρουντες επαχθεστεροι και βαρυτεροι δοκουσιν ειναι τοις συμπολιτευομενοις. «οραις δε την φυσιν την των πολλων ως διακειται προς τας ηδονας, και διοτι μαλλον φιλουσιν τους προς χαριν ομιλουντας η τους ευ ποιουντας, και τους μετα φαιδροτητος και φιλανθρωπιας φενακιζοντας η τους μετ' ογκου και σεμνοτητος ωφελουντας. ων ουδεν σοι μεμεληκεν, αλλ' ην επιεικως των εξω πραγματων επιμεληθηις, οιει σοι και τους ενθαδε πολιτευομενους καλως εξειν. το δ' ουχ ουτως, αλλα τουναντιον φιλει συμβαινειν. ην γαρ τουτοις αρεσκηις, απαν ο τι αν πραξηις ου προς την αληθειαν κρινουσιν, αλλα προς το σοι συμφερον υποληψονται, και τα μεν αμαρτανομενα παροψονται, το δε κατορθωθεν ουρανομηκες ποιησουσιν: η γαρ ευνοια παντας ουτω διατιθησιν. ην συ τηι μεν πολει παρα των αλλων εκ παντος τροπου κτησασθαι ζητεις, ηγουμενος μεγιστον ειναι των αγαθων, αυτος δε σαυτωι παρα της πολεως ουκ οιει δειν την αυτην ταυτην παρασκευαζειν, αλλα πλειστων αγαθων αιτιος γεγενημενος χειρον διακεισαι των ουδεν αξιον λογου διαπεπραγμενων. εικοτως: οι μεν γαρ τους ρητορας και τους εν τοις ιδιοις συλλογοις λογοποιειν δυναμενους και παντα προσποιουμενους ειδεναι θεραπευουσιν, συ δ' ου μονον αμελεις, αλλα και πολεμεις τοις μεγιστον αει δυναμενοις αυτων. καιτοι ποσους οιει δια τας τουτων ψευδολογιας τους μεν συμφοραις περιπεπτωκεναι, τους δ' ατιμους ειναι, ποσους δε των προγεγενημενων ανωνυμους ειναι, πολυ σπουδαιοτερους και πλειονος αξιους γεγενημενους των αιδομενων και τραγωιδουμενων; αλλ' οι μεν, οιμαι, ποιητων ετυχον και λογοποιων, οι δ' ουκ εσχον τους υμνησοντας. ην ουν εμοι πειθηι και νουν εχηις, ου καταφρονησεις των ανδρων τουτων οις το πληθος ειθισται πιστευειν ου μονον περι ενος εκαστου των πολιτων, αλλα και περι ολων των πραγματων, αλλ' επιμελειαν τινα ποιησει και θεραπειαν αυτων, ιν' ευδοκιμησηις δι' αμφοτερα, και δια τας σαυτου πραξεις και δια τους τουτων λογους.» ταυτα δ' ακουων ορθως μεν εφασκεν με λεγειν, ου μην οιος τ' ην την φυσιν μεταβαλειν, αλλ' ην καλος μεν καγαθος ανηρ και της πολεως και της ελλαδος αξιος, ου μην συμμετρος γε τοις τοιουτοις των ανθρωπων, οσοι τοις υπερ αυτους πεφυκοσιν αχθομενοι τυγχανουσιν. τοιγαρουν οι μεν ρητορες εργον ειχον αιτιας περι αυτου πολλας και ψευδεις πλαττειν, το δε πληθος αποδεχεσθαι τας υπο τουτων λεγομενας. περι ων ηδεως αν απελογησαμην, ει καιρον ειχον: οιμαι γαρ αν υμας ακουσαντας μισησαι τους τε προαγαγοντας την πολιν επι την οργην την προς εκεινον και τους φλαυρον τι περι αυτου λεγειν τολμωντας. νυν δε ταυτα μεν εασω, περι εμαυτου δε και των ενεστωτων πραγματων παλιν ποιησομαι τους λογους. απορω δ' ο τι χρησωμαι τοις υπολοιποις και τινος πρωτου μνησθω και ποιου δευτερου: το γαρ εφεξης με λεγειν διαπεφευγεν. ισως μεν ουν αναγκαιον εστιν, ως αν εκαστον τυχηι προσπεσον, ουτως ειπειν περι αυτων: α δ' ουν μοι νυν επεληλυθεν και περι ων εγω μεν ενομιζον ειναι δηλωτεον, αλλος δε τις μοι συνεβουλευεν μη λεγειν, ουκ αποκρυψομαι προς υμας. επειδη γαρ απηνεγκε την γραφην, εσκοπουν περι αυτων τουτων ωσπερ αν υμων εκαστος, και τον τε βιον τον εμαυτου και τας πραξεις εξηταζον και πλειστον χρονον περι τας τοιαυτας διετριβον, εφ' αις ωιμην επαινεισθαι με προσηκειν. ακροωμενος δε τις των επιτηδειων ετολμησεν ειπειν προς με λογον παντων σχετλιωτατον, ως αξια μεν ειη τα λεγομενα φιλοτιμιας, ου μην αλλ' αυτος γε δεδιεναι ταυτα μαλιστα μη πολλους λυπησηι των ακουοντων. «ουτω γαρ, εφη, τινες υπο του φθονου και των αποριων εξηγριωνται και δυσμενως εχουσιν ωστ' ου ταις πονηριαις, αλλα ταις ευπραγιαις πολεμουσιν, και μισουσιν ου μονον των ανθρωπων τους επιεικεστατους, αλλα και των επιτηδευματων τα βελτιστα, και προς τοις αλλοις κακοις τοις μεν αδικουσιν συναγωνιζονται και συγγνωμην εχουσιν, οις δ' αν φθονησωσιν απολλυουσιν ηνπερ δυνη θωσιν. ταυτα δε δρωσιν ουκ αγνοουντες περι ων την ψηφον οισουσιν, αλλ' αδικησειν μεν ελπιζοντες, οφθησεσθαι δ' ου προσδοκωντες, σωιζοντες ουν τους ομοιους σφισιν αυτοις βοηθειν νομιζουσιν. τουτου δ' ενεκα σοι ταυτα διηλθον, ινα προειδως αμεινον προσφερηι και τοις λογοις ασφαλεστεροις χρηι προς αυτους: επει νυν γε τινα χρη προσδοκαν γνωμην εξειν τους τοιουτους οταν τον τε βιον τον σαυτου και τας πραξεις διεξιηις μηδε κατα μικρον ομοιας ουσας ταις τουτων, αλλ' οιας περ προς εμε λεγειν επιχειρεις; αποφαινεις γαρ τους τε λογους ους γεγραφας, ου μεμψεως, αλλα χαριτος της μεγιστης αξιους οντας, των τε πεπλησιακοτων σοι τους μεν ουδεν ηδικηκοτας ουδ' ημαρτηκοτας, τους δε δι' αρετην υπο της πολεως εστεφανωμενους, τα τε καθ' ημεραν ουτω κοσμιως και τεταγμενως βεβιωκοτα σαυτον ως ουκ οιδ' ει τις αλλος των πολιτων, ετι δε μητε δεδικασμενον μηδενι μητε πεφευγοτα πλην περι αντιδοσεως μηθ' ετεροις συνηγωνισμενον μητε μεμαρτυρηκοτα μητ' αλλο πεποιηκοτα μηδεν εν οις απαντες [οι] πολιτευομενοι τυγχανουσιν. προς δε τουτοις ουτως ιδιοις ουσιν και περιττοις κακεινο λεγεις, ως των μεν αρχων και των ωφελειων των εντευθεν γιγνομενων και των αλλων απαντων των κοινων εξεστηκας, εις δε τους διακοσιους και χιλιους τους εισφεροντας και λειτουργουντας ου μονον αυτον παρεχεις, αλλα και τον υιον, και τρις μεν ηδη τετριηραρχηκατε, τας δ' αλλας λειτουργιας πολυτελεστερον λελειτουργηκατε και καλλιον ων οι νομοι προσταττουσιν. ταυτ' ακουοντας τους ταναντια πασι τοις προειρημενοις επιτετηδευκοτας ουκ οιει βαρεως οισειν και νομιειν ελεγχεσθαι τον βιον τον αυτων ου σπουδαιον οντα; και γαρ ει μεν μετα πονου και ταλαιπωριας ηισθανοντο σε ποριζομενον εις τε τας λειτουργιας και περι την αλλην διοικησιν, ουκ αν ομοιως εμελεν αυτοις: νυν δε τα τε παρα των ξενων σοι γιγνομενα πολυ πλειω νομιζουσιν ειναι των διδομενων, αυτον τε σε ραιθυμοτερον ηγουνται ζην ου μονον των αλλων, αλλα και των περι την φιλοσοφιαν και την αυτην σοι πραγματειαν οντων. ορωσι γαρ εκεινων μεν τους πλειστους πλην των τον σον βιον και τον τροπον ηγαπηκοτων εν τε ταις πανηγυρεσιν και τοις ιδιοις συλλογοις επιδειξεις ποιουμενους, διαγωνιζομενους προς αλληλους, καθ' υπερβολην υπισχνουμενους, εριζοντας, λοιδορουμενους, ουδεν απολειποντας κακων, αλλα σφισι μεν αυτοις πραγματα παρεχοντας, τοις δ' ακροωμενοις εξουσιαν παραδιδοντας τοις μεν καταγελασαι των λεγομενων, ενιοις δ' επαινεσαι, τοις δε πλειστοις μισησαι, τοις δ' οπως εκαστοι βουλονται διατεθηναι προς αυτους: σε δ' ουδενος μετεχοντα τουτων, αλλ' ανομοιως ζωντα και τοις σοφισταις και τοις ιδιωταις και τοις πολλα κεκτημενοις και τοις απορως διακειμενοις. εφ' οις οι μεν λογιζεσθαι δυναμενοι και νουν εχοντες ισως αν σε ζηλωσειαν, οι δε καταδεεστερον πραττοντες και λυπεισθαι μαλλον ειωθοτες επι ταις των αλλων επιεικειαις η ταις αυτων ατυχιαις ουκ εστιν οπως ου δυσκολανουσιν και χαλεπως οισουσιν. ως ουν ουτως αυτων διατεθησομενων σκοπει τι σοι λεκτεον τουτων και τι παραλειπτεον εστιν.» εγω δε κακεινου τοτε ταυτα λεγοντος και νυν ηγουμαι παντων ανθρωπων ατοπωτατους ειναι και σχετλιωτατους, οιτινες βαρεως αν ακουοιεν ει λειτουργουντα μεν εμαυτον τηι πολει παρεχω και ποιουντα το προσταττομενον, μηδεν δε δεομαι μητε κληρουσθαι των αρχων μητε λαμβανειν α τοις αλλοις η πολις διδωσιν, μητ' αυ φευγειν δικας μητε διωκειν. ταυτα γαρ συνεταξαμην ου δια πλουτον ουδε δι' υπερηφανιαν ουδε καταφρονων των μη τον αυτον τροπον εμοι ζωντων, αλλα την μεν ησυχιαν και την απραγμοσυνην αγαπων, μαλιστα δ' ορων τους τοιουτους και παρ' υμιν και παρα τοις αλλοις ευδοκιμουντας, επειτα τον βιον ηδιω νομισας ειναι τουτον η τον των πολλα πραττοντων, ετι δε ταις διατριβαις ταις εμαις πρεπωδεστερον αις εξ αρχης κατεστησαμην. τουτων μεν ενεκα τουτον τον τροπον ζην προειλομην: των δε λημματων των παρα της πολεως απεσχομην, δεινον ηγησαμενος ει δυναμενος εκ των ιδιων τρεφειν εμαυτον εμποδων τωι γενησομαι των εντευθεν ζην ηναγκασμενων [λαβειν το διδομενον υπο της πολεως], και δια την εμην παρουσιαν ενδεης τις γενησεται των αναγκαιων. υπερ ων επαινου τυγχανειν αξιος ην μαλλον η διαβολης. νυν δ' εις πολλην αποριαν καθεστηκα τι δρων αρεσαι δυνηθειην αν τοις τοιουτοις. ει γαρ απαντα τον χρονον εργον ποιουμενος οπως μηδενα μητ' αδικησω μητ' ενοχλησω μητε λυπησω, δι' αυτα ταυτα λυπω τινας, τι ποιων αν χαριζοιμην; η τι λοιπον εστιν πλην εμε μεν ατυχη, τους δε τοιουτους αμαθεις δοκειν ειναι και δυσκολους τοις συμπολιτευομενοις; προς μεν ουν τους μηδεν των αυτων τοις αλλοις γιγνωσκοντας, αλλα χαλεπωτερους οντας τοις μη κακως πραττουσιν η τοις αδικουσιν μωρον εστιν απολογιαν ζητειν: οσωι γαρ αν τις επιεικεστερον αυτον επιδειξηι, δηλον οτι τοσουτωι χειρον αγωνιειται παρ' αυτοις: προς δε τους αλλους, περι ων λυσιμαχος διεβαλεν, ως παμπληθη κεκτημεθα την ουσιαν, αναγκαιον εστιν ειπειν, ινα μη πιστευθεις ο λογος εις μειζους και πλειους ημας εμβαληι λειτουργιας ων υπενεγκειν αν δυνηθειμεν. ολως μεν ουν ουδεις ευρεθησεται των καλουμενων σοφιστων πολλα χρηματα συλλεξαμενος, αλλ' οι μεν εν ολιγοις, οι δ' εν πανυ μετριοις τον βιον διαγαγοντες: ο δε πλειστα κτησαμενος ων ημεις μνημονευομεν, γοργιας ο λεοντινος, ουτος διατριψας μεν περι θετταλιαν, οτ' ευδαιμονεστατοι των ελληνων ησαν, πλειστον δε χρονον και βιους και περι τον χρηματισμον τουτον γενομενος, πολιν δ' ουδεμιαν καταπαγιως οικησας ουδε περι τα κοινα δαπανηθεις ουδ' εισφοραν εισενεγκειν αναγκασθεις, ετι δε προς τουτοις ουτε γυναικα γημας ουτε παιδας ποιησαμενος, αλλ' ατελης γενομενος και ταυτης της λειτουργιας της ενδελεχεστατης και πολυτελεστατης, τοσουτον προλαβων προς το πλειω κτησασθαι των αλλων, χιλιους μονους στατηρας κατελιπεν. καιτοι χρη περι της ουσιας της: αλληλων μη τοις αιτιωμενοις εικηι πιστευειν, μηδε τας εργασιας ισας νομιζειν τας τε των σοφιστων και τας των υποκριτων, αλλα τους εν ταις αυταις τεχναις οντας προς αλληλους κρινειν και τους ομοιαν εν εκαστηι <την> δυναμιν λαβοντας παραπλησιαν και την ουσιαν εχειν νομιζειν. ην ουν εξισωσητε με τωι πλειστον εργασαμενωι και θητε προς εκεινον, ουθ' υμεις πανταπασιν ασκεπτως εικαζειν δοξετε περι των τοιουτων, ουθ' ημεις ευρεθειμεν αν ουτε τα περι την πολιν ουτε τα περι ημας αυτους κακως διωικηκοτες, αλλ' απ' ελαττονων ζωντες ων εις τας λειτουργιας ανηλωκαμεν. καιτοι τους ευτελεστερους εν τοις ιδιοις η τοις κοινοις οντας δικαιον εστιν επαινειν. ενθυμουμαι δε μεταξυ λεγων οσον τα της πολεως μεταπεπτωκεν, και τας διανοιας ως ουδεν ομοιας περι των πραγματων οι νυν τοις προτερον πολιτευομενοις εχουσιν. οτε μεν γαρ εγω παις ην, ουτως ενομιζετο το πλουτειν ασφαλες ειναι και σεμνον ωστ' ολιγου δειν παντες προσεποιουντο πλειω κεκτησθαι την ουσιαν ης εχοντες ετυγχανον, βουλομενοι μετασχειν της δοξης ταυτης: νυν δ' υπερ του μη πλουτειν ωσπερ των μεγιστων αδικηματων απολογιαν δει παρασκευαζεσθαι και σκοπειν, ει μελλει τις σωθησεσθαι. πολυ γαρ δεινοτερον καθεστηκεν το δοκειν ευπορειν η το φανερως αδικειν: οι μεν γαρ η συγγνωμης ετυχον η μικροις εζημιωθησαν, οι δ' αρδην απολλυνται, και πλειους αν ευροιμεν τους εκ των οντων εκπεπτωκοτας η τους δικην υπερ των αμαρτηματων δεδωκοτας. και τι δει λεγειν περι των κοινων; αυτος γαρ ου μικρον διημαρτον δια ταυτην την μεταβολην των εμαυτου πραγματων. οτε γαρ επαμυνειν ηρχομην τοις ιδιοις απολομενων εν τωι πολεμωι τωι προς λακεδαιμονιους απαντων των υπαρχοντων ημιν, αφ' ων ο πατηρ αμα τηι τε πολει χρησιμον αυτον παρειχεν ημας θ' ουτως επιμελως επαιδευσεν ωστ' επιφανεστερον ειναι με τοτε και γνωριμωτερον εν τοις ηλικιωταις και συμπαιδευομενοις η νυν εν τοις συμπολιτευομενοις, οτε δ' ουν, ωσπερ ειπον, ηρχομην πλησιαζειν τισιν, ωιμην, ει δυνηθειην πλειω κτησασθαι και περιποιησασθαι των επι τον αυτον βιον ορμησαντων, αμφοτερα δοξειν, και περι την φιλοσοφιαν διαφερειν και κοσμιωτερον βεβιωκεναι των αλλων: εμοι δε τουναντιον αποβεβηκεν. ει μεν γαρ μητ' αξιος μηδενος εγενομην μητε περιεποιησαμην μηδεν, ουδεις αν μοι πραγματα παρειχεν, αλλα φανερως αδικων ασφαλως αν εζων ενεκα γε των συκοφαντων: νυν δ' αντι της δοξης ης προσ εδοκων αγωνες περι με και κινδυνοι και φθονοι και διαβολαι γεγονασιν. ουτω γαρ η πολις εν τωι παροντι χαιρει τους μεν επιεικεις πιεζουσα και ταπεινους ποιουσα, τοις δε πονηροις εξουσιαν διδουσα και λεγειν και ποιειν ο τι αν βουληθωσιν, ωστε λυσιμαχος μεν ο προηιρημενος ζην εκ του συκοφαντειν και κακως αει τινα ποιειν των πολιτων κατηγορησων ημων αναβεβηκεν, εγω δ' ος ουδε περι ενα πωποτ' εξημαρτον, αλλα των μεν ενθενδε λημματων απεσχομην, παρα ξενων δε και νομιζοντων ευ πασχειν επορισαμην τας ωφελειας, ως δεινα ποιων εις τηλικουτονι καθεστηκα κινδυνον. καιτοι προσηκε τους ευ φρονουντας ευχεσθαι τοις θεοις ως πλειστοις των πολιτων παραγενεσθαι την δυναμιν ταυτην, δι' ην εμελλον παρ' ετερων λαμβανοντες χρησιμους αυτους ωσπερ εγω τηι πολει παρεξειν. πολλης δ' αλογιας περι με γεγενημενης παντων αν συμβαιη δεινοτατον, ει οι μεν δεδωκοτες μοι χρηματα τοσαυτην εχοιεν χαριν ωστ' ετι και νυν με θεραπευειν, υμεις δ' εις ους ανηλωκα ταμαυτου, δικην επιθυμησαιτε παρ' εμου λαβειν. ετι δε δεινοτερον, ει πινδαρον μεν τον ποιητην οι προ ημων γεγονοτες υπερ ενος μονον ρηματος, οτι την πολιν ερεισμα της ελλαδος ωνομασεν, ουτως ετιμησαν ωστε και προξενον ποιησασθαι και δωρεαν μυριας αυτωι δουναι δραχμας, εμοι δε πολυ πλειω και καλλιον εγκεκωμιακοτι και την πολιν και τους προγονους μηδ' ασφαλως εγγενοιτο καταβιωναι τον επιλοιπον χρονον. περι μεν ουν τουτων και των αλλων των κατηγορηθεντων ικανην ειναι νομιζω την ειρημενην απολογιαν. ουκ οκνησω δε προς υμας, ουθ' ως εχω νυν προς τον ενεστωτα κινδυνον, κατειπειν την αληθειαν, ουθ' ως το πρωτον διετεθην προς αυτον. εγω γαρ υπερ μεν των ιδιων πολλας ελπιδας ειχον καλως αγωνιεισθαι: και γαρ τοις βεβιωμενοις και τοις πεπραγμενοις επιστευον, και πολλους λογους και δικαιους ωιμην εχειν υπερ αυτων: ορων δ' ου μονον δυσκολως διακειμενους περι την των λογων παιδειαν τους ειθισμενους απασι χαλεπαινειν, αλλα και των αλλων πολιτων πολλους τραχεως προς αυτην διακειμενους, εφοβουμην μη τα μεν ιδια μου παραμεληθηι, της δε κοινης [και της] περι τους σοφιστας διαβολης απολαυσω τι φλαυρον. επειδη δε χρονων εγγιγνομενων εισεπεσον εις το λογιζεσθαι και σκοπειν τι χρησομαι τοις παρουσιν, επαυσαμην του δεους και της ταραχης ταυτης, ουκ αλογως αλλ' εκ των εικοτων υπολογισαμενος και παραμυθησαμενος εμαυτον: τους τε γαρ επιεικεις υμων, προς ουσπερ εγω ποιησομαι τους λογους, ηπισταμην ουκ εμμενοντας ταις δοξαις ταις αδικως εγγεγενημεναις, αλλ' επακολουθουντας ταις αληθειαις και μεταπειθομενους υπο των λεγοντων τα δικαια, την τε φιλοσοφιαν εκ πολλων ενομιζον επιδειξειν αδικως διαβεβλημενην, και πολυ αν δικαιοτερως αγαπωμενην αυτην η μισουμενην. εχω δε και νυν ετι ταυτην την γνωμην. ουκ αξιον δε θαυμαζειν, ει τι των καλων επιτηδευματων ηγνοηται και διαλεληθεν, ουδ' ει διεψευσμενοι τινες αυτου τυγχανουσιν: και γαρ περι ημων αυτων και περι αλλων πραγματων αναριθμητων ουτως εχοντες αν ευρεθειμεν. η γαρ πολις ημων πολλων αγαθων αιτια και νυν ουσα και προτερον γεγενημενη και τοις πολιταις και τοις αλλοις ελλησι και πολλων ηδονων γεμουσα τουτ' εχει δυσκολωτατον: δια γαρ το μεγεθος και το πληθος των ενοικουντων ουκ ευσυνοπτος εστιν ουδ' ακριβης, αλλ' ωσπερ χειμαρρους, οπως αν εκαστον υπολαβουσα τυχηι και των ανθρωπων και των πραγματων, ουτω κατηνεγκεν, και δοξαν ενιοις την εναντιαν της προσηκουσης περιεθηκεν: οπερ και τηι παιδειαι ταυτηι συμβεβηκεν. ων ενθυμουμενους χρη μηδενος πραγματος ανευ λογου καταγιγνωσκειν, μηδ' ομοιως διακεισθαι δικαζοντας ωσπερ εν ιδιαις διατριβαις, αλλα διακριβουσθαι περι εκαστου και την αληθειαν ζητειν, μεμνημενους των ορκων και των νομων καθ' ους συνεληλυθατε δικασοντες. εστιν δ' ου περι μικρων ουθ' ο λογος ουθ' η κρισις εν ηι καθεσταμεν, αλλα περι των μεγιστων: ου γαρ περι εμου μελλετε μονον την ψηφον διοισειν, αλλα και περι επιτηδευματος, ωι πολλοι των νεωτερων προσεχουσι τον νουν. οιμαι δ' υμας ουκ αγνοειν οτι τα πραγματα της πολεως τοις επιγιγνομενοις και τοις τηλικουτοις οι πρεσβυτεροι παραδιδοασιν. τοιαυτης ουν αει της περιοδου γιγνομενης αναγκαιον εστιν, οπως αν οι νεωτεροι παιδευθωσιν, ουτω την πολιν πραττουσαν διατελειν: ωστ' ου ποιητεον τους συκοφαντας κυριους τηλικουτου πραγματος, ουδε τους μεν μη διδοντας τουτοις αργυριον τιμωρητεον, παρ' ων δ' αν λαβωσιν εατεον ποιειν ο τι αν βουληθωσιν, αλλ' ει μεν η φιλοσοφια τοιαυτην εχει δυναμιν ωστε διαφθειρειν τους νεωτερους, ου τουτον χρη μονον κολαζειν ον αν γραψηται τις τουτων, αλλα παντας εκποδων ποιεισθαι τους περι την διατριβην ταυτην οντας: ει δε τουναντιον πεφυκεν ωστ' ωφελειν και βελτιους ποιειν τους πλησιαζοντας και πλειονος αξιους, τους μεν διαβεβλημενους προς αυτην παυστεον, τους δε συκοφαντας ατιμητεον, τοις δε νεωτεροις συμβουλευτεον εν ταυτηι διατριβειν μαλλον η τοις αλλοις επιτηδευμασιν. προ πολλων δ' αν εποιησαμην, ειπερ ην ειμαρμενον μοι φευγειν την γραφην ταυτην, ακμαζοντι μοι προσπεσειν τον κινδυνον: ου γαρ αν ηθυμουν, αλλα μαλλον οιος τ' αν εγενομην και τον κατηγορον αμυνασθαι και τηι φιλοσοφιαι βοηθησαι: νυν δε φοβουμαι μη δια ταυτην υπερ αλλων πραγματων επιεικως ειρηκως περι αυτης ταυτης χειρον τυχω διαλεχθεις η περι ων ηττον μοι σπουδασαι προσηκεν. καιτοι δεξαιμην αν, _ειρησεται γαρ ταληθες, ει και μωρος ο λογος εστιν, _ηδη τελευτησαι τον βιον, αξιως ειπων της υποθεσεως και πεισας υμας τοιαυτην ειναι νομιζειν την των λογων μελετην οια περ εστιν, μαλλον η ζην πολυπλασιω χρονον, εφορων ουτως αυτην ωσπερ νυν παρ' υμιν φερομενην. της μεν ουν επιθυμιας οιδ' οτι πολυ καταδεεστερον ερουμεν: ομως δ' οπως αν δυνωμαι πειρασομαι διελθειν την τε φυσιν αυτης και την δυναμιν ην εχει, και ποιαι των αλλων τεχνων ομοιοειδης εστιν και τι τους συνοντας ωφελει, και ποιας τινας ημεις ποιουμεθα τας υποσχεσεις: οιμαι γαρ υμας μαθοντας την αληθειαν αμεινον και βουλευσεσθαι και διαγνωσεσθαι περι αυτης. αξιω δ' υμας, ην αρα φαινωμαι λογους διεξιων πολυ των ειθισμενων λεγεσθαι παρ' υμιν εξηλλαγμενους, μη δυσχεραινειν, αλλ' εχειν συγγνωμην, ενθυμουμενους οτι τους περι πραγματων ανομοιων τοις αλλοις αγωνιζομενους αναγκαιον εστιν και τοις λογοις τοιουτοις χρησθαι περι αυτων. υπομειναντες ουν τον τροπον των λεγομενων και την παρρησιαν και τον χρονον εασαντες αναλωσαι με τον δεδομενον ταις απολογιαις, οπως αν υμων εκαστωι δοκηι δικαιον ειναι και νομιμον, ουτω φερετε την ψηφον. βουλομαι δε περι της των λογων παιδειας ωσπερ οι γενεαλογουντες πρωτον διελθειν προς υμας. ομολογειται μεν γαρ την φυσιν ημων εκ τε του σωματος συγκεισθαι και της ψυχης: αυτοιν δε τουτοιν ουδεις εστιν οστις ουκ αν φησειεν ηγεμονικωτεραν πεφυκεναι την ψυχην και πλειονος αξιαν: της μεν γαρ εργον ειναι βουλευσασθαι και περι των ιδιων και περι των κοινων, του δε σωματος υπηρετησαι τοις υπο της ψυχης γνωσθεισιν. ουτω δε τουτων εχοντων, ορωντες τινες των πολυ προ ημων γεγονοτων περι μεν των αλλων πολλας τεχνας συνεστηκυιας, περι δε το σωμα και την ψυχην ουδεν τοιουτον συντεταγμενον, ευροντες διττας επιμελειας κατελιπον ημιν, περι μεν τα σωματα την παιδοτριβικην, ης η γυμναστικη μερος εστιν, περι δε τας ψυχας την φιλοσοφιαν, περι ης εγω μελλω ποιεισθαι τους λογους, αντιστροφους και συζυγας και σφισιν αυταις ομολογουμενας, δι' ων οι προεστωτες αυτων τας τε ψυχας φρονιμωτερας και τα σωματα χρησιμωτερα παρασκευαζουσιν, ου πολυ διαστησαμενοι τας παιδειας απ' αλληλων, αλλα παραπλησιαις χρωμενοι και ταις διδασκαλιαις και ταις γυμνασιαις και ταις αλλαις επιμελειαις. επειδαν γαρ λαβωσι μαθητας, οι μεν παιδοτριβαι τα σχηματα τα προς την αγωνιαν ευρημενα τους φοιτωντας διδασκουσιν, οι δε περι την φιλοσοφιαν οντες τας ιδεας απασας, αις ο λογος τυγχανει χρωμενος, διεξερχονται τοις μαθηταις. εμπειρους δε τουτων ποιησαντες και διακριβωσαντες εν τουτοις παλιν γυμναζουσιν αυτους και πονειν εθιζουσι και συνειρειν καθ' εν εκαστον ων εμαθον αναγκαζουσιν, ινα ταυτα βεβαιοτερον κατασχωσιν και των καιρων εγγυτερω ταις δοξαις γενωνται. τωι μεν γαρ ειδεναι περιλαβειν αυτους ουχ οιον τ' εστιν: επι γαρ απαντων των πραγματων διαφευγουσιν τας επιστημας: οι δε μαλιστα προσεχοντες τον νουν και δυναμενοι θεωρειν το συμβαινον ως επι το πολυ πλειστακις αυτων τυγχανουσιν. τουτον δε τον τροπον επιμελουμενοι και παιδευοντες μεχρι μεν του γενεσθαι βελτιους αυτους αυτων τους μαθητας, και σχειν αμεινον τους μεν τας διανοιας, τους δε τας των σωματων εξεις, αμφοτεροι δυνανται προαγαγειν: εκεινην δε την επιστημην ουδετεροι τυγχανουσιν εχοντες, δι' ης αν οι μεν αθλητας ους βουληθειεν, οι δε ρητορας ικανους ποιησαιεν, αλλα μερος μεν αν τι συμβαλοιντο, το δ' ολον αι δυναμεις αυται παραγιγνονται τοις και τηι φυσει και ταις επιμελειαις διενεγκουσιν. ο μεν ουν τυπος της φιλοσοφιας τοιουτος τις εστιν. ηγουμαι δ' υμας μαλλον αν ετι καταμαθειν την δυναμιν αυτης, ει διελθοιμι τας υποσχεσεις ας ποιουμεθα προς τους πλησιαζειν ημιν βουλομενους. λεγομεν γαρ ως δει τους μελλοντας διοισειν η περι τους λογους η περι τας πραξεις η περι τας αλλας εργασιας πρωτον μεν προς τουτο πεφυκεναι καλως, προς οπερ αν προηιρημενοι τυγχανωσιν, επειτα παιδευθηναι και λαβειν την επιστημην, ητις αν ηι περι εκαστου, τριτον εντριβεις γενεσθαι και γυμνασθηναι περι την χρειαν και την εμπειριαν αυτων: εκ τουτων γαρ εν απασαις ταις εργασιαις τελειους γιγνεσθαι και πολυ διαφεροντας των αλλων. ειναι δε τουτων προσηκον εκατεροις, τοις τε διδασκουσιν και τοις μανθανουσιν, ιδιον μεν τοις μεν εισενεγκασθαι την φυσιν οιαν δει, τοις δε δυνασθαι παιδευσαι τους τοιουτους, κοινον δ' αμφοτερων το περι την εμπειριαν γυμνασιον: δειν γαρ τους μεν επιμελως επιστατησαι τοις παιδευομενοις, τους δ' εγκρατως εμμειναι τοις προσταττομενοις. ταυτα μεν ουν εστιν α κατα πασων λεγομεν των τεχνων: ει δε δη τις αφεμενος των αλλων εροιτο με, τι τουτων μεγιστην εχει δυναμιν προς την των λογων παιδειαν, αποκριναιμην αν οτι το της φυσεως ανυπερβλητον εστιν και πολυ παντων διαφερει: τον γαρ εχοντα την μεν ψυχην ευρειν και μαθειν και πονησαι και μνημονευσαι δυναμενην, την δε φωνην και την του στοματος σαφηνειαν τοιαυτην ωστε μη μονοις τοις λεγομενοις, αλλα και ταις τουτων ευαρμοστιαις συμπειθειν τους ακουοντας, ετι δε την τολμαν, μη την αναισχυντιας σημειον γιγνομενην, αλλα την μετα σωφροσυνης ουτω παρασκευαζουσαν την ψυχην ωστε μηδεν ηττον θαρρειν εν δη πασιν τοις πολιταις τους λογους ποιουμενον η προς αυτον διανοουμενον, τις ουκ οιδεν οτι τυχων ο τοιουτος παιδειας, μη της απηκριβωμενης, αλλα της επιπολαιου και πασι κοινης, τοιουτος αν ειη ρητωρ οιος ουκ οιδ' ει τις των ελληνων γεγονεν; και μεν δη κακεινους ισμεν τους καταδεεστεραν μεν τουτων την φυσιν εχοντας, ταις δ' εμπειριαις και ταις επιμελειαις προεχοντας, οτι γιγνονται κρειττους ου μονον αυτων, αλλα και των ευ μεν πεφυκοτων, λιαν δ' αυτων κατημεληκοτων: ωσθ' εκατερον τε τουτων δεινον αν και λεγειν και πραττειν ποιησειεν, αμφοτερα τε γενομενα περι τον αυτον ανυπερβλητον αν τοις αλλοις αποτελεσειεν. περι μεν ουν της φυσεως και της εμπειριας ταυτα γιγνωσκω: περι δε της παιδειας ουκ εχω τοιουτον λογον ειπειν: ουτε γαρ ομοιαν ουτε παραπλησιαν εχει τουτοις την δυναμιν. ει γαρ τις διακουσειεν απαντα τα περι τους λογους και διακριβωθειη μαλλον των αλλων, λογων μεν ποιητης τυχον αν χαριεστερος γενοιτο των πολλων, εις οχλον δε καταστας, τουτου μονον αποστερηθεις, του τολμαν, ουδ' αν φθεγξασθαι δυνηθειη. και μηδεις οιεσθω με προς μεν υμας συστελλειν την υποσχεσιν, επειδαν δε διαλεγωμαι προς τους συνειναι μοι βουλομενους, απασαν υπ' εμαυτωι ποιεισθαι την δυναμιν: φευγων γαρ τας τοιαυτας αιτιας, οτ' ηρχομην περι ταυτην ειναι την πραγματειαν, λογον διεδωκα γραψας, εν ωι φανησομαι τοις τε μειζους ποιουμενοις τας υποσχεσεις επιτιμων και την εμαυτου γνωμην αποφαινομενος. α μεν ουν κατηγορω των αλλων παραλειψω: και γαρ εστι πλειω του καιρου του παροντος: α δ' αυτος αποφαινομαι πειρασομαι διελθειν υμιν. αρχομαι δ' ενθενδε ποθεν. {εκ του κατα των σοφιστων} ει δε δει μη μονον κατηγορειν των αλλων, αλλα και την εμαυτου δηλωσαι διανοιαν (14=P. 293 c). μεχρι του καθ' ο δ' αν ελλειφθηι τι των ειρημενων, αναγκη ταυτηι χειρον διακεισθαι τους πλησιαζοντας (18=P. 295 a). ταυτα κομψοτερως μεν πεφρασται των εμπροσθεν ειρημενων, βουλεται δε ταυτα δηλουν εκεινοις. ο χρη μεγιστον υμιν γενεσθαι τεκμηριον της εμης επιεικειας: ου γαρ, οτε μεν ην νεωτερος, αλαζονευομενος φαινομαι και μεγαλας τας υποσχεσεις ποιουμενος, επειδη δ' απολελαυκα του πραγματος και πρεσβυτερος γεγονα, τηνικαυτα ταπεινην ποιων την φιλοσοφιαν, αλλα τοις αυτοις λογοις χρωμενος ακμαζων και παυομενος αυτης και θαρρων και κινδυ νευων και προς τους βουλομενους πλησιαζειν και προς τους μελλοντας περι μου την ψηφον οισειν, ωστ' ουκ οιδ' οπως αν τις αληθεστερος η δικαιοτερος περι αυτην επιδειχθειη γεγενημενος. ταυτα μεν ουν εκεινοις προσκεισθω τοις προτερον περι ημων ειρημενοις. ουκ αγνοω δ' οτι τους δυσκολως διακειμενους ουδεν πω των ειρημενων ικανον εστιν απαλλαξαι της διανοιας ταυτης, αλλα πολλων ετι δεονται λογων και παντοδαπων ει μελλουσιν ετεραν μεταληψεσθαι δοξαν ανθ' ης νυν τυγχανουσιν εχοντες. δει δη μηδ' ημας προαπειπειν διδασκοντας και λεγοντας, εξ ων δυοιν θατερον, η μεταστησομεν τας γνωμας αυτων η τας βλασφημιας και κατηγοριας, αις χρωνται καθ' ημων, εξελεγξομεν ψευδεις ουσας. εισιν δε διτται. λεγουσιν γαρ οι μεν ως εστιν η περι τους σοφιστας διατριβη φλυαρια και φενακισμος: ουδεμια γαρ ευρηται παιδεια τοιαυτη, δι' ης γενοιτο τις αν η περι τους λογους δεινοτερος η περι τας πραξεις φρονιμωτερος, αλλ' οι προεχοντες εν τουτοις τηι φυσει των αλλων διαφερουσιν: οι δε δεινοτερους μεν ομολογουσιν ειναι τους περι την μελετην ταυτην οντας, ου μην αλλα διαφθειρεσθαι και γιγνεσθαι χειρους: επειδαν γαρ λαβωσιν δυναμιν, τοις αλλοτριοις επιβουλευειν. ως ουν ουδεν υγιες ουδ' αληθες ουδετεροι τουτων λεγουσιν, πολλας ελπιδας εχω πασι φανερον ποιησειν. πρωτον δ' ενθυμηθητε περι των φλυαριαν φασκοντων ειναι την παιδειαν, ως αυτοι λιαν καταφανως ληρουσιν. διασυρουσι μεν γαρ αυτην ως ουδεν ωφελειν δυναμενην, αλλ' απατην και φενακισμον ουσαν, αξιουσι δε τους συνοντας ημιν ευθυς μεν προσελθοντας διαφερειν αυτους αυτων, ολιγας δ' ημερας συνδιατριψαντας σοφωτερους εν τοις λογοις και κρειττους φαινεσθαι των και ταις ηλικιαις και ταις εμπειριαις προεχοντων, ενιαυτον δε μονον παραμειναντας ρητορας απαντας αγαθους ειναι και τελειους και μηδεν φαυλοτερους τους αμελεις των πονειν εθελοντων μηδε τους αφυεις των τας ψυχας ανδρικας εχοντων. και ταυτα προσταττουσιν, ουθ' ημων ακηκοοτες τοιαυτας ποιουμενων τας υποσχεσεις ουτ' εν ταις αλλαις τεχναις και παιδειαις ουδεν εωρακοτες τουτων συμβαινον, αλλα μολις μεν ημιν τας επιστημας παραγιγνομενας, ουχ ομοιως δ' αλληλοις ο τι αν μαθωμεν εξεργαζομενους, αλλα δυο μεν η τρεις εξ απαντων των διδασκαλειων αγωνιστας γιγνομενους, τους δ' αλλους εξ αυτων ιδιωτας απαλλαττομενους. καιτοι πως ουκ αφρονας ειναι χρη νομιζειν τους τας δυναμεις εν ταις ομολογουμεναις των τεχνων ουκ ενουσας, ταυτας απαιτειν τολμωντας παρα ταυτης ην ουκ ειναι φασιν, και πλειους τας ωφελειας αξιουντας γιγνεσθαι παρα της απιστουμενης υφ' αυτων η παρα των ακριβως ευρησθαι δοκουσων; χρη δε τους νουν εχοντας ουκ ανωμαλως ποιεισθαι τας κρισεις περι των ομοιων πραγματων, ουδ' αποδοκιμαζειν την παιδειαν την ταυτα ταις πλεισταις των τεχνων απεργαζομενην. τις γαρ ουκ οιδεν υμων πολλους των υπο τοις σοφισταις γενομενων ου φενακισθεντας ουδ' ουτω διατεθεντας ως ουτοι λεγουσιν, αλλα τους μεν αυτων ικανους αγωνιστας αποτελεσθεντας, τους δε παιδευειν ετερους δυνηθεντας, οσοι δ' αυτων ιδιωτευειν εβουληθησαν, εν τε ταις ομιλιαις χαριεστερους οντας η προτερον ησαν, των τε λογων κριτας και συμβουλους ακριβεστερους των πλειστων γεγενημενους; ωστε πως χρη της τοιαυτης διατριβης καταφρονειν της τους κεχρημενους αυτηι τοιουτους παρασκευαζειν δυναμενης; αλλα μην και τοδε παντες αν ομολογησειαν, οτι τουτους τεχνικωτατους ειναι νομιζομεν επι πασων των τεχνων και χειρουργιων, οιτινες αν τους μαθητας ως οιον θ' ομοιοτατους εργατας αλληλοις αποδειξωσιν. τηι τοινυν φιλοσοφιαι φανησεται και τουτο συμβεβηκος. οσοι γαρ ηγεμονος ετυχον αληθινου και νουν εχοντος, ευρεθειεν αν εν τοις λογοις ουτως ομοιαν την δυναμιν εχοντες ωστε πασιν ειναι φανερον οτι της αυτης παιδειας μετεσχηκασιν. καιτοι μηδενος εθους αυτοις εγγενομενου κοινου μηδε διατριβης τεχνικης υπαρξασης ουκ εστιν οπως αν εις την ομοιοτητα ταυτην κατεστησαν. ετι τοινυν υμων αυτων ουδεις εστιν οστις ουκ αν ειπειν εχοι πολλους των συμπαιδευθεντων, οι παιδες μεν οντες αμαθεστατοι των ηλικιωτων εδοξαν ειναι, πρεσβυτεροι δε γενομενοι πλεον διηνεγκαν προς το φρονειν και λεγειν των αυτων τουτων ων παιδες οντες απελειφθησαν. οθεν μαλιστ' αν τις γνοιη την επιμελειαν, οσην εχει δυναμιν: δηλον γαρ οτι τοτε μεν απαντες τοιαυταις εχρωντο ταις διανοιαις οιας περ εξ αρχης εφυσαν εχοντες, ανδρες δε γενομενοι τουτων διηνεγκαν και μετηλλαξαν την φρονησιν τωι τους μεν εκκεχυμενως ζην και ραιθυμως, τους δε τοις τε πραγμασιν και σφισιν αυτοις προσεχειν τον νουν. οπου δε και δια τας αυτων επιμελειας γιγνονται τινες βελτιους, πως ουκ αν ουτοι λαβοντες επιστατην και πρεσβυτερον και πολλων πραγματων εμπειρον, και τα μεν παρειληφοτα, τα δ' αυτον ευρηκοτα, πολυ αν ετι πλεον και σφων αυτων και των αλλων διηνεγκαν; ου μονον δ' εκ τουτων, αλλα και των λοιπων εικοτως αν απαντες την αγνοιαν θαυμασειαν των τολμωντων ουτως εικηι καταφρονειν της φιλοσοφιας, πρωτον μεν ει πασας τας πραξεις και τας τεχνας ειδοτες ταις μελεταις και ταις φιλο πονιαις αλισκομενας προς την της φρονησεως ασκησιν ταυτα μηδεμιαν ηγουνται δυναμιν εχειν, επειτ' ει των μεν σωματων μηδεν ουτως αν φησειαν ειναι φαυλον, ο τι γυμνασθεν και πονησαν ουκ αν ειη βελτιον, τας δε ψυχας τας αμεινον πεφυκυιας των σωματων μηδεν αν νομιζουσιν γενεσθαι σπουδαιοτερας παιδευθεισας και τυχουσας της προσηκουσης επιμελειας, ετι δ' ει περι τους ιππους και τους κυνας και τα πλειστα των ζωιων ορωντες τεχνας εχοντας τινας, αις τα μεν ανδρειοτερα, τα δε πραοτερα, τα δε φρονιμωτερα ποιουσιν, περι την των ανθρωπων φυσιν μηδεμιαν οιονται τοιαυτην ευρησθαι παιδειαν, ητις αν αυτους επι τι τουτων ωνπερ και τα θηρια δυνηθειη προαγαγειν, αλλα τοσαυτην απαντων ημων ατυχιαν κατεγνωκασιν ωσθ' ομολογησειαν μεν αν ταις ημετεραις διανοιαις εκαστον των οντων βελτιον γιγνεσθαι και χρησιμωτερον, αυτους δ' ημας τους εχοντας την φρονησιν ταυτην, ηι παντα πλειονος αξια ποιουμεν, τολμωσιν λεγειν ως ουδεν αν αλληλους προς επιεικειαν ευεργετησαιμεν. ο δε παντων δεινοτατον, οτι καθ' εκαστον τον ενιαυτον θεωρουντες εν τοις θαυμασιν τους μεν λεοντας πραοτερον διακειμενους προς τους θεραπευοντας η των ανθρωπων ενιοι προς τους ευ ποιουντας, τας δ' αρκτους καλινδουμενας και παλαιουσας και μιμουμενας τας ημετερας επιστημας, ουδ' εκ τουτων δυνανται γνωναι την παιδειαν και την επιμελειαν, οσην εχει δυναμιν, ουδ' οτι ταυτα πολυ αν θαττον την ημετεραν φυσιν η την εκεινων ωφελησειεν: ωστ' απορω ποτερον αν τις δικαιοτερον θαυμασειεν τας πραοτητας τας τοις χαλεπωτατοις των θηριων εγγιγνομενας η τας αγριοτητας τας εν ταις ψυχαις των τοιουτων ανθρωπων ενουσας. εχοι δ' αν τις πλειω περι τουτων ειπειν: αλλα γαρ ην πολλα λιαν λεγω περι των παρα τοις πλειστοις ομολογουμενων, δεδοικα μη περι των αμφισβητουμενων απορειν δοξω. παυσαμενος ουν τουτων επ' εκεινους τρεψομαι τους ου καταφρονουντας μεν της φιλοσοφιας, πολυ δε πικροτερον κατηγορουντας αυτης, και μεταφεροντας τας πονηριας τας των φασκοντων μεν ειναι σοφιστων, αλλο δε τι πραττοντων επι τους ουδεν των αυτων εκεινοις επιτηδευοντας. εγω δ' ουχ υπερ απαντων των προσποιουμενων δυνασθαι παιδευειν ποιουμαι τους λογους, αλλ' υπερ των δικαιως την δοξαν ταυτην εχοντων. οιμαι δε σαφως επιδειξειν τους κατηγορουντας ημων πολυ της αληθειας διημαρτηκοτας, ηνπερ εθελησητε δια τελους ακουσαι των λεγομενων. πρωτον μεν ουν ορισασθαι δει τινων ορεγομενοι και τινος τυχειν βουλομενοι τολμωσιν τινες αδικειν: ην γαρ ταυτα καλως περιλαβωμεν, αμεινον γνωσεσθε τας αιτιας τας καθ' ημων λεγομενας, ειτ' αληθεις εισιν ειτε ψευδεις. εγω μεν ουν ηδονης η κερδους η τιμης ενεκα φημι παντας παντα πραττειν: εξω γαρ τουτων ουδεμιαν επιθυμιαν ορω τοις ανθρωποις εγγιγνομενην. ει δη ταυθ' ουτως εχει, λοιπον εστι σκεψασθαι τι τουτων αν ημιν γιγνοιτο διαφθειρουσι τους νεωτερους. ποτερον αν ησθειμεν ορωντες η και πυνθανομενοι πονηρους αυτους οντας και δοκουντας τοις συμπολιτευομενοις; και τις ουτως εστιν αναισθητος, οστις ουκ αν αλγησειεν τοιαυτης διαβολης περι αυτον γιγνομενης; αλλα μην ουδ' αν θαυμασθειμεν ουδε τιμης μεγαλης τυχοιμεν τοιουτους τους συνοντας αποπεμποντες, αλλα πολυ αν μαλλον καταφρονηθειμεν και μισηθειμεν των ταις αλλαις πονηριαις ενοχων οντων. και μην ουδ' ει ταυτα παριδοιμεν, χρηματα πλειστ' αν λαβοιμεν ουτω της παιδειας προεστωτες. οιμαι γαρ δηπου τουτο γε παντας γιγνωσκειν, οτι σοφιστηι μισθος καλλιστος εστιν και μεγιστος, ην των μαθητων τινες καλοι καγαθοι και φρονιμοι γενωνται και παρα τοις πολιταις ευδοκιμουντες: οι μεν γαρ τοιουτοι πολλους μετασχειν της παιδειας εις επιθυμιαν καθιστασιν, οι δε πονηροι και τους προτερον συνειναι διανοουμενους αποτρεπουσιν. ωστε τις αν εν τουτοις το κρειττον αγνοησειεν, ουτω μεγαλην την διαφοραν των πραγματων εχοντων; ισως ουν αν τις προς ταυτα τολμησειεν ειπειν ως πολλοι των ανθρωπων δια τας ακρασιας ουκ εμμενουσι τοις λογισμοις, αλλ' αμελησαντες του συμφεροντος επι τας ηδονας ορμωσιν. εγω δ' ομολογω και των αλλων πολλους και των προσποιουμενων ειναι σοφιστων εχειν τινας την φυσιν ταυτην. αλλ' ομως ουδε των τοιουτων ουδεις εστιν ουτως ακρατης, οστις αν δεξαιτο και τους μαθητας ειναι τοιουτους: των μεν γαρ ηδονων των δια την ακροασιν εκεινοις συμβαινουσων ουκ αν δυναιτο μετασχειν, της δε δοξης της δια την πονηριαν γιγνομενης αυτος αν το πλειστον μερος απολαυσειεν. επειτα τινας αν και διαφθειραιεν και τους πως διακειμενους λαβοιεν αν μαθητας; αξιον γαρ και ταυτα διελθειν. ποτερον τους ηδη κακοηθεις οντας και πονηρους; και τις αν, α παρα της αυτου φυσεως επισταται, ταυτα παρ' ετερου μανθανειν επιχειρησειεν; αλλα τους επιεικεις και χρηστων επιτηδευματων επιθυμουντας; αλλ' ουδ' αν εις των τοιουτων τοις κακον τι λεγουσιν η πραττουσι διαλεχθηναι τολμησειεν. ηδεως δ' αν κακεινο πυθοιμην παρα των χαλεπως εχοντων προς ημας, τινα ποτε γνωμην εχουσι περι των εκ σικελιας και του ποντου και των αλλων τοπων δευρο πλεοντων [ως ημας] ινα παιδευθωσιν. ποτερον αυτους οιονται σπανιζοντας εκει πονηρων ανθρωπων ενθαδε ποιεισθαι την πορειαν; αλλα πανταχου πολλην αφθονιαν ευροι τις αν των συμπονηρευεσθαι και συνεξαμαρτανειν βουλομενων. αλλα γαρ ου δικαιον δια τους ακρατεις και πονηρους διαβαλλεσθαι και τους καλως τηι φιλοσοφιαι χρωμενους: ουδε γαρ ει τινες των πολιτων συκοφανται και κακοπραγμονες τυγχανουσιν οντες ωσπερ ο κατηγορος, προσηκει και τους αλλους απαντας δοκειν ειναι τοιουτους, αλλα δει χωρις περι εκαστου διαγιγνωσκειν. τουτου δ' ενεκα και τους λογους υμιν προανεγνων και τους πλησιασαντας μοι διηλθον, <δηλωσαι> βουλομενος οσον διεσταμεν αλληλων. ευρησετε γαρ ουδεν των αυτων ημας ουτ' επιτηδευοντας ουτε λεγοντας ουτ' ασκουντας ουθ' υπισχνουμενους: αλλ' ουδε τους πλησιαζοντας των αυτων εκατεροις ενεκα συνοντας: αλλα τους μεν αλαζονειας, τους δε παιδειας μετασχειν βουλομενους. προς δε τουτοις ιδοιτ' αν τους μεν δικαιως αν μισηθεντας [εν] απασαις ταις ελληνισι πολεσιν ενοχλουντας και ζητουντας ουστινας εξαπατησουσιν, επι δε τους αληθεστερους και σπουδαιοτερους εξ απαντων των τοπων [προς] αυτους πλεοντας. περι ων αν ηδεως λυσιμαχου πυθοιμην, τινα ποτε γνωμην ειχε περι των εκ σικελιας και του ποντου και των αλλων τοπων δευρο πλεοντων ως ημας ινα παιδευθωσιν. ποτερον αυτους οιεται σπανιζοντας εκει πονηρων ανθρωπων ενθαδε ποιεισθαι την πορειαν; αλλα πανταχου πολλην αφθονιαν ευροι τις αν των συμπονηρευεσθαι και συνεξαμαρτανειν βουλομενων. αλλ' ινα κακοπραγμονες και συκοφανται γενωνται, πολλα χρηματα τελεσαντες; αλλα πρωτον μεν οι ταυτην εχοντες την γνωμην πολυ αν ηδιον τα των αλλων λαβοιεν η δοιεν ετε ροις οτιουν των σφετερων αυτων: ετι δε τινες αν υπερ πονηριας αργυριον αναλωσειαν, εξον αυτοις μηδεν δαπανηθεισιν ειναι τοιουτοις οποταν βουληθωσιν; ου γαρ μαθειν, αλλ' επιχειρησαι μονον δει τοις τοιουτοις των εργων. αλλα δηλον οτι και πλεουσι και χρηματα διδοασιν και παντα ποιουσιν νομιζοντες αυτοι τε βελτιους γενησεσθαι και τους ενθαδε παιδευοντας πολυ φρονιμωτερους ειναι των παρα σφισιν αυτοις: εφ' οις αξιον ην απαντας τους πολιτας φιλοτιμεισθαι και περι πολλου ποιεισθαι τους αιτιους τηι πολει της δοξης ταυτης γενομενους. αλλα γαρ ουτω τινες αγνωμονως εχουσιν ωστ' ειδοτες και τους ξενους τους αφικνουμενους και τους προεστωτας της παιδειας ουδεν κακον επιτηδευοντας, αλλ' απραγμονεστατους μεν οντας των εν τηι πολει και πλειστην ησυχιαν αγοντας, προσεχοντας δε τον νουν σφισιν αυτοις και τας συνουσιας μετ' αλληλων ποιουμενους, ετι δε τα καθ' ημεραν ευτελεστατα και κοσμιωτατα ζωντας, και των λογων επιθυμουντας, ου των επι τοις ιδιοις συμβολαιοις λεγομενων ουδε των λυπουντων τινας, αλλα των παρα πασιν ανθρωποις ευδοκιμουντων, ομως τολμωσι βλασφημειν περι αυτων και λεγειν ως ταυτην ποιουνται την μελετην ιν' εν τοις αγωσιν παρα το δικαιον πλεονεκτωσιν. καιτοι τινες αν αδικιαν και κακιαν ασκουντες σωφρονεστερον των αλλων ζην εθελησειαν; τινας δε πωποθ' εωρακασιν οι ταυτα λεγοντες αναβαλλομενους και θησαυριζομενους τας πονηριας, αλλ' ουκ ευθυς τηι φυσει τηι παρουσηι χρωμενους; χωρις δε τουτων, ειπερ η περι τους λογους δεινοτης ποιει τοις αλλοτριοις επιβουλευειν, προσηκεν απαντας τους δυναμενους ειπειν πολυπραγμονας και συκοφαντας ειναι: ταυτο γαρ αιτιον εν απασιν ταυτον πεφυκεν ενεργαζεσθαι. νυν δ' ευρησετε και των εν τωι παροντι πολιτευομενων και των νεωστι τετελευτηκοτων τους πλειστην επιμελειαν των λογων ποιουμενους βελτιστους οντας των επι το βημα παριοντων, ετι δε των παλαιων τους αριστους ρητορας και μεγιστην δοξαν λαβοντας πλειστων αγαθων αιτιους τηι πολει γεγενημενους, αρξαμενους απο σολωνος. εκεινος τε γαρ προστατης του δημου καταστας ουτως ενομοθετησεν και τα πραγματα διεταξεν και την πολιν κατεσκευασεν ωστ' ετι και νυν αγαπασθαι την διοικησιν την υπ' εκεινου συνταχθεισαν: μετα δε ταυτα κλεισθενης εκπεσων εκ της πολεως υπο των τυραννων, λογωι πεισας τους αμφικτυονας δανεισαι των του θεου χρηματων αυτωι, τον τε δημον κατηγαγεν και τους τυραννους εξεβαλεν και την δημοκρατιαν εκεινην κατεστησεν την αιτιαν τοις ελλησιν των μεγιστων αγαθων γενομενην: επι δε τουτωι θεμιστοκλης ηγεμων εν τωι πολεμωι τωι περσικωι γενομενος, συμβουλευσας τοις προγονοις ημων εκλιπειν την πολιν, _ο τις αν οιος τ' εγενετο πεισαι μη πολυ τωι λογωι διενεγκων; _εις τουτ' αυτων τα πραγματα προηγαγεν, ωστ' ολιγας ημερας αναστατοι γενομενοι πολυν χρονον δεσποται των ελληνων κατεστησαν: το δε τελευταιον περικλης και δημαγωγος ων αγαθος και ρητωρ αριστος ουτως εκοσμησε την πολιν και τοις ιεροις και τοις αναθημασιν και τοις αλλοις απασιν ωστ' ετι και νυν τους εισαφικνουμενους εις αυτην νομιζειν μη μονον αρχειν αξιαν ειναι των ελληνων, αλλα και των αλλων απαντων, και προς τουτοις εις την ακροπολιν ουκ ελαττω μυριων ταλαντων ανηνεγκεν. και τουτων των ανδρων των τηλικαυτα διαπραξαμενων ουδεις λογων ημελησεν, αλλα τοσουτωι μαλλον των αλλων προσεσχον αυτοις τον νουν, ωστε σολων μεν των επτα σοφιστων εκληθη και ταυτην εσχε την επωνυμιαν την νυν ατιμαζομενην και κρινομενην παρ' υμιν, περικλης δε δυοιν εγενετο μαθητης, αναξαγορου τε του κλαζομενιου και δαμωνος του κατ' εκεινον τον χρονον φρονιμωτατου δοξαντος ειναι των πολιτων. ωστ' εκ τινων αν τις υμιν σαφεστερον επιδειξειεν, ως ουχ αι δυναμεις αι των λογων κακοπραγμονας τους ανθρωπους ποιουσιν; αλλ' οι τοιαυτην την φυσιν εχοντες οιαν περ ο κατηγορος, πονηροις, οιμαι, και τοις λογοις και τοις πραγμασιν χρωμενοι διατελουσιν. εχω δε δειξαι και τοπους, εν οις εξεστιν ιδειν τοις βουλομενοις τους πολυπραγμονας και τους ταις αιτιαις ενοχους οντας, ας ουτοι τοις σοφισταις επιφερουσιν. εν γαρ ταις σανισιν ταις υπο των αρχοντων εκτιθεμεναις αναγκαιον εστιν, εν μεν ταις των θεσμοθετων αμφοτερους ενειναι, τους τε την πολιν αδικουντας και τους συκοφαντουντας, εν δε ταις των ενδεκα τους τε κακουργουντας και τους τουτοις εφεστωτας, εν δε ταις των τετταρακοντα τους τ' εν τοις ιδιοις πραγμασιν αδικουντας και τους μη δικαιως εγκαλουντας: εν αις τουτον μεν και τους τουτου φιλους ευροιτ' αν εν πολλαις εγγεγραμμενους, εμε δε και τους περι την αυτην εμοι διατριβην οντας ουδ' εν μιαι τουτων ενοντας, αλλ' ουτω τα περι ημας αυτους διοικουντας ωστε μηδεν δεισθαι των αγωνων των παρ' υμιν. καιτοι τους μητ' εν ταις πραγματειαις ταυταις οντας μητ' ακολαστως ζωντας μητε περι αλλην πραξιν μηδεμιαν αισχραν γεγενημενους πως ουκ επαινεισθαι προσηκει μαλλον η κρινε σθαι; δηλον γαρ οτι τοιαυτα τους συνοντας παιδευομεν οια περ αυτοι τυγχανομεν επιτηδευοντες. ετι τοινυν γνωσεσθε σαφεστερον εκ των ρηθησεσθαι μελλοντων, ως πορρω του διαφθειρειν τους νεωτερους εσμεν. ει γαρ τι τοιουτον εποιουμεν, ουκ αν λυσιμαχος ην ο λυπουμενος υπερ αυτων ουδ' αλλος ουδεις των τοιουτων, αλλα τους πατερας αν εωρατε των συνοντων ημιν και τους οικειους αγανακτουντας και γραφομενους και δικην ζητουντας παρ' ημων λαμβανειν. νυν δ' εκεινοι μεν συνιστασιν τους παιδας τους αυτων και χρηματα διδοασιν, και χαιρουσιν οποταν ορωσιν αυτους μεθ' ημων ημερευοντας, οι δε συκοφανται διαβαλλουσι και πραγματα παρεχουσιν ημιν, ων τινες αν ηδιον ιδοιεν πολλους των πολιτων διαφθειρομενους και πονηρους γιγνομενους; ισασι γαρ σφας αυτους εν μεν τοις τοιουτοις δυναστευοντας, υπο δε των καλων καγαθων και νουν εχοντων απολλυμενους οποταν ληφθωσιν. ωσθ' ουτοι μεν σωφρονουσιν αναιρειν ζητουντες απασας τας τοιαυτας διατριβας, εν αις ηγουνται βελτιους γενομενους χαλεπωτερους εσεσθαι ταις αυτων πονηριαις και συκοφαντιαις, υμας δε προσηκει ταναντια τουτοις πραττειν και ταυτα νομιζειν ειναι καλλιστα των επιτηδευματων, οις αν τουτους ορατε μαλιστα πολεμουντας. ατοπον δε τι τυγχανω πεπονθως: ειρησεται γαρ, ει και τινες λιαν ευμεταβολον ειναι με φησουσιν. ολιγωι μεν γαρ προτερον ελεγον ως πολλοι των καλων καγαθων ανδρων διεψευσμενοι της φιλοσοφιας τραχυτερον προς αυτην εχουσιν: νυν δ' ουτως εναργεις υπειληφα τους λογους ειναι τους ειρημενους και πασι φανερους ωστ' ουδεις αγνοειν μοι δοκει την δυναμιν αυτης ουδε καταγιγνωσκειν ημων ως διαφθειρομεν τους μαθητας, ουδε πεπονθεναι τοιουτον ουδεν οιον αυτους ολιγωι προτερον ηιτιωμην: αλλ' ει δει ταληθες ειπειν και το νυν εν τηι διανοιαι μοι παρεστηκος, ηγουμαι παντας τους φιλοτιμως διακειμενους, επιθυμητικως εχοντας του φρονειν ευ και λεγειν, αυτους μεν αμελειν τουτων, τους μεν δια ραιθυμιαν, τους δε καταμεμφομενους την φυσιν την αυτων, τους δε δι' αλλας τινας προφασεις, παμπληθεις δ' εισιν, προς δε τους πολλην επιμελειαν ποιουμενους και τυχειν βουλομενους, ων εις επιθυμιαν αυτοι καθεστασιν, δυσκολως εχειν και ζηλοτυπειν και τας ψυχας τεταραγμενως διακεισθαι και πεπονθεναι παραπλησια τοις ερωσιν: τινα γαρ αν τις αυτοις επενεγκειν αιτιαν εχοι πρεπωδεστεραν ταυτης; οιτινες μακαριζουσι μεν και ζηλουσι τους καλως χρησθαι τωι λογωι δυναμενους, επιτιμωσιν δε των νεωτερων τοις τυχειν ταυτης της τιμης βουλομενοις. και τοις μεν θεοις ουδεις εστιν οστις ουκ αν ευξαιτο μαλιστα μεν αυτος δυνασθαι λεγειν, ει δε μη, τους παιδας και τους οικειους τους αυτου. τους δε πονωι και φιλοσοφιαι τουτο κατεργασασθαι πειρωμενους, ο παρα των θεων αυτοι βουλονται λαβειν, ουδεν φασιν των δεοντων πραττειν, αλλ' ενιοτε μεν ως εξηπατημενων και πεφενακισμενων προσποιουνται καταγελαν αυτων, οποταν δε τυχωσι, μεταβαλοντες ως περι πλεονεκτειν δυναμενων τους λογους ποιουνται. και συμβουλοις μεν, οταν κινδυνος τις καταλαβηι την πολιν, τοις αριστα περι των πραγματων λεγουσιν, τουτοις χρωνται, και πραττουσιν ο τι αν οι τοιουτοι παραινεσωσιν: περι δε τους εργον ποιουμενους οπως χρησιμους αυτους εν τοις καιροις τοις τοιουτοις τηι πολει παρασχησουσιν, βλασφημειν οιονται χρηναι. και θηβαιοις μεν και τοις αλλοις εχθροις την αμαθιαν ονειδιζουσιν, τους δ' εκ παντος τροπου ζητουντας την νοσον ταυτην διαφυγειν λοιδορουντες διατελουσιν. ο δ' ου μονον ταραχης σημειον εστιν, αλλα και της περι τους θεους ολιγωριας: την μεν γαρ πειθω μιαν των θεων νομιζουσιν ειναι και την πολιν ορωσιν καθ' εκαστον τον ενιαυτον θυσιαν αυτηι ποιουμενην, τους δε της δυναμεως ης η θεος εχει μετασχειν βουλομενους ως κακου πραγματος επιθυμουντας διαφθειρεσθαι φασιν. ο δε παντων δεινοτατον, οτι προκριναιεν μεν αν την ψυχην σπουδαιοτεραν ειναι του σωματος, ουτω δε γιγνωσκοντες αποδεχονται μαλλον τους γυμναζομενους των φιλοσοφουντων. καιτοι πως ουκ αλογον τους του φαυλοτερου ποιουμενους την επιμελειαν επαινειν μαλλον η τους του σπουδαιοτερου, και ταυτα παντων ειδοτων δια μεν ευεξιαν σωματος ουδεν πωποτε την πολιν των ελλογιμων εργων διαπραξαμενην, δια δε φρονησιν ανδρος ευδαιμονεστατην και μεγιστην των ελληνιδων πολεων γενομενην; πολυ δ' αν τις εχοι πλειους τουτων εναντιωσεις συναγαγειν των ακμαζοντων τε μαλλον ηγω και του καιρου του παροντος μη φροντιζοντων επει και ταδε περι των αυτων τουτων ενεστιν ειπειν. φερε γαρ, ει τινες πολλα χρηματα παρα των προγονων παραλαβοντες τηι μεν πολει μηδεν ειεν χρησιμοι, τους δε πολιτας υβριζοιεν και τους τε παιδας και τας γυναικας αισχυνοιεν, εστιν οστις αν τους αιτιους του πλουτου μεμψασθαι τολμησειεν, αλλ' ουκ αν αυτους τους εξαμαρτανοντας κολαζειν αξιωσειεν; τι δ' ει τινες οπλομαχειν μαθοντες προς μεν τους πολεμιους μη χρωιντο ταις επιστημαις, επαναστασιν δε ποιησαντες πολλους των πολιτων διαφθειραιεν, η και πυκτευειν και παγκρατιαζειν ως οιον τ' αριστα παιδευθεντες των μεν αγωνων αμελοιεν, τους δ' απαντωντας τυπτοιεν, τις ουκ αν τουτων τους μεν διδασκαλους επαινεσειεν, τους δε κακως χρωμενους οις εμαθον αποκτεινειεν; ουκουν χρη και περι των λογων την αυτην εχειν διανοιαν ηνπερ και περι των αλλων, και μη περι των ομοιων ταναντια γιγνωσκειν, μηδε προς τοιουτον πραγμα δυσμενως φαινεσθαι διακειμενους, ο παντων των ενοντων εν τηι των ανθρωπων φυσει πλειστων αγαθων αιτιον εστιν. τοις μεν γαρ αλλοις οις εχομεν, απερ ηδη και προτερον ειπον, ουδεν των ζωιων διαφερομεν, αλλα πολλων και τωι ταχει και τηι ρωμηι και ταις αλλαις ευποριαις καταδεεστεροι τυγχανομεν οντες: εγγενομενου δ' ημιν του πειθειν αλληλους και δηλουν προς ημας αυτους περι ων αν βουληθωμεν, ου μονον του θηριωδως ζην απηλλαγημεν, αλλα και συνελθοντες πολεις ωικισαμεν και νομους εθεμεθα και τεχνας ευρομεν, και σχεδον απαντα τα δι' ημων μεμηχανημενα λογος ημιν εστιν ο συγκατασκευασας. ουτος γαρ περι των δικαιων και των αδικων και των καλων και των αισχρων ενομοθετησεν, ων μη διαταχθεντων ουκ αν οιοι τ' ημεν οικειν μετ' αλληλων. τουτωι και τους κακους εξελεγχομεν και τους αγαθους εγκωμιαζομεν. δια τουτου τους τ' ανοητους παιδευομεν και τους φρονιμους δοκιμαζομεν: το γαρ λεγειν ως δει του φρονειν ευ μεγιστον σημειον ποιουμεθα, και λογος αληθης και νομιμος και δικαιος ψυχης αγαθης και πιστης ειδωλον εστιν. μετα τουτου και περι των αμφισβητησιμων αγωνιζομεθα και περι των αγνοουμενων σκοπουμεθα: ταις γαρ πιστεσιν, αις τους αλλους λεγοντες πειθομεν, ταις αυταις ταυταις βουλευομενοι χρωμεθα, και ρητορικους μεν καλουμεν τους εν τωι πληθει λεγειν δυναμενους, ευβουλους δε νομιζομεν, οιτινες αν αυτοι προς αυτους αριστα περι των πραγματων διαλεχθωσιν. ει δε δει συλληβδην περι της δυναμεως ταυτης ειπειν, ουδεν των φρονιμως πραττομενων ευρησομεν αλογως γιγνομενον, αλλα και των εργων και των διανοηματων απαντων ηγεμονα λογον οντα, και μαλιστα χρωμενους αυτωι τους πλειστον νουν εχοντας. ων ουδεν ενθυμηθεις λυσιμαχος κατηγορειν ετολμησε των επιθυμουντων τοιουτου πραγματος, ο τοσουτων το πληθος και τηλικουτων το μεγεθος αγαθων αιτιον εστιν. και τι δει τουτου θαυμαζειν, οπου και των περι τας εριδας σπουδαζοντων ενιοι τινες ομοιως βλασφημουσιν περι των λογων των κοινων και των χρησιμων ωσπερ οι φαυλοτατοι των ανθρωπων, ουκ αγνοουντες την δυναμιν αυτων, ουδ' οτι ταχιστ' αν ουτοι τους χρωμενους ωφελησειαν, αλλ' ελπιζοντες, ην τουτους διαβαλωσιν, τους αυτων εντιμοτερους ποιησειν. περι ων δυνηθειην μεν αν ισως διαλεχθηναι πολυ πικροτερον η 'κεινοι περι ημων: ουδετερον δ' οιμαι δειν, ουθ' ομοιος γιγνεσθαι τοις υπο του φθονου διεφθαρμενοις, ουτε ψεγειν τους μηδεν μεν κακον τους συνοντας εργαζομενους, ηττον δ' ετερων ευεργετειν δυναμενους. ου μην αλλα μικρα γε μνησθησομαι περι αυτων, μαλιστα μεν οτι κακεινοι περι ημων, επειθ' οπως αν υμεις σαφεστερον ειδοτες την δυναμιν αυτων ουτω διακεησθε προς εκαστους ημων ωσπερ δικαιον εστιν, προς δε τουτοις ινα και τουτο ποιησω φανερον, οτι περι τους πολιτικους λογους ημεις οντες, ους εκεινοι φασιν ειναι φιλαπεχθημονας, πολυ πραοτεροι τυγχανομεν αυτων οντες: οι μεν γαρ αει τι περι ημων φλαυρον λεγουσιν, εγω δ' ουδεν αν ειποιμι τοιουτον, αλλα ταις αληθειαις χρησομαι περι αυτων. ηγουμαι γαρ και τους εν τοις εριστικοις λογοις δυναστευοντας και τους περι την αστρολογιαν και γεωμετριαν και τα τοιαυτα των μαθηματων διατριβοντας ου βλαπτειν, αλλ' ωφελειν τους συνοντας, ελαττω μεν ων υπισχνουνται, πλειω δ' ων τοις αλλοις δοκουσιν. οι μεν γαρ πλειστοι των ανθρωπων υπειληφασιν αδολεσχιαν και μικρολογιαν ειναι τα τοιαυτα των μαθηματων: ουδεν γαρ αυτων ουτ' επι των ιδιων ουτ' επι των κοινων ειναι χρησιμον, αλλ' ουδ' εν ταις μνειαις ουδενα χρονον εμμενειν ταις των μαθοντων δια το μητε τωι βιωι παρακολουθειν μητε ταις πραξεσιν επαμυνειν, αλλ' εξω πανταπασιν ειναι των αναγκαιων. εγω δ' ουθ' ουτως ουτε πορρω τουτων εγνωκα περι αυτων, αλλ' οι τε νομιζοντες μηδεν χρησιμην ειναι την παιδειαν ταυτην προς τας πραξεις ορθως μοι δοκουσιν γιγνωσκειν, οι τ' επαινουντες αυτην αληθη λεγειν. δια τουτο δ' ουχ ομολογουμενον αυτον αυτωι τον λογον ειρηκα, διοτι και ταυτα τα μαθηματα την φυσιν ουδεν ομοιαν εχει τοις αλλοις οις διδασκομεθα. τα μεν γαρ αλλα τοτ' ωφελειν ημας πεφυκεν οταν λαβωμεν αυτων την επιστημην, ταυτα δε τους μεν απηκριβωμενους ουδεν αν ευεργετησειεν πλην τους εντευθεν ζην προηιρημενους, τους δε μανθανοντας ονινησιν: περι γαρ την περιττολογιαν και την ακριβειαν της αστρολογιας και γεωμετριας διατριβοντες και δυσκαταμαθητοις πραγμασιν αναγκαζομενοι προσεχειν τον νουν, ετι δε συνεθιζομενοι μενειν και πονειν επι τοις λεγομενοις και δεικνυμενοις και μη πεπλανη μενην εχειν την διανοιαν, εν τουτοις γυμνασθεντες και παροξυνθεντες ραιον και θαττον τα σπουδαιοτερα και πλειονος αξια των πραγματων αποδεχεσθαι και μανθανειν δυνανται. φιλοσοφιαν μεν ουν ουκ οιμαι δειν προσαγορευειν την μηδεν εν τωι παροντι μητε προς το λεγειν μητε προς το πραττειν ωφελουσαν, γυμνασιαν μεντοι της ψυχης και παρασκευην φιλοσοφιας καλω την διατριβην την τοιαυτην, ανδρικωτεραν μεν ης οι παιδες εν τοις διδασκαλειοις ποιουνται, τα δε πλειστα παραπλησιαν: και γαρ εκεινων οι περι την γραμματικην και την μουσικην και την αλλην παιδειαν διαπονηθεντες προς μεν το βελτιον ειπειν η βουλευσασθαι περι των πραγματων ουδεμιαν πω λαμβανουσιν επιδοσιν, αυτοι δ' αυτων ευμαθεστεροι γιγνονται προς τα μειζω και σπουδαιοτερα των μαθηματων. διατριψαι μεν ουν περι τας παιδειας ταυτας χρονον τινα συμβουλευσαιμ' αν τοις νεωτεροις, μη μεντοι περιιδειν την φυσιν την αυτων κατασκελετευθεισαν επι τουτοις μηδ' εξοκειλασαν εις τους λογους τους των παλαιων σοφιστων, ων ο μεν απειρον το πληθος εφησεν ειναι των οντων, εμπεδοκλης δε τετταρα και νεικος και φιλιαν εν αυτοις, ιων δ' ου πλειω τριων, αλκμεων δε δυο μονα, παρμενιδης δε και μελισσος εν, γοργιας δε παντελως ουδεν. ηγουμαι γαρ τας μεν τοιαυτας τερατολογιας ομοιας ειναι ταις θαυματοποιιαις ταις ουδεν μεν ωφελουσαις, υπο δε των ανοητων περιστατοις γιγνομεναις, δειν δε τους προυργου τι ποιειν βουλομενους και των λογων τους ματαιους και των πραξεων τας μηδεν προς τον βιον φερουσας αναιρειν εξ απασων των διατριβων. περι μεν ουν τουτων αποχρη μοι το νυν ειναι ταυτ' ειρηκεναι και συμβεβουλευκεναι: περι δε σοφιας και φιλοσοφιας, τοις μεν περι αλλων τινων αγωνιζομενοις ουκ αν αρμοσειε λεγειν περι των ονοματων τουτων, _εστιν γαρ αλλοτρια πασαις ταις πραγματειαις, _εμοι δ' επειδη και κρινομαι περι των τοιουτων και την καλουμενην υπο τινων φιλοσοφιαν ουκ ειναι φημι, προσηκει την δικαιως αν νομιζομενην ορισαι και δηλωσαι προς υμας. απλως δε πως τυγχανω γιγνωσκων περι αυτων. επειδη γαρ ουκ ενεστιν εν τηι φυσει τηι των ανθρωπων επιστημην λαβειν, ην εχοντες αν ειδειμεν ο τι πρακτεον η λεκτεον εστιν, εκ των λοιπων σοφους μεν νομιζω τους ταις δοξαις επιτυγχανειν ως επι το πολυ του βελτιστου δυναμενους, φιλοσοφους δε τους εν τουτοις διατριβοντας, εξ ων ταχιστα ληψονται την τοιαυτην φρονησιν. α δ' εστι των επιτηδευματων ταυτην εχοντα την δυναμιν εχω μεν ειπειν, οκνω δε λεγειν: ουτω γαρ εστιν σφοδρα και παραδοξα και πολυ της των αλλων αφεστωτα διανοιας, ωστε φοβουμαι μη την αρχην αυτων ακουσαντες θορυβου και βοης απαν εμπλησητε το δικαστηριον. ομως δε καιπερ ουτω διακειμενος επιχειρησω διαλεχθηναι περι αυτων: αισχυνομαι γαρ, ει τισιν δοξω δεδιως υπερ γηρως και μικρου βιου προδιδοναι την αληθειαν. δεομαι δ' υμων μη προκαταγνωναι μου τοιαυτην μανιαν, ως αρ' εγω κινδυνευων προειλομην αν λογους ειπειν εναντιους ταις υμετεραις γνωμαις, ει μη και τοις προειρημενοις ακολουθους αυτους ενομιζον ειναι και τας αποδειξεις αληθεις και σαφεις ωιμην εχειν υπερ αυτων. ηγουμαι δε τοιαυτην μεν τεχνην, ητις τοις κακως πεφυκοσιν προς αρετην σωφροσυνην ενεργασαιτ' αν και δικαιοσυνην, ουτε προτερον ουτε νυν ουδεμιαν ειναι, τους τε τας υποσχεσεις ποιουμενους περι αυτων προτερον απερειν και παυσεσθαι ληρουντας πριν ευρεθηναι τινα παιδειαν τοιαυτην, ου μην αλλ' αυτους γ' αυτων βελτιους αν γιγνεσθαι και πλειονος αξιους ει προς τε το λεγειν ευ φιλοτιμως διατεθειεν και του πειθειν δυνασθαι τους ακουοντας ερασθειεν και προς τουτοις της πλεονεξιας επιθυμησαιεν, μη της υπο των ανοητων νομιζομενης, αλλα της ως αληθως την δυναμιν ταυτην εχουσης. και ταυθ' ως ουτω πεφυκεν ταχεως οιμαι δηλωσειν. πρωτον μεν γαρ ο λεγειν η γραφειν προαιρουμενος λογους αξιους επαινου και τιμης ουκ εστιν οπως ποιησεται τας υποθεσεις αδικους η μικρας η περι των ιδιων συμβολαιων, αλλα μεγαλας και καλας και φιλανθρωπους και περι των κοινων πραγματων: μη γαρ τοιαυτας ευρισκων ουδεν διαπραξεται των δεοντων. επειτα των πραξεων των συντεινουσων προς την υποθεσιν εκλεξεται τας πρεπωδεστατας και μαλιστα συμφερουσας: ο δε τας τοιαυτας συνεθιζομενος θεωρειν και δοκιμαζειν ου μονον περι τον ενεστωτα λογον, αλλα και περι τας αλλας πραξεις την αυτην εξει ταυτην δυναμιν, ωσθ' αμα το λεγειν ευ και το φρονειν παραγενησεται τοις φιλοσοφως και φιλοτιμως προς τους λογους διακειμενοις. και μην ουδ' ο πειθειν βουλομενος αμελησει της αρετης, αλλα τουτωι μαλιστα προσεξει τον νουν, οπως δοξαν ως επιεικεστατην ληψεται παρα τοις συμπολιτευομενοις. τις γαρ ουκ οιδεν και τους λογους αληθεστερους δοκουντας ειναι τους υπο των ευ διακειμενων λεγομενους η τους υπο των διαβεβλημενων, και τας πιστεις μειζον δυναμενας τας εκ του βιου γεγενημενας η τας υπο του λογου πεπορισμενας; ωσθ' οσωι περ αν τις ερρωμενεστερως επιθυμηι πειθειν τους ακουοντας, τοσουτωι μαλλον ασκησει καλος καγαθος ειναι και παρα τοις πολιταις ευδοκιμειν. και μηδεις υμων οιεσθω τους μεν αλλους απαντας γιγνωσκειν οσην εχει ροπην εις το πειθειν το τοις κρινουσιν αρεσκειν, τους δε περι την φιλοσοφιαν οντας μονους αγνοειν την της ευνοιας δυναμιν: πολυ γαρ ακριβεστερον των αλλων και ταυτ' ισασιν, και προς τουτοις, οτι τα μεν εικοτα και τα τεκμηρια και παν το των πιστεων ειδος τουτο μονον ωφελει το μερος εφ' ωιπερ αν αυτων εκαστον τυχηι ρηθεν, το δε δοκειν ειναι καλον καγαθον ου μονον τον λογον πιστοτερον εποιησεν, αλλα και τας πραξεις του την τοιαυτην δοξαν εχοντος εντιμοτερας κατεστησεν, υπερ ου σπουδαστεον εστιν τοις ευ φρονουσιν μαλλον η περι των αλλων απαντων. το τοινυν περι την πλεονεξιαν, ο δυσχερεστατον ην των ρηθεντων: ει μεν τις υπολαμβανει τους αποστερουντας η παραλογιζομενους η κακον τι ποιουντας πλεονεκτειν, ουκ ορθως εγνωκεν: ουδενες γαρ εν απαντι τωι βιωι μαλλον ελαττουνται των τοιουτων, ουδ' εν πλειοσιν αποριαις εισιν, ουδ' επονειδιστοτερον ζωσιν, ουδ' ολως αθλιωτεροι τυγχανουσιν οντες: χρη δε και νυν πλεον εχειν ηγεισθαι και πλεονεκτησειν νομιζειν παρα μεν των θεων τους ευσεβεστατους και τους περι την θεραπειαν την εκεινων επιμελεστατους οντας, παρα δε των ανθρωπων τους αριστα προς τουτους μεθ' ων αν οικωσιν και πολιτευωνται διακειμενους, και τους βελτιστους αυτους ειναι δοκουντας. και ταυτα και ταις αληθειαις ουτως εχει και συμφερει τον τροπον τουτον λεγεσθαι περι αυτων, επει νυν γ' ουτως ανεστραπται και συγκεχυται πολλα των κατα την πολιν ωστ' ουδε τοις ονομασιν ενιοι τινες ετι χρωνται κατα φυσιν, αλλα μεταφερουσιν απο των καλλιστων πραγματων επι τα φαυλοτατα των επιτηδευματων. τους μεν γε βωμολοχευομενους και σκωπτειν και μιμεισθαι δυναμενους ευφυεις καλουσιν, προσηκον της προσηγοριας ταυτης τυγχανειν τους αριστα προς αρετην πεφυκοτας: τους δε ταις κακοηθειαις και ταις κακουργιαις χρωμενους και μικρα μεν λαμβανοντας, πονηραν δε δοξαν κτωμενους, πλεονεκτικους νομιζουσιν, αλλ' ου τους οσιωτατους και δικαιοτατους, οιπερ των αγαθων, αλλ' ου των κακων πλεονεκτουσιν: τους δε των μεν αναγκαιων αμελουντας, τας δε των παλαιων σοφιστων τερατολογιας αγαπωντας φιλοσοφειν φασιν, † αμελησαντες τους τα τοιαυτα μανθανοντας και μελετωντας εξ ων και τον ιδιον οικον και τα κοινα τα της πολεως καλως διοικησουσιν, ωνπερ ενεκα και πονητεον και φιλοσοφητεον και παντα πρακτεον εστιν. αφ' ων υμεις πολυν ηδη χρονον απελαυνετε τους νεωτερους, αποδεχομενοι τους λογους των διαβαλλοντων την τοιαυτην παιδειαν. και γαρ τοι πεποιηκατε τους μεν επιεικεστατους αυτων εν ποτοις και συνουσιαις και ραιθυμιαις και παιδιαις την ηλικιαν διαγειν, αμελησαντας του σπουδαζειν οπως εσονται βελτιους, τους δε χειρω την φυσιν εχοντας εν τοιαυταις ακολασιαις ημερευειν εν αις προτερον ουδ' αν οικετης επιεικης ουδεις ετολμησεν: οι μεν γαρ αυτων επι της εννεακρουνου ψυχουσιν οινον, οι δ' εν τοις καπηλειοις πινουσιν, ετεροι δ' εν τοις σκιραφειοις κυβευουσιν, πολλοι δ' εν τοις των αυλητριδων διδασκαλειοις διατριβουσιν. και τους μεν επι ταυτα προτρεποντας ουδεις πωποτε των κηδεσθαι φασκοντων της ηλικιας ταυτης εις υμας εισηγαγεν: ημιν δε κακα παρεχουσιν, οις αξιον ην, ει και μηδενος αλλου, τουτου γε χαριν εχειν οτι τους συνοντας των τοιουτων επιτηδευματων αποτρεπομεν. ουτω δ' εστι δυσμενες απασι το των συκοφαντων γενος ωστε τοις μεν λυομενοις εικοσι και τριακοντα μνων τας μελλουσας και τον αλλον οικον συναναιρησειν ουχ οπως αν επιπληξειαν, αλλα και συγχαιρουσιν ταις ασωτιαις αυτων, τους δ' εις την αυτων παιδειαν οτιουν αναλισκοντας διαφθειρεσθαι φασιν. ων τινες αν αδικωτερον εχοιεν την αιτιαν ταυτην; οιτινες εν ταυταις μεν ταις ακμαις οντες υπερειδον τας ηδονας, εν αις οι πλειστοι των τηλικουτων μαλιστ' αυτων επιθυμουσιν, εξον δ' αυτοις ραιθυμειν μηδεν δαπανωμενοις ειλοντο πονειν χρηματα τελεσαντες, αρτι δ' εκ παιδων εξεληλυθοτες εγνωσαν, α πολλοι των πρεσβυτερων ουκ ισασιν, οτι δει τον ορθως και πρεποντως προεστωτα της ηλικιας και καλην αρχην του βιου ποιουμενον αυτου προτερον η των αυτου ποιησασθαι την επιμελειαν, και μη σπευδειν μηδε ζητειν ετερων αρχειν πριν αν της αυτου διανοιας λαβηι τον επιστατησοντα, μηδ' ουτω χαιρειν μηδε μεγα φρονειν επι τοις αλλοις αγαθοις ως επι τοις εν τηι ψυχηι δια την παιδειαν εγγιγνομενοις. καιτοι τους τοιουτωι λογισμωι κεχρημενους πως ουκ επαινεισθαι χρη μαλλον η ψεγεσθαι, και νομιζεσθαι βελτιστους ειναι και σωφρονεστατους των ηλικιωτων; θαυμαζω δ' οσοι τους μεν φυσει δεινους οντας ειπειν ευδαιμονιζουσιν ως αγαθου και καλου πραγματος αυτοις συμβεβηκοτος, τους δε τοιουτους γενεσθαι βουλομενους λοιδορουσιν ως αδικου και κακου παιδευματος επιθυμουντας. καιτοι τι των φυσει καλων οντων μελετηι κατεργασθεν αισχρον η κακον εστιν; ουδεν γαρ ευρησομεν τοιουτον, αλλ' εν γε τοις αλλοις επαινουμεν τους ταις φιλοπονιαις ταις αυτων αγαθον τι κτησασθαι δυνηθεντας, μαλλον η τους παρα των προγονων παραλαβοντας, εικοτως: συμφερει γαρ επι τε των αλλων απαντων και μαλιστ' επι των λογων μη τας ευτυχιας, αλλα τας επιμελειας ευδοκιμειν. οι μεν γαρ φυσει και τυχηι δεινοι γενομενοι λεγειν ου προς το βελτιστον αποβλεπουσιν, αλλ' οπως αν τυχωσιν, ουτω χρησθαι τοις λογοις ειωθασιν: οι δε φιλοσοφιαι και λογισμωι την δυναμιν ταυτην λαβοντες, ουδεν ασκεπτως λεγοντες, ηττον περι τας πραξεις πλημμελουσιν. ωσθ' απασιν μεν βουλεσθαι προσηκει πολλους ειναι τους εκ παιδειας δεινους ειπειν γιγνομενους, μαλιστα δ' υμιν: και γαρ αυτοι προεχετε και διαφερετε των αλλων ου ταις περι τον πολεμον επιμελειαις, ουδ' οτι καλλιστα πολιτευεσθε και μαλιστα φυλαττετε τους νομους ους υμιν οι προγονοι κατελιπον, αλλα τουτοις οισπερ η φυσις η των ανθρωπων των αλλων ζωιων και το γενος το των ελληνων των βαρβαρων, τωι και προς την φρονησιν και προς τους λογους αμεινον πεπαιδευσθαι των αλλων. ωστε παντων αν συμβαιη δεινοτατον, ει τους βουλομενους τοις αυτοις τουτοις διενεγκειν των ηλικιωτων, οισπερ υμεις απαντων, διαφθειρεσθαι ψηφισαισθε, και τους τηι παιδειαι ταυτηι χρωμενους, ης υμεις ηγεμονες γεγενησθε, συμφοραι τινι περιβαλοιτε. χρη γαρ μηδε τουτο λανθανειν υμας, οτι παντων των δυναμενων λεγειν η παιδευειν η πολις ημων δοκει γεγενησθαι διδασκαλος, εικοτως: και γαρ αθλα μεγιστα τιθεισαν αυτην ορωσιν τοις την δυναμιν ταυτην εχουσιν και γυμνασια πλειστα και παντοδαπωτατα παρεχουσαν τοις αγωνιζεσθαι προηιρημενοις και περι τα τοιαυτα γυμναζεσθαι βουλομενοις, ετι δε την εμπειριαν, ηπερ μαλιστα ποιει δυνασθαι λεγειν, ενθενδε παντας λαμβανοντας: προς δε τουτοις και την της φωνης κοινοτητα και μετριοτητα και την αλλην ευτραπελιαν και φιλολογιαν ου μικρον ηγουνται συμβαλεσθαι μερος προς την των λογων παιδειαν. ωστ' ουκ αδικως υπολαμβανουσιν απαντας τους λεγειν οντας δεινους της πολεως ειναι μαθητας. σκοπειτ' ουν μη πανταπασιν ηι καταγελαστον της δοξης ταυτης φλαυρον τι καταγιγνωσκειν, ην υμεις εχετε παρα τοις ελλησιν πολυ μαλλον ηγω παρ' υμιν: ουδεν γαρ αλλ' η φανερως υμων αυτων εσεσθε κατεψηφισμενοι την τοιαυτην αδικιαν, και πεποιηκοτες ομοιον ωσπερ αν ει λακεδαιμονιοι τους τα περι τον πολεμον ασκουντας ζημιουν επιχειροιεν η θετταλοι παρα των ιππευειν μελετωντων δικην λαμβανειν αξιοιεν. υπερ ων φυλακτεον εστιν οπως μηδεν τοιουτον εξαμαρτησεσθε περι υμας αυτους, μηδε πιστοτερους ποιησετε τους λογους τους των κατηγορουντων της πολεως η τους των επαινουντων. οιμαι δ' υμας ουκ αγνοειν οτι των ελληνων οι μεν δυσκολως προς υμας εχουσιν, οι δ' ως οιον τε μαλιστα φιλουσιν και τας ελπιδας της σωτηριας εν υμιν εχουσιν. και φασιν οι μεν τοιουτοι μονην ειναι ταυτην πολιν, τας δ' αλλας κωμας, και δικαιως αν αυτην αστυ της ελλαδος προσαγορευεσθαι και δια το μεγεθος και δια τας ευποριας τας ενθενδε τοις αλλοις γιγνομενας και μαλιστα δια τον τροπον των ενοικουντων: ουδενας γαρ ειναι πραοτερους ουδε κοινοτερους, ουδ' οις οικειοτερον αν τις τον απαντα βιον συνδιατριψειεν. ουτω δε μεγαλαις χρωνται ταις υπερβολαις ωστ' ουδε τουτ' οκνουσι λεγειν, ως ηδιον αν υπ' ανδρος αθηναιου ζημιωθειεν η δια της ετερων ωμοτητος ευ παθοιεν. οι δε ταυτα μεν διασυρουσιν, διεξιοντες δε τας των συκοφαντων πικροτητας και κακοπραγιας ολης της πολεως ως αμικτου και χαλεπης ουσης κατηγορουσιν. εστιν ουν δικαστων νουν εχοντων τους μεν των τοιουτων λογων αιτιους γιγνομενους αποκτεινειν ως μεγαλην αισχυνην τηι πολει περιποιουντας, τους δε των επαινων των λεγομενων περι αυτης μερος τι συμβαλλομενους τιμαν μαλλον η τους αθλητας τους εν τοις στεφανιταις αγωσιν νικωντας: πολυ γαρ καλλιω δοξαν εκεινων κτωμενοι τηι πολει τυγχανουσι και μαλλον αρμοττουσαν. περι μεν γαρ την των σωματων αγωνιαν πολλους τους αμφισβητουντας εχομεν, περι δε την παιδειαν απαντες αν ημας πρωτευειν προκρινειαν. χρη δε τους <και> μικρα λογιζεσθαι δυναμενους τους εν τοις τοιουτοις των εργων διαφεροντας, εν οις η πολις ευδοκιμει, τιμωντας φαινεσθαι, και μη φθονερως εχειν, μηδ' εναντια τοις αλλοις ελλησιν γιγνωσκειν περι αυτων. ων υμιν ουδεν πωποτ' εμελησεν, αλλα τοσουτον διημαρτηκατε του συμφεροντος ωσθ' ηδιον εχετε δι' ους ακουετε κακως η δι' ους επαινεισθε, και δημοτικωτερους ειναι νομιζετε τους του μισεισθαι την πολιν υπο πολλων αιτιους οντας η τους απαντας οις πεπλησιακασιν ευ διακεισθαι προς αυτην πεποιηκοτας. ην ουν σωφρονητε, της μεν ταραχης παυσεσθε ταυτης, ουχ ουτω δ' ωσπερ νυν οι μεν τραχεως, οι δ' ολιγωρως διακεισεσθε προς την φιλοσοφιαν, αλλ' υπολαβοντες καλλιστον ειναι και σπουδαιοτατον των επιτηδευματων την της ψυχης επιμελειαν, προτρεψετε των νεωτερων τους βιον ικανον κεκτημενους και σχολην αγειν δυναμενους επι την παιδειαν και την ασκησιν την τοιαυτην, και τους μεν πονειν εθελοντας και παρασκευαζειν σφας αυτους χρησιμους τηι πολει περι πολλου ποιησεσθε, τους δε καταβεβλημενως ζωντας και μηδενος αλλου φροντιζοντας πλην οπως ασελγως απολαυσονται των καταλειφθεντων, τουτους δε μισησετε και προδοτας νομιειτε και της πολεως και της των προγονων δοξης: μολις γαρ, ην ουτως υμας αισθωνται προς εκατερους αυτων διακειμενους, εθελησουσιν οι νεωτεροι καταφρονησαντες της ραιθυμιας προσεχειν σφισιν αυτοις και τηι φιλοσοφιαι τον νουν. αναμνησθητε δε το καλλος και το μεγεθος των εργων των τηι πολει και τοις προγονοις πεπραγμενων, και διελθετε προς υμας αυτους και σκεψασθε ποιος τις ην και πως γεγονως και τινα τροπον πεπαιδευμενος ο τους τυραννους εκβαλων και τον δημον καταγαγων και την δημοκρατιαν καταστησας, ποιος δε τις ο τους βαρβαρους μαραθωνι τηι μαχηι νικησας και την δοξαν την εκ ταυτης γενομενην τηι πολει κτησαμενος, τις δ' ην ο μετ' εκεινον τους ελληνας ελευθερωσας και τους προγονους επι την ηγεμονιαν και την δυναστειαν ην εσχον προαγαγων, ετι δε την φυσιν την του πειραιως κατιδων και το τειχος ακοντων λακεδαιμονιων τηι πολει περιβαλων, τις δ' ο μετα τουτον αργυριου και χρυσιου την ακροπολιν εμπλησας και τους οικους τους ιδιους μεστους πολλης ευδαιμονιας και πλουτου ποιησας: ευρησετε γαρ, ην εξεταζητε τουτων εκαστον, ου τους συκοφαντικως βεβιωκοτας ουδε τους αμελως ουδε τους τοις πολλοις ομοιους οντας ταυτα διαπεπραγμενους, αλλα τους διαφεροντας και προεχοντας μη μονον ταις ευγενειαις και ταις δοξαις, αλλα και τωι φρονειν και λεγειν, τουτους απαντων των αγαθων αιτιους γεγενημενους. ων εικος υμας ενθυμουμενους υπερ μεν του πληθους τουτο σκοπειν οπως εν τε τοις αγωσιν τοις περι των συμβολαιων των δικαιων τευξονται και των αλλων των κοινων μεθεξουσιν, τους δ' υπερεχοντας και τηι φυσει και ταις μελεταις και τους τοιουτους γενεσθαι προθυμουμενους αγαπαν και τιμαν και θεραπευειν, επισταμενους οτι και το καλων και μεγαλων ηγησασθαι πραγματων και το δυνασθαι την πολιν εκ των κινδυνων σωιζειν και την δημοκρατιαν διαφυλαττειν εν τοις τοιουτοις ενεστιν, αλλ' ουκ εν τοις συκοφανταις. πολλων δ' εφεστωτων μοι λογων απορω πως αυτους διαθωμαι: δοκει γαρ μοι καθ' αυτο μεν εκαστον ων διανοουμαι ρηθεν επιεικες αν φανηναι, παντα δε νυνι λεγομενα πολυν αν οχλον εμοι τε και τοις ακουουσιν παρασχειν. οπερ και περι των ηδη προειρημενων δεδοικα μη τοιουτον τι παθος αυτοις δια το πληθος τυγχανηι συμβεβηκος. ουτω γαρ απληστως απαντες εχομεν περι τους λογους ωστ' επαινουμεν μεν την ευκαιριαν και φαμεν ουδεν ειναι τοιουτον, επειδαν δ' οιηθωμεν ως εχομεν τι λεγειν, αμελησαντες του μετριαζειν, κατα μικρον αει προστιθεντες εις τας εσχατας ακαιριας εμβαλλομεν ημας αυτους: οπου γε και λεγων εγω ταυτα και γιγνωσκων, ομως ετι βουλομαι διαλεχθηναι προς υμας. αγανακτω γαρ ορων την συκοφαντιαν αμεινον της φιλοσοφιας φερομενην, και την μεν κατηγορουσαν, την δε κρινομενην. ο τις αν των παλαιων ανδρων γενησεσθαι προσεδοκησεν, αλλως τε και παρ' υμιν τοις επι σοφιαι μειζον των αλλων φρονουσιν; ουκουν επι γε των προγονων ουτως ειχεν, αλλα τους μεν καλουμενους σοφιστας εθαυμαζον και τους συνοντας αυτοις εζηλουν, τους δε συκοφαντας πλειστων κακων αιτιους ενομιζον ειναι. μεγιστον δε τεκμηριον: σολωνα μεν γαρ, τον πρωτον των πολιτων λαβοντα την επωνυμιαν ταυτην, προστατην ηξιωσαν της πολεως ειναι, περι δε των συκοφαντων χαλεπωτερους η περι των αλλων τους νομους εθεσαν. τοις μεν γαρ μεγιστοις των αδικηματων εν ενι των δικαστηριων την κρισιν εποιησαν, κατα δε τουτων γραφας μεν προς τους θεσμοθετας, εισαγγελιας δ' εις την βουλην, προβολας δ' εν τωι δημωι, νομιζοντες τους ταυτηι τηι τεχνηι χρωμενους απασας υπερβαλλειν τας πονηριας. τους μεν γαρ αλλους αλλ' ουν πειρασθαι γε λανθανειν κακουργουντας, τουτους δ' εν απασιν επιδεικνυσθαι την αυτων ωμοτητα και μισανθρωπιαν και φιλαπεχθημοσυνην. κακεινοι μεν ουτως εγιγνωσκον περι αυτων: υμεις δε τοσουτον απεχετε του κολαζειν αυτους ωστε τουτοις χρησθε και κατηγοροις και νομοθεταις περι των αλλων. καιτοι προσηκεν αυτους νυν μισεισθαι μαλλον η κατ' εκεινον τον χρονον. τοτε μεν γαρ εν τοις εγκυκλιοις μονον και τοις κατα την πολιν εβλαπτον τους συμπολιτευομενους: επειδη δ' αυξηθεισης της πολεως και λαβουσης την αρχην οι πατερες ημων μαλλον θαρρησαντες του συμφεροντος τοις μεν καλοις καγαθοις των ανδρων και μεγαλην την πολιν ποιησασιν δια τας δυναστειας εφθονησαν, πονηρων δ' ανθρωπων και μεστων θρασυτητος επεθυμησαν, οιηθεντες ταις μεν τολμαις και ταις φιλαπεχθημοσυναις ικανους αυτους εσεσθαι διαφυλαττειν την δημοκρατιαν, δια δε την φαυλοτητα των εξ αρχης αυτοις υπαρξαντων ου μεγα φρονησειν ουδ' επιθυμησειν ετερας πολιτειας, εκ ταυτης της μεταβολης τι των δεινων ου συνεπεσεν τηι πολει; τι δε των μεγιστων κακων οι ταυτην εχοντες την φυσιν ου και λεγοντες και πραττοντες διετελεσαν; ου τους μεν ενδοξοτατους των πολιτων και μαλιστα δυναμενους ποιησαι τι την πολιν αγαθον, ολιγαρχιαν ονειδιζοντες και λακωνισμον, ου προτερον επαυσαντο πριν ηναγκασαν ομοιους γενεσθαι ταις αιτιαις ταις λεγομεναις περι αυτων; τους δε συμμαχους λυμαινομενοι και συκοφαντουντες και τους βελτιστους εκ των οντων εκβαλλοντες ουτω διεθεσαν ωσθ' ημων μεν αποστηναι, της δε λακεδαιμονιων ερασθηναι φιλιας και συμμαχιας; εξ ων εις πολεμον κατασταντες πολλους επειδομεν των πολιτων τους μεν τελευτησαντας, τους δ' επι τοις πολεμιοις γενομενους, τους δ' εις ενδειαν των αναγκαιων κατασταντας, ετι δε την δημοκρατιαν δις καταλυθεισαν και τα τειχη της πατριδος κατασκαφεντα, το δε μεγιστον, ολην την πολιν περι ανδραποδισμου κινδυνευσασαν και την ακροπολιν τους πολεμιους οικησαντας. αλλα γαρ αισθανομαι, καιπερ υπο της οργης βιαι φερομενος, το μεν υδωρ ημας επιλειπον, αυτος δ' εμπεπτωκως εις λογους ημερησιους και κατηγοριας. υπερβας ουν το πληθος των συμφορων των δια τουτους γεγενημενων, και διωσαμενος τον οχλον των ενοντων ειπειν περι της τουτων συκοφαντιας, μικρων ετι πανυ μνησθεις ηδη καταλυσω τον λογον. τους μεν ουν αλλους ορω τους κινδυνευοντας, επειδαν περι την τελευτην ωσι της απολογιας, ικετευοντας, δεομενους, τους παιδας, τους φιλους αναβιβαζομενους: εγω δ' ουτε [το] πρεπειν ουδεν ηγουμαι των τοιουτων τοις τηλικουτοις, προς τε τωι ταυτα γιγνωσκειν αισχυνθειην αν ει δι' αλλο τι σωιζοιμην η δια τους λογους τους προειρημενους υπ' εμου και γεγραμμενους. οιδα γαρ εμαυτον ουτως οσιως και δικαιως κεχρημενον αυτοις και περι την πολιν και περι τους προγονους και μαλιστα περι τους θεους, ωστ' ει τι μελει των ανθρωπινων αυτοις πραγματων, ουδε των νυν περι εμε γιγνομενων ουδεν αυτους οιμαι λανθανειν. διοπερ ουκ ορρωδω το μελλον συμβησεσθαι παρ' υμων, αλλα θαρρω και πολλας ελπιδας εχω τοτε μοι του βιου την τελευτην ηξειν οταν μελληι συνοισειν ημιν, σημειωι χρωμενος οτι και τον παρελθοντα χρονον ουτω τυγχανω βεβιωκως μεχρι ταυτης της ημερας ωσπερ προσηκει τους ευσεβεις και θεοφιλεις των ανθρωπων. ως ουν εμου ταυτην εχοντος την γνωμην και νομιζοντος, ο τι αν υμιν δοξηι, τουθ' εξειν μοι καλως και συμφεροντως, οπως εκαστος υμων χαιρει και βουλεται, τουτον τον τροπον φερετω την ψηφον. [20] {Work} {φιλιπποσ} μη θαυμασηις, ω φιλιππε, διοτι του λογου ποιησομαι την αρχην ου του προς σε ρηθησομενου και νυν δειχθησεσθαι μελλοντος, αλλα του περι αμφιπολεως γραφεντος. περι ου μικρα βουλομαι προειπειν, ινα δηλωσω και σοι και τοις αλλοις ως ου δι' αγνοιαν ουδε διαψευσθεις της αρρωστιας της νυν μοι παρουσης επεθεμην γραφειν τον προς σε λογον, αλλ' εικοτως και κατα μικρον υπαχθεις. ορων γαρ τον πολεμον τον ενσταντα σοι και τηι πολει περι αμφιπολεως πολλων κακων αιτιον γιγνομενον, επεχειρησα λεγειν περι τε της πολεως ταυτης και της χωρας ουδεν των αυτων ουτε τοις υπο των σων εταιρων λεγομενοις ουτε τοις υπο των ρητορων των παρ' ημιν, αλλ' ως οιον τε πλειστον αφεστωτα της τουτων διανοιας. ουτοι μεν γαρ παρωξυνον επι τον πολεμον, συναγορευοντες ταις επιθυμιαις υμων: εγω δε περι μεν των αμφισβητουμενων ουδεν απεφαινομην, ον δ' υπελαμβανον των λογων ειρηνικωτατον ειναι, περι τουτον διετριβον, λεγων ως αμφοτεροι διαμαρτανετε των πραγματων και συ μεν πολεμεις υπερ των ημιν συμφεροντων, η δε πολις υπερ της σης δυναστειας: λυσιτελειν γαρ σοι μεν ημας εχειν την χωραν ταυτην, τηι δε πολει μηδ' εξ ενος τροπου λαβειν αυτην. και περι τουτων ουτως εδοκουν διεξιεναι τοις ακουουσιν ωστε μηδενα τον λογον αυτων μηδε την λεξιν επαινειν ως ακριβως και καθαρως εχουσαν, οπερ ειωθασι τινες ποιειν, αλλα την αληθειαν των πραγματων θαυμαζειν και νομιζειν ουδαμως αν αλλως παυσασθαι της φιλονικιας υμας, πλην ει συ μεν πεισθειης πλειονος αξιαν εσεσθαι σοι την της πολεως φιλιαν η τας προσοδους τας εξ αμφιπολεως γιγνομενας, η δε πολις δυνηθειη καταμαθειν ως χρη τας μεν τοιαυτας φευγειν αποικιας, αιτινες τετρακις η πεντακις απολωλεκασιν τους εμπολιτευθεντας, ζητειν δ' εκεινους τους τοπους τους πορρω μεν κειμενους των αρχειν δυναμενων, εγγυς δε των δουλευειν ειθισμενων, εις οιονπερ λακεδαιμονιον κυρηναιους απωικισαν: προς δε τουτοις, ει συ μεν γνοιης οτι λογωι παραδους την χωραν ημιν ταυτην αυτος εργωι κρατησεις αυτης και προσετι την ευνοιαν την ημετεραν κτησει: τοσουτους γαρ ομηρους ληψει παρ' ημων της φιλιας, οσους περ αν εποικους εις την σην δυναστειαν αποστειλωμεν, το δε πληθος ημων ει τις διδαξειεν ως, αν λαβωμεν αμφιπολιν, αναγκασθησομεθα την αυτην ευνοιαν εχειν τοις σοις πραγμασι δια τους ενταυθα κατοικουντας οιαν περ ειχομεν αμαδοκωι τωι παλαιωι δια τους εν χερρονησωι γεωργουντας. τοιουτων δε πολλων λεγομενων ηλπισαν, οσοιπερ ηκουσαν, διαδοθεντος του λογου διαλυσεσθαι τον πολεμον υμας και γνωσιμαχησαντας βουλευσεσθαι τι κοινον αγαθον περι υμων αυτων. ει μεν ουν αφρονως η νουν εχοντως ταυτ' εδοξαζον, δικαιως αν εκεινοι την αιτιαν εχοιεν: οντος δ' ουν εμου περι την πραγματειαν ταυτην εφθητε ποιησαμενοι την ειρηνην πριν εξεργασθηναι τον λογον, σωφρονουντες: οπως γαρ ουν πεπραχθαι κρειττον ην αυτην η συνεχεσθαι τοις κακοις τοις δια τον πολεμον γιγνομενοις. συνησθεις δε τοις περι της ειρηνης ψηφισθεισιν και νομισας ου μονον ημιν αλλα και σοι και τοις αλλοις ελλησιν απασι συνοισειν, αποστησαι μεν την εμαυτου διανοιαν των εχομενων ουχ οιος τ' ην, αλλ' ουτω διεκειμην ωστ' ευθυς σκοπεισθαι πως αν τα πεπραγμενα παραμεινειεν ημιν και μη χρονον ολιγον η πολις ημων διαλιπουσα παλιν ετερων πολεμων επιθυμησειεν: διεξιων δε περι τουτων προς εμαυτον ευρισκον ουδαμως αν αλλως αυτην ησυχιαν αγουσαν, πλην ει δοξειεν ταις πολεσιν ταις μεγισταις διαλυσαμεναις τα προς σφας αυτας εις την ασιαν τον πολεμον εξενεγκειν και τας πλεονεξιας, ας νυν παρα των ελληνων αξιουσιν αυταις γιγνεσθαι, ταυτας ει παρα των βαρβαρων ποιησασθαι βουληθειεν: απερ εν τωι πανηγυρικωι λογωι τυγχανω συμβεβουλευκως. ταυτα δε διανοηθεις και νομισας ουδεποτ' αν ευρεθηναι καλλιω ταυτης υποθεσιν ουδε κοινοτεραν ουδε μαλλον απασιν ημιν συμφερουσαν, επηρθην παλιν γραψαι περι αυτης, ουκ αγνοων ουδεν των περι εμαυτον, αλλ' ειδως μεν τον λογον τουτον ου της ηλικιας της εμης δεομενον αλλ' ανδρος ανθουσαν την ακμην εχοντος και την φυσιν πολυ των αλλων διαφεροντος, ορων δ' οτι χαλεπον εστιν περι την αυτην υποθεσιν δυο λογους ανεκτως ειπειν, αλλως τε καν ο προτερον εκδοθεις ουτως ηι γεγραμμενος ωστε και τους βασκαινοντας ημας μιμεισθαι και θαυμαζειν αυτον μαλλον των καθ' υπερβολην επαινουντων. αλλ' ομως απασας εγω ταυτας τας δυσχερειας υπεριδων ουτως επι γηρως γεγονα φιλοτιμος ωστ' ηβουληθην αμα τοις προς σε λεγομενοις και τοις μετ' εμου διατριψασιν υποδειξαι και ποιησαι φανερον οτι το μεν ταις πανηγυρεσιν ενοχλειν και προς απαντας λεγειν τους συντρεχοντας εν αυταις προς ουδενα λεγειν εστιν, αλλ' ομοιως οι τοιουτοι των λογων ακυροι τυγχανουσιν οντες τοις νομοις και ταις πολιτειαις ταις υπο των σοφιστων γεγραμμεναις, δει δε τους βουλομενους μη ματην φλυαρειν, αλλα προυργου τι ποιειν και τους οιομενους αγαθον τι κοινον ευρηκεναι τους μεν αλλους εαν πανηγυριζειν, αυτους δ' ων εισηγουνται ποιησασθαι τινα προστατην των και λεγειν και πραττειν δυναμενων και δοξαν μεγαλην εχοντων, ειπερ μελλουσι τινες προσεξειν αυτοις τον νουν. απερ εγω γνους διαλεχθηναι σοι προειλομην, ου προς χαριν εκλεξαμενος, καιτοι προ πολλου ποιησαιμην αν σοι κεχαρισμενως ειπειν, αλλ' ουκ επι τουτωι την διανοιαν εσχον. αλλα τους μεν αλλους εωρων τους ενδοξους των ανδρων υπο πολεσι και νομοις οικουντας, και ουδεν εξον αυτοις αλλο πραττειν πλην το προσταττομενον, ετι δε πολυ καταδεεστερους οντας των ρηθησομενων πραγματων, σοι δε μονωι πολλην εξουσιαν υπο της τυχης δεδομενην και πρεσβεις πεμπειν προς ουστινας αν βουληθηις και δεχεσθαι παρ' ων αν σοι δοκηι και λεγειν ο τι αν ηγηι συμφερειν, προς δε τουτοις και πλουτον και δυναμιν κεκτημενον οσην ουδεις των ελληνων, α μονα των οντων και πειθειν και βιαζεσθαι πεφυκεν: ων οιμαι και τα ρηθησομενα προσδεησεσθαι. μελλω γαρ σοι συμβουλευειν προστηναι της τε των ελληνων ομονοιας και της επι τους βαρβαρους στρατειας: εστι δε το μεν πειθειν προς τους ελληνας συμφερον, το δε βιαζεσθαι προς τους βαρβαρους χρησιμον. η μεν ουν περιβολη παντος του λογου τοιαυτη τις εστιν. ουκ οκνησω δε προς σε κατειπειν, εφ' οις ελυπησαν τινες με των πλησιασαντων: οιμαι γαρ εσεσθαι τι προυργου. δηλωσαντος γαρ μου προς αυτους οτι μελλω σοι λογον πεμπειν ουκ επιδειξιν ποιησομενον ουδ' εγκωμιασομενον τους πολεμους τους δια σου γεγενημενους, ετεροι γαρ τουτο ποιησουσιν, αλλα πειρασομενον σε προτρεπειν επι πραξεις οικειοτερας και καλλιους και μαλλον συμφερουσας ων νυν τυγχανεις προηιρημενος, ουτως εξεπλαγησαν μη δια το γηρας εξεστηκως ω του φρονειν ωστ' ετολμησαν επιπληξαι μοι προτερον ουκ ειωθοτες τουτο ποιειν, λεγοντες ως ατοποις και λιαν ανοητοις επιχειρω πραγμασιν: «οστις φιλιππωι συμβουλευσοντα λογον μελλεις πεμπειν, ος ει και προτερον ενομιζεν αυτον ειναι τινος προς το φρονειν καταδεεστερον, νυν δια το μεγεθος των συμβεβηκοτων ουκ εστιν οπως ουκ οιεται βελτιον δυνασθαι βουλευεσθαι των αλλων. επειτα και μακεδονων εχει περι αυτον τους σπουδαιοτατους, ους εικος, ει και περι των αλλων απειρως εχουσιν, το γε συμφερον εκεινωι μαλλον η σε γιγνωσκειν. ετι και των ελληνων πολλους αν ιδοις εκει κατοικουντας, ουκ αδοξους ανδρας ουδ' ανοητους, αλλ' οις εκεινος ανακοινουμενος ουκ ελαττω την βασιλειαν πεποιηκεν, αλλ' ευχης αξια διαπεπρακται. τι γαρ ελλελοιπεν; ου θετταλους μεν τους προτερον επαρχοντας μακεδονιας ουτως οικειως προς αυτον διακεισθαι πεποιηκεν ωσθ' εκαστους αυτων μαλλον εκεινωι πιστευειν η τοις συμπολιτευομενοις; των δε πολεων των περι τον τοπον εκεινον τας μεν ταις ευεργεσιαις προς την αυτου συμμαχιαν προσηκται, τας δε σφοδρα λυπουσας αυτον αναστατους πεποιηκεν; μαγνητας δε και περραιβους και παιονας κατεστραπται και παντας υπηκοους αυτος ειληφεν; του δ' ιλλυριων πληθους πλην των παρα τον αδριαν οικουντων εγκρατης και κυριος γεγονεν; απασης δε της θραικης ους ηβουληθη δεσποτας κατεστησεν; τον δη τοσαυτα και τηλικαυτα διαπεπραγμενον ουκ οιει πολλην μωριαν καταγνωσεσθαι του πεμψαντος το βιβλιον και πολυ διεψευσθαι νομιειν της τε των λογων δυναμεως και της αυτου διανοιας;» ταυτ' ακουσας ως μεν το πρωτον εξεπλαγην και παλιν ως αναλαβων εμαυτον αντειπον προς εκαστον των ρηθεντων, παραλειψω, μη και δοξω τισιν λιαν αγαπαν ει χαριεντως αυτους ημυναμην: λυπησας δ' ουν μετριως, ως εμαυτον επειθον, τους επιπληξαι μοι τολμησαντας, τελευτων υπεσχομην μονοις αυτοις τον λογον των εν τηι πολει δειξειν και ποιησειν ουδεν αλλο περι αυτου πλην ο τι αν εκεινοις δοξηι. τουτων ακουσαντες απηλθον, ουκ οιδ' οπως την διανοιαν εχοντες. πλην ου πολλαις ημεραις υστερον επιτελεσθεντος του λογου και δειχθεντος αυτοις τοσουτον μετεπεσον ωστ' ηισχυνοντο μεν εφ' οις εθρασυναντο, μετεμελεν δ' αυτοις απαντων των ειρημενων, ωμολογουν δε μηδενος πωποτε τοσουτον πραγματος διαμαρτειν, εσπευδον δε μαλλον ηγω πεμφθηναι σοι τον λογον τουτον, ελεγον δ' ως ελπιζουσιν ου μονον σε και την πολιν εξειν μοι χαριν υπερ των ειρημενων αλλα και τους ελληνας απαντας. τουτου δ' ενεκα σοι ταυτα διηλθον, ιν' αν τι σοι φανηι των εν αρχηι λεγομενων η μη πιστον η μη δυνατον η μη πρεπον σοι πραττειν, μη δυσχερανας αποστηις των λοιπων μηδε παθηις ταυτον τοις επιτηδειοις τοις εμοις, αλλ' επιμεινηις ησυχαζουσαν εχων την διανοιαν, εως αν δια τελους ακουσηις απαντων των λεγομενων. οιμαι γαρ ερειν τι των δεοντων και των σοι συμφεροντων. καιτοι μ' ου λεληθεν, οσον διαφερουσιν των λογων εις το πειθειν οι λεγομενοι των αναγιγνωσκομενων, ουδ' οτι παντες υπειληφασιν τους μεν περι σπουδαιων πραγματων και κατεπειγοντων ρητορευεσθαι, τους δε προς επιδειξιν και προς εργολαβιαν γεγραφθαι. και ταυτ' ουκ αλογως εγνωκασιν: επειδαν γαρ ο λογος αποστερηθηι της τε δοξης της του λεγοντος και της φωνης και των μεταβολων των εν ταις ρητορειαις γιγνομενων, ετι δε των καιρων και της σπουδης της περι την πραξιν, και μηδεν ηι το συναγωνιζομενον και συμπειθον, αλλα των μεν προειρημενων απαντων ερημος γενηται και γυμνος, αναγιγνωσκηι δε τις αυτον απιθανως και μηδεν ηθος ενσημαινομενος αλλ' ωσπερ απαριθμων, εικοτως, οιμαι, φαυλος ειναι δοκει τοις ακουουσιν. απερ και τον νυν επιδεικνυμενον μαλιστ' αν βλαψειεν και φαυλοτερον φαινεσθαι ποιησειεν: ουδε γαρ ταις περι την λεξιν ευρυθμιαις και ποικιλιαις κεκοσμηκαμεν αυτον, αις αυτος τε νεωτερος ων εχρωμην και τοις αλλοις υπεδειξα, δι' ων τους λογους ηδιους αν αμα και πιστοτερους ποιοιεν. ων ουδεν ετι δυναμαι δια την ηλικιαν, αλλ' αποχρη μοι τοσουτον, ην αυτας τας πραξεις απλως δυνηθω διελθειν. ηγουμαι δε και σοι προσηκειν απαντων των αλλων αμελησαντι ταυταις μοναις προσεχειν τον νουν. ουτω δ' αν ακριβεστατα και καλλιστα θεωρησειας ει τι τυγχανομεν λεγοντες, ην τας μεν δυσχερειας τας περι τους σοφιστας και τους αναγιγνωσκομενους των λογων αφεληις, αναλαμβανων δ' εκαστον αυτων εις την διανοιαν εξεταζηις, μη παρεργον ποιουμενος μηδε μετα ραιθυμιας αλλα μετα λογισμου και φιλοσοφιας, ης και σε μετεσχηκεναι φασιν. μετα γαρ τουτων σκοπουμενος μαλλον η μετα της των πολλων δοξης αμεινον αν βουλευσαιο περι αυτων. α μεν ουν εβουλομην μοι προειρησθαι, ταυτ' εστιν. περι δ' αυτων των πραγματων ηδη ποιησομαι τους λογους. φημι γαρ χρηναι σε των μεν ιδιων μηδενος αμελησαι, πειραθηναι δε διαλλαξαι την τε πολιν την αργειων και την λακεδαιμονιων και την θηβαιων και την ημετεραν. ην γαρ ταυτας συστησαι δυνηθηις, ου χαλεπως και τας αλλας ομονοειν ποιησεις. απασαι γαρ εισιν υπο ταις ειρημεναις και καταφευγουσιν, οταν φοβηθωσιν, εφ' ην αν τυχωσιν τουτων, και τας βοηθειας εντευθεν λαμβανουσιν. ωστ' αν τετταρας μονον πολεις ευ φρονειν πεισηις, και τας αλλας πολλων κακων απαλλαξεις. γνοιης δ' αν ως ουδεμιας σοι προσηκει τουτων ολιγωρειν, ην ανενεγκηις αυτων τας πραξεις επι τους σαυτου προγονους: ευρησεις γαρ εκαστηι πολλην φιλιαν προς υμας και μεγαλας ευεργεσιας υπαρχουσας. αργος μεν γαρ εστιν σοι πατρις, ης δικαιον τοσαυτην σε ποιεισθαι προνοιαν οσην περ των γονεων των σαυτου: θηβαιοι δε τον αρχηγον του γενους υμων τιμωσιν και ταις προσοδοις και ταις θυσιαις μαλλον η τους θεους τους αλλους: λακεδαιμονιοι δε τοις απ' εκεινου γεγονοσιν και την βασιλειαν και την ηγεμονιαν εις απαντα τον χρονον δεδωκασιν: την δε πολιν την ημετεραν φασιν, οισπερ περι των παλαιων πιστευομεν, ηρακλει μεν συναιτιαν γενεσθαι της αθανασιας _ον δε τροπον, σοι μεν αυθις πυθεσθαι ραιδιον, εμοι δε νυν ειπειν ου καιρος_τοις δε παισι τοις εκεινου της σωτηριας. μονη γαρ υποστασα τους μεγιστους κινδυνους προς την ευρυσθεως δυναμιν εκεινον τε της μεγιστης υβρεως επαυσεν και τους παιδας των φοβων των αει παραγιγνομενων αυτοις απηλλαξεν. υπερ ων ου μονον τους τοτε σωθεντας δικαιον ην ημιν χαριν εχειν, αλλα και τους νυν οντας: δια γαρ ημας και ζωσι και των υπαρχοντων αγαθων απολαυουσι: μη γαρ σωθεντων εκεινων ουδε γενεσθαι το παραπαν υπηρχεν αυτοις. τοιουτων ουν απασων των πολεων γεγενημενων εδει μεν μηδεποτε σοι μηδε προς μιαν αυτων γενεσθαι διαφοραν. αλλα γαρ απαντες πλειω πεφυκαμεν εξαμαρτανειν η κατορθουν. ωστε τα μεν προτερον γεγενημενα κοινα θειναι δικαιον εστιν, εις δε τον επιλοιπον χρονον φυλακτεον οπως μηδεν συμβησεται σοι τοιουτον, και σκεπτεον τι αν αγαθον αυτας εργασαμενος φανειης αξια και σαυτου και των εκειναις πεπραγμενων πεποιηκως. εχεις δε καιρον: αποδιδοντα γαρ σε χαριν ων ωφειλες, υποληψονται δια το πληθος του χρονου του μεταξυ προυπαρχειν των ευεργεσιων. καλον δ' εστιν δοκειν μεν τας μεγιστας των πολεων ευ ποιειν, μηδεν δ' ηττον εαυτον η 'κεινας ωφελειν. χωρις δε τουτων ει προς τινας αυτων αηδες τι σοι συμβεβηκεν, απαντα ταυτα διαλυσεις: αι γαρ εν τοις παρουσι καιροις ευεργεσιαι ληθην εμποιουσι των προτερον [υμιν] εις αλληλους πεπλημμελημενων. αλλα μην κακεινο φανερον, οτι παντες ανθρωποι τουτων πλειστην μνειαν εχουσιν υφ' ων αν εν ταις συμφοραις ευ παθωσιν. οραις δ' ως τεταλαιπωρηνται δια τον πολεμον και ως παραπλησιως εχουσιν τοις ιδιαι μαχομενοις. και γαρ εκεινους αυξανομενης της οργης ουδεις αν διαλλαξειεν: επην δε κακως αλληλους διαθωσιν, ουδενος διαλυοντος αυτοι διεστησαν. οπερ οιμαι και ταυτας ποιησειν, ην μη συ προτερον αυτων επιμεληθηις. ταχ' ουν αν τις ενστηναι τοις ειρημενοις τολμησειεν, λεγων ως επιχειρω σε πειθειν αδυνατοις επιτιθεσθαι πραγμασιν: ουτε γαρ αργειους φιλους αν ποτε γενεσθαι λακεδαιμονιοις ουτε λακεδαιμονιους θηβαιοις ουθ' ολως τους ειθισμενους απαντα τον χρονον πλεονεκτειν ουδεποτ' αν ισομοιρησαι προς αλληλους. εγω δ' οτε μεν η πολις ημων εν τοις ελλησιν εδυναστευεν και παλιν η λακεδαιμονιων, ουδεν αν ηγουμαι περανθηναι τουτων: ραιδιως γαρ αν εκατεραν εμποδων γενεσθαι τοις πραττομενοις: νυν δ' ουχ ομοιως εγνωκα περι αυτων. οιδα γαρ απασας ωμαλισμενας υπο των συμφορων, ωσθ' ηγουμαι πολυ μαλλον αυτας αιρησεσθαι τας εκ της ομονοιας ωφελειας η τας εκ των τοτε πραττομενων πλεονεξιας. επειτα των μεν αλλων ομολογω μηδεν' αν δυνηθηναι διαλλαξαι τας πολεις ταυτας, σοι δ' ουδεν των τοιουτων εστιν χαλεπον. ορω γαρ σε των τοις αλλοις ανελπιστων δοκουντων ειναι και παραδοξων πολλα διαπεπραγμενον, ωστ' ουδεν ατοπον ει και ταυτα μονος συστησαι δυνηθειης. χρη δε τους μεγα φρονουντας και τους διαφεροντας μη τοις τοιουτοις επιχειρειν α και των τυχοντων αν τις καταπραξειεν, αλλ' εκεινοις οις μηδεις αν αλλος επιχειρησειε πλην των ομοιαν σοι και την φυσιν και την δυναμιν εχοντων. θαυμαζω δε των ηγουμενων αδυνατον ειναι πραχθηναι τι τουτων, ει μητ' αυτοι τυγχανουσιν ειδοτες μηθ' ετερων ακηκοασιν οτι πολλοι δη πολεμοι και δεινοι γεγονασιν, ους οι διαλυσαμενοι μεγαλων αγαθων αλληλοις αιτιοι κατεστησαν. τις γαρ αν υπερβολη γενοιτο της εχθρας της προς ξερξην τοις ελλησι γενομενης; ου την φιλιαν απαντες ισασιν ημας τε και λακεδαιμονιους μαλλον αγαπησαντας η των συγκατασκευασαντων εκατεροις ημων την αρχην. και τι δει λεγειν τα παλαια και τα προς τους βαρβαρους; αλλ' ει τις αθρησειε και σκεψαιτο τας των ελληνων συμφορας, ουδεν αν μερος ουσαι φανειεν των δια θηβαιους και λακεδαιμονιους ημιν γεγενημενων. αλλ' ουδεν ηττον λακεδαιμονιων τε στρατευσαντων επι θηβαιους και βουλομενων λυμηνασθαι την βοιωτιαν και διοικισαι τας πολεις βοηθησαντες ημεις εμποδων εγενομεθα ταις εκεινων επιθυμιαις: και παλιν μεταπεσουσης της τυχης και θηβαιων και πελοποννησιων απαντων επιχειρησαντων αναστατον ποιησαι την σπαρτην, ημεις και προς εκεινους μονοι των ελληνων ποιησαμενοι συμμαχιαν συναιτιοι της σωτηριας αυτοις κατεστημεν. πολλης ουν ανοιας αν ειη μεστος, ει τις ορων τηλικαυτας μεταβολας γιγνομενας και τας πολεις μητ' εχθρας μηθ' ορκων μητ' αλλου μηδενος φροντιζουσας πλην ο τι αν υπολαβωσιν ωφελιμον αυταις ειναι, τουτο δε στεργουσας μονον και πασαν την σπουδην περι τουτου ποιουμενας, μη και νυν νομιζοι την αυτην γνωμην εξειν αυτας, αλλως τε και σου μεν επιστατουντος ταις διαλλαγαις, του δε συμφεροντος πειθοντος, των δε παροντων κακων αναγκαζοντων. εγω μεν γαρ οιμαι τουτων σοι συναγωνιζομενων απαντα γενησεσθαι κατα τροπον. ηγουμαι δ' ουτως αν σε μαλιστα καταμαθειν ειτ' ειρηνικως ειτε πολεμικως αι πολεις αυται προς αλληλας εχουσιν, ει διεξελθοιμεν μητε πανταπασιν απλως μητε λιαν ακριβως τα μεγιστα των παροντων αυταις, και πρωτον μεν σκεψαιμεθα τα λακεδαιμονιων. ουτοι γαρ αρχοντες των ελληνων, ου πολυς χρονος εξ ου, και κατα γην και κατα θαλατταν, εις τοσαυτην μεταβολην ηλθον, επειδη την μαχην ηττηθησαν την εν λευκτροις, ωστ' απεστερηθησαν μεν της εν τοις ελλησι δυναστειας, τοιουτους δ' ανδρας απωλεσαν σφων αυτων, οι προηιρουντο τεθναναι μαλλον η ζην ηττηθεντες ων προτερον εδεσποζον. προς δε τουτοις επειδον πελοποννησιους απαντας τους προτερον μεθ' αυτων επι τους αλλους ακολουθουντας, τουτους μετα θηβαιων εις την αυτων εισβαλοντας, προς ους ηναγκασθησαν διακινδυνευειν ουκ εν τηι χωραι περι των καρπων, αλλ' εν μεση τηι πολει προς αυτοις τοις αρχειοις περι παιδων και γυναικων τοιουτον κινδυνον, ον μη κατορθωσαντες μεν ευθυς απωλλυντο, νικησαντες δ' ουδεν μαλλον απηλλαγμενοι των κακων εισιν, αλλα πολεμουνται μεν υπο των την χωραν αυτων περιοικουντων, απιστουνται δ' υφ' απαντων πελοποννησιων, μισουνται δ' υπο του πληθους των ελληνων, αγονται δε και φερονται και της νυκτος και της ημερας υπο των οικετων των σφετερων αυτων, ουδεμιαν δ' ημεραν διαλειπουσιν η στρατευοντες επι τινας η μαχομενοι προς τινας η βοηθουντες τοις απολλυμενοις αυτων. το δε μεγιστον των κακων: δεδιοτες γαρ διατελουσιν μη θηβαιοι διαλυσαμενοι τα προς φωκεας παλιν επανελθοντες μειζοσιν αυτους συμφοραις περιβαλωσιν των προτερον γεγενημενων. καιτοι πως ου χρη νομιζειν τους ουτω διακειμενους ασμενους αν ιδειν επιστατουντα της ειρηνης αξιοχρεων ανδρα και δυναμενον διαλυσαι τους ενεστωτας πολεμους αυτοις; αργειους τοινυν ιδοις αν τα μεν παραπλησιως τοις ειρημενοις πραττοντας, τα δε χειρον τουτων εχοντας: πολεμουσιν μεν γαρ, εξ ουπερ την πολιν οικουσιν, προς τους ομορους, ωσπερ λακεδαιμονιοι, τοσουτον δε διαφερουσιν οσον εκεινοι μεν προς ηττους αυτων, ουτοι δε προς κρειττους: ο παντες αν ομολογησειαν μεγιστον ειναι των κακων. ουτω δε τα περι τον πολεμον ατυχουσιν, ωστ' ολιγου δειν καθ' εκαστον τον ενιαυτον τεμνομενην και πορθουμενην την αυτων χωραν περιορωσιν. ο δε παντων δεινοτατον: οταν γαρ οι πολεμιοι διαλιπωσιν κακως αυτους ποιουντες, αυτοι τους ενδοξοτατους και πλουσιωτατους των πολιτων απολλυουσιν, και ταυτα δρωντες ουτω χαιρουσιν ως ουδενες αλλοι τους πολεμιους αποκτεινοντες. αιτιον δ' εστι του ταραχωδως αυτους ζην ουτως ουδεν αλλο πλην ο πολεμος: ον ην διαλυσηις, ου μονον αυτους τουτων απαλλαξεις, αλλα και περι των αλλων αμεινον βουλευεσθαι ποιησεις. αλλα μην τα περι θηβαιους ουδε σε λεληθεν. καλλιστην γαρ μαχην νικησαντες και δοξαν εξ αυτης μεγιστην λαβοντες, δια το μη καλως χρησθαι ταις ευτυχιαις ουδεν βελτιον πραττουσιν των ηττηθεντων και δυστυχησαντων. ου γαρ εφθασαν των εχθρων κρατησαντες, και παντων αμελησαντες ηνωχλουν μεν ταις πολεσι ταις εν πελοποννησωι, θετταλιαν δ' ετολμων καταδουλουσθαι, μεγαρευσι δ' ομοροις ουσιν ηπειλουν, την δ' ημετεραν πολιν μερος τι της χωρας απεστερουν, ευβοιαν δ' επορθουν, εις βυζαντιον δε τριηρεις εξεπεμπον, ως και γης και θαλαττης αρξοντες. τελευτωντες δε προς φωκεας πολεμον εξηνεγκαν ως των τε πολεων εν ολιγωι χρονωι κρατησοντες, τον τε τοπον απαντα τον περιεχοντα κατασχησοντες, των τε χρηματων των εν δελφοις περιγενησομενοι ταις εκ των ιδιων δαπαναις. ων ουδεν αυτοις αποβεβηκεν, αλλ' αντι μεν του λαβειν τας φωκεων πολεις τας αυτων απολωλεκασιν, εισβαλλοντες δ' εις την των πολεμιων ελαττω κακα ποιουσιν εκεινους η πασχουσιν απιοντες εις την αυτων: εν μεν γαρ τηι φωκιδι των μισθοφορων τινας αποκτεινουσιν οις λυσιτελει τεθναναι μαλλον η ζην, αναχωρουντες δε τους ενδοξοτατους αυτων και μαλιστα τολμωντας υπερ της πατριδος αποθνηισκειν απολλυουσιν. εις τουτο δ' αυτων τα πραγματα περιεστηκεν, ωστ' ελπισαντες απαντας τους ελληνας υφ' αυτοις εσεσθαι νυν εν σοι τας ελπιδας εχουσι της αυτων σωτηριας. ωστ' οιμαι και τουτους ταχεως ποιησειν ο τι αν συ κελευηις και συμβουλευηις. λοιπον δ' αν ην ημιν ετι περι της πολεως διαλεχθηναι της ημετερας, ει μη προτερα των αλλων ευ φρονησασα την ειρηνην επεποιητο. νυν δ' αυτην οιμαι και συναγωνιεισθαι τοις υπο σου πραττομενοις, αλλως τε καν δυνηθηι συνιδειν οτι ταυτα διοικεις προ της επι τον βαρβαρον στρατειας. ως μεν ουν ουκ αδυνατον εστι σοι συστησαι τας πολεις ταυτας, εκ των ειρημενων ηγουμαι σοι γεγενησθαι φανερον: ετι τοινυν ως και ραιδιως ταυτα πραξεις, εκ πολλων παραδειγματων οιμαι σε γνωναι ποιησειν. ην γαρ φανωσιν ετεροι τινες των προγεγενημενων μη καλλιοσι μεν μηδ' οσιωτεροις ων ημεις συμβεβουλευκαμεν επιχειρησαντες, μειζω δε και δυσκολωτερα τουτων επιτελεσαντες, τι λοιπον εσται τοις αντιλεγουσιν ως ου θαττον συ τα ραιω πραξεις η 'κεινοι τα χαλεπωτερα; σκεψαι δε πρωτον τα περι αλκιβιαδην. εκεινος γαρ φυγων παρ' ημων και τους αλλους ορων τους προ αυτου ταυτηι τηι συμφοραι κεχρημενους επτηχοτας δια το μεγεθος το της πολεως, ου την αυτην γνωμην εσχεν εκεινοις, αλλ' οιηθεις πειρατεον ειναι βιαι κατελθειν προειλετο πολεμειν προς αυτην. καθ' εκαστον μεν ουν των τοτε γενομενων ει τις λεγειν επιχειρησειεν, ουτ' αν διελθειν ακριβως δυναιτο, προς τε το παρον ισως αν ενοχλησειεν: εις τοσαυτην δε ταραχην κατεστησεν ου μονον την πολιν, αλλα και λακεδαιμονιους και τους αλλους ελληνας, ωσθ' ημας μεν παθειν α παντες ισασιν, τους δ' αλλους τηλικουτοις κακοις περιπεσειν ωστε μηδεπω νυν εξιτηλους ειναι τας συμφορας τας δι' εκεινον τον πολεμον εν ταις πολεσιν εγγεγενημενας, λακεδαιμονιους δε τους τοτε δοξαντας ευτυχειν εις τας νυν ατυχιας δι' αλκιβιαδην καθεσταναι: πεισθεντες γαρ υπ' αυτου της κατα θαλατταν δυναμεως επιθυμησαι, και την κατα γην ηγεμονιαν απωλεσαν, ωστ' ει τις φαιη τοτε την αρχην αυτοις γιγνεσθαι των παροντων κακων οτε την αρχην της θαλαττης ελαμβανον, ουκ αν εξελεγχθειη ψευδομενος. εκεινος μεν ουν τηλικουτων κακων αιτιος γενομενος κατηλθεν εις την πολιν, μεγαλης μεν δοξης τυχων, ου μην επαινουμενος υφ' απαντων. κονων δ' ου πολλοις ετεσιν υστερον αντιστροφα τουτων επραξεν. ατυχησας γαρ εν τηι ναυμαχιαι τηι περι ελλησποντον ου δι' αυτον αλλα δια τους συναρχοντας οικαδε μεν αφικεσθαι κατηισχυνθη, πλευσας δ' εις κυπρον χρονον μεν τινα περι την των ιδιων επιμελειαν διετριβεν, αισθομενος δ' αγησιλαον μετα πολλης δυναμεως εις την ασιαν διαβεβηκοτα και πορθουντα την χωραν ουτω μεγ' εφρονησεν, ωστ' αφορμην ουδεμιαν αλλην εχων πλην το σωμα και την διανοιαν ηλπισεν λακεδαιμονιους καταπολεμησειν αρχοντας των ελληνων και κατα γην και κατα θαλατταν, και ταυτα πεμπων ως τους βασιλεως στρατηγους υπισχνειτο ποιησειν. και τι δει τα πλειω λεγειν; συσταντος γαρ αυτωι ναυτικου περι ροδον και νικησας τηι ναυμαχιαι λακεδαιμονιους μεν εξεβαλεν εκ της αρχης, τους δ' ελληνας ηλευθερωσεν, ου μονον δε τα τειχη της πατριδος ανωρθωσεν, αλλα και την πολιν εις την αυτην δοξαν προηγαγεν εξ ησπερ εξεπεσεν. καιτοι τις αν προσεδοκησεν υπ' ανδρος ουτω ταπεινως πραξαντος αναστραφησεσθαι τα της ελλαδος πραγματα και τας μεν ατιμωθησεσθαι, τας δ' επιπολασειν των ελληνιδων πολεων; διονυσιος τοινυν_βουλομαι γαρ εκ πολλων σε πεισθηναι ραιδιαν ειναι την πραξιν εφ' ην σε τυγχανω παρακαλων_πολλοστος ων συρακοσιων και τωι γενει και τηι δοξηι και τοις αλλοις απασιν, επιθυμησας μοναρχιας αλογως και μανικως και τολμησας απαντα πραττειν τα φεροντα προς την δυναμιν ταυτην, κατεσχε μεν συρακουσας, απασας δε τας εν σικελιαι πολεις, οσαι περ ησαν ελληνιδες, κατεστρεψατο, τηλικαυτην δε δυναμιν περιεβαλετο και πεζην και ναυτικην οσην ουδεις ανηρ των προ εκεινου γενομενων. ετι τοινυν κυρος, ινα μνησθωμεν και περι των βαρβαρων, εκτεθεις μεν υπο της μητρος εις την οδον, αναιρεθεις δ' υπο περσιδος γυναικος, εις τοσαυτην ηλθεν μεταβολην ωσθ' απασης της ασιας γενεσθαι δεσποτης. οπου δ' αλκιβιαδης μεν φυγας ων, κονων δε δεδυστυχηκως, διονυσιος δ' ουκ ενδοξος ων, κυρος δ' ουτως οικτρας αυτωι της εξ αρχης γενεσεως υπαρξασης, εις τοσουτον προηλθον και τηλικαυτα διεπραξαντο, πως ου σε γε χρη προσδοκαν, τον εκ τοιουτων μεν γεγονοτα, μακεδονιας δε βασιλευοντα, τοσουτων δε κυριον οντα, ραιδιως τα προειρημενα συστησειν; σκεψαι δ' ως αξιον εστιν τοις τοιουτοις των εργων μαλιστ' επιχειρειν, εν οις κατορθωσας μεν εναμιλλον την σαυτου δοξαν καταστησεις τοις πρωτευσασιν, διαμαρτων δε της προσδοκιας αλλ' ουν την γ' ευνοιαν κτησει την παρα των ελληνων, ην πολυ καλλιον εστιν λαβειν η πολλας πολεις των ελληνιδων κατα κρατος ελειν: τα μεν γαρ τοιαυτα των εργων φθονον εχει και δυσμενειαν και πολλας βλασφημιας, οις δ' ημεις συμβεβουλευκαμεν ουδεν προσεστι τουτων. αλλ' ει τις θεων αιρεσιν σοι δοιη, μετα ποιας αν επιμελειας και διατριβης ευξαιο τον βιον διαγαγειν, ουδεμιαν ελοι' αν, ειπερ εμοι συμβουλωι χρωιο, μαλλον η ταυτην. ου γαρ μονον υπο των αλλων εσει ζηλωτος, αλλα και σαυτον μακαριεις. τις γαρ αν υπερβολη γενοιτο της τοιαυτης ευδαιμονιας, οταν πρεσβεις μεν ηκωσιν εκ των μεγιστων πολεων οι μαλιστ' ευδοκιμουντες εις την σην δυναστειαν, μετα δε τουτων βουλευηι περι της κοινης σωτηριας, περι ης ουδεις αλλος φανησεται τοιαυτην προνοιαν πεποιημενος, αισθανηι δε την ελλαδα πασαν ορθην ουσαν εφ' οις συ τυγχανεις εισηγουμενος, μηδεις δ' ολιγωρως εχηι των παρα σοι βραβευομενων, αλλ' οι μεν πυνθανωνται περι αυτων εν οις εστιν, οι δ' ευχωνται σε μη διαμαρτειν ων επεθυμησας, οι δε δεδιωσιν μη προτερον τι παθηις πριν τελος επιθειναι τοις πραττομενοις; ων γιγνομενων πως ουκ αν εικοτως μεγα φρονοιης; πως δ' ουκ αν περιχαρης ων τον βιον διατελοιης, τηλικουτων ειδως σαυτον πραγματων επιστατην γεγενημενον; τις δ' ουκ αν των και μετριως λογιζομενων ταυτας αν σοι παραινεσειεν μαλιστα προαιρεισθαι των πραξεων τας αμφοτερα φερειν αμα δυναμενας ωσπερ καρπους, ηδονας θ' υπερβαλλουσας και τιμας ανεξαλειπτους. απεχρη δ' αν μοι τα προειρημενα περι τουτων, ει μη παραλελοιπως ην τινα λογον ουκ αμνημονησας αλλ' οκνησας ειπειν, ον ηδη μοι δοκω δηλωσειν: οιμαι γαρ σοι τε συμφερειν ακουσαι περι αυτων εμοι τε προσηκειν μετα παρρησιας, ωσπερ ειθισμαι, ποιεισθαι τους λογους. αισθανομαι γαρ σε διαβαλλομενον υπο των σοι μεν φθονουντων, τας δε πολεις τας αυτων ειθισμενων εις ταραχας καθισταναι, και την ειρηνην την τοις αλλοις κοινην πολεμον τοις αυτων ιδιοις ειναι νομιζοντων, οι παντων των αλλων αμελησαντες περι της σης δυναμεως λεγουσιν ως ουχ υπερ της ελλαδος αλλ' επι ταυτην αυξανεται, και συ πολυν χρονον ηδη πασιν ημιν επιβουλευεις, και λογωι μεν μελλεις μεσσηνιοις βοηθειν εαν τα περι φωκεας διοικησηις, εργωι δ' υπο σαυτωι ποιεισθαι πελοποννησον: υπαρχουσι δε σοι θετταλοι μεν και θηβαιοι και παντες οι της αμφικτυονιας μετεχοντες ετοιμοι συνακολουθειν, αργειοι δε και μεσσηνιοι και μεγαλοπολιται και των αλλων πολλοι συμπολεμειν και ποιειν αναστατους λακεδαιμονιους: ην δε ταυτα πραξηις, ως και των αλλων ελληνων ραιδιως κρατησεις. ταυτα φλυαρουντες και φασκοντες ακριβως ειδεναι και ταχεως απαντα τωι λογωι καταστρεφομενοι, πολλους πειθουσιν και μαλιστα μεν τους των αυτων κακων επιθυμουντας ωνπερ οι λογοποιουντες, επειτα και τους ουδενι λογισμωι χρωμενους υπερ των κοινων αλλα πανταπασιν αναισθητως διακειμενους και πολλην χαριν εχοντας τοις υπερ αυτων φοβεισθαι και δεδιεναι προσποιουμενοις, ετι δε τους ουκ αποδοκιμαζοντας το δοκειν επιβουλευειν σε τοις ελλησιν αλλα την αιτιαν ταυτην αξιαν επιθυμιας ειναι νομιζοντας: οι τοσου τον αφεστασι του νουν εχειν, ωστ' ουκ ισασιν οτι τοις αυτοις αν τις λογοις χρωμενος τους μεν βλαψειεν, τους δ' ωφελησειεν. οιον και νυν, ει μεν τις φαιη τον της ασιας βασιλεα τοις ελλησιν επιβουλευειν και παρεσκευασθαι στρατευειν εφ' ημας, ουδεν αν λεγοι περι αυτου φλαυρον, αλλ' ανδρωδεστερον αυτον και πλειονος αξιον δοκειν ειναι ποιησειεν: ει δε των αφ' ηρακλεους τινι πεφυκοτων, ος απασης κατεστη της ελλαδος ευεργετης, επιφεροι την αιτιαν ταυτην, εις την μεγιστην αισχυνην αν αυτον καταστησειεν. τις γαρ ουκ αν αγανακτησειε και μισησειεν, ει φαινοιτο τουτοις επιβουλευων υπερ ων ο προγονος αυτου προειλετο κινδυνευειν, και την μεν ευνοιαν, ην εκεινος κατελιπεν τοις εξ αυτου γεγενημενοις, μη πειρωιτο διαφυλαττειν, αμελησας δε τουτων επονειδιστων επιθυμοιη και πονηρων πραγματων; ων ενθυμουμενον χρη μη περιοραν τοιαυτην φημην σαυτωι περιφυομενην, ην οι μεν εχθροι περιθειναι σοι ζητουσι, των δε φιλων ουδεις οστις ουκ αν αντειπειν υπερ σου τολμησειεν. καιτοι περι των σοι συμφεροντων εν ταις τουτων αμφοτερων γνωμαις μαλιστ' αν κατιδοις την αληθειαν. ισως ουν υπολαμβανεις μικροψυχιαν ειναι το των βλασφημουντων και φλυαρουντων και των πειθομενων τουτοις φροντιζειν, αλλως θ' οταν και μηδεν σαυτωι συνειδηις εξαμαρτανων. χρη δε μη καταφρονειν του πληθους, μηδε παρα μικρον ηγεισθαι το παρα πασιν ευδοκιμειν, αλλα τοτε νομιζειν καλην εχειν και μεγαλην την δοξαν και πρεπουσαν σοι και τοις σοις προγονοις και τοις υφ' υμων πεπραγμενοις, οταν ουτω διαθηις τους ελληνας ωσπερ οραις λακεδαιμονιους τε προς τους αυτων βασιλεας εχοντας τους θ' εταιρους τους σους προς σε διακειμενους. εστιν δ' ου χαλεπον τυχειν τουτων, ην εθελησηις κοινος απασιν γενεσθαι και παυσηι ταις μεν των πολεων οικειως εχων, προς δε τας αλλοτριως διακειμενος, ετι δ' ην τα τοιαυτα προαιρηι πραττειν εξ ων τοις μεν ελλησιν εσει πιστος, τοις δε βαρβαροις φοβερος. και μη θαυμασηις, απερ επεστειλα και προς διονυσιον την τυραννιδα κτησαμενον, ει μητε στρατηγος ων μητε ρητωρ μητ' αλλως δυναστης θρασυτερον σοι διειλεγμαι των αλλων. εγω γαρ προς μεν το πολιτευεσθαι παντων αφυεστατος εγενομην των πολιτων: ουτε γαρ φωνην εσχον ικανην ουτε τολμαν δυναμενην οχλωι χρησθαι και μολυνεσθαι και λοιδορεισθαι τοις επι του βηματος καλινδουμενοις: του δε φρονειν ευ και πεπαιδευσθαι καλως, ει και τις αγροικοτερον ειναι φησει το ρηθεν, αμφισβητω και θειην αν εμαυτον ουκ εν τοις απολελειμμενοις αλλ' εν τοις προεχουσι των αλλων. διοπερ επιχειρω συμβουλευειν τον τροπον τουτον, ον εγω πεφυκα και δυναμαι, και τηι πολει και τοις ελλησιν και των ανδρων τοις ενδοξοτατοις. περι μεν ουν των εμων και περι ων σοι πρακτεον εστιν προς τους ελληνας σχεδον ακηκοας, περι δε της στρατειας της εις την ασιαν ταις μεν πολεσιν, ας εφην χρηναι σε διαλλαττειν, τοτε συμβουλευσομεν ως χρη πολεμειν προς τους βαρβαρους, οταν ιδωμεν αυτας ομονοουσας, προς σε δε νυν ποιησομαι τους λογους, ου την αυτην εχων διανοιαν και κατ' εκεινην την ηλικιαν οτ' εγραφον περι την αυτην υποθεσιν ταυτην. τοτε μεν γαρ παρεκελευομην τοις ακουσομενοις καταγελαν μου και καταφρονειν, ην μη και των πραγματων και της δοξης της εμαυτου και του χρονου του περι τον λογον διατριφθεντος αξιως φαινωμαι διεξιων: νυν δε φοβουμαι μη παντων των προειρημενων πολυ καταδεεστερον τυχω διαλεχθεις. και γαρ προς τοις αλλοις ο λογος ο πανηγυρικος, ο τους αλλους τους περι την φιλοσοφιαν διατριβοντας ευπορωτερους ποιησας, εμοι πολλην αποριαν παρεσχηκεν: ουτε γαρ ταυτα βουλομαι λεγειν τοις εν εκεινωι γεγραμμενοις ουτ' ετι καινα δυναμαι ζητειν. ου μην αποστατεον εστιν, αλλα λεκτεον, περι ων υπεθεμην, ο τι αν υποπεσηι και συμφερηι προς το πεισαι σε ταυτα πραττειν. και γαρ ην ελλιπω τι και μη δυνηθω τον αυτον τροπον γραψαι τοις προτερον εκδεδομενοις, αλλ' ουν υποργαψειν γ' οιμαι χαριεντως τοις εξεργαζεσθαι και διαπονειν δυναμενοις. την μεν ουν αρχην του λογου του συμπαντος οιμαι πεποιησθαι ταυτην, ηνπερ προσηκει τους επι την ασιαν πειθοντας στρατευειν. δει γαρ μηδεν προτερον πραττειν πριν αν λαβηι τις τους ελληνας δυοιν θατερον η συναγωνιζομενους η πολλην ευνοιαν εχοντας τοις πραττομενοις. ων αγησιλαος ο δοξας ειναι λακεδαιμονιων φρονιμωτατος ωλιγωρησεν, ου δια κακιαν, αλλα δια φιλοτιμιαν. εσχεν γαρ διττας επιθυμιας, καλας μεν αμφοτερας, ου συμφωνουσας δ' αλληλαις ουδ' αμα πραττεσθαι δυναμενας. προηιρειτο γαρ βασιλει τε πολεμειν και τους εταιρους εις τας πολεις τας αυτων καταγαγειν και κυριους ποιησαι των πραγματων. συνεβαινεν ουν εκ μεν της πραγματειας της υπερ των εταιρων εν κακοις και κινδυνοις ειναι τους ελληνας, δια δε την ταραχην την ενθαδε γιγνομενην μη σχολην αγειν μηδε δυνασθαι πολεμειν τοις βαρβαροις. ωστ' εκ των αγνοηθεντων κατ' εκεινον τον χρονον ραιδιον καταμαθειν οτι δει τους ορθως βουλευομενους μη προτερον εκφερειν προς τον βασιλεα πολεμον πριν αν διαλλαξηι <τις> τους ελληνας και παυσηι της μανιας της νυν αυτοις ενεστωσης: απερ και σοι συμβεβουλευκοτες τυγχανομεν. περι μεν ουν τουτων ουδεις αν αντειπειν των ευ φρονουντων τολμησειεν, οιμαι δε των μεν αλλων ει τισιν δοξειε περι της στρατειας της εις την ασιαν συμβουλευειν, επι ταυτην αν επιπεσειν την παρακλησιν, λεγοντας ως οσοι περ επεχειρησαν προς τον βασιλεα πολεμειν, απασιν συνεπεσεν εξ αδοξων μεν γενεσθαι λαμπροις, εκ πενητων δε πλουσιοις, εκ ταπεινων δε πολλης χωρας και πολεων δεσποταις. εγω δ' ουκ εκ των τοιουτων μελλω σε παρακαλειν, αλλ' εκ των ητυχηκεναι δοξαντων, λεγω δ' εκ των μετα κυρου και κλεαρχου συστρατευσαμενων. εκεινους γαρ ομολογειται νικησαι μεν μαχομενους απασαν την βασιλεως δυναμιν τοσουτον, οσονπερ αν ει ταις γυναιξιν αυτων συνεβαλον, ηδη δ' εγκρατεις δοκουντας ειναι των πραγματων δια την κυρου προπετειαν ατυχησαι: περιχαρη γαρ αυτον οντα και διωκοντα πολυ προ των αλλων, εν μεσοις γενομενον τοις πολεμιοις αποθανειν. αλλ' ομως τηλικαυτης συμφορας συμπεσουσης ουτω σφοδρα κατεφρονησεν ο βασιλευς της περι αυτον δυναμεως, ωστε προκαλεσαμενος κλεαρχον και τους αλλους ηγεμονας εις λογον ελθειν, και τουτοις μεν υπισχνουμενος μεγαλας δωρεας δωσειν, τοις δ' αλλοις στρατιωταις εντελη τον μισθον αποδους αποπεμψειν, τοιαυταις ελπισιν υπαγαγομενος και πιστεις δους των εκει νομιζομενων τας μεγιστας, συλλαβων αυτους απεκτεινεν, και μαλλον ειλετο περι τους θεους εξαμαρτειν η τοις στρατιωταις ουτως ερημοις ουσι συμβαλειν. ωστε τις αν γενοιτο παρακλησις ταυτης καλλιων και πιστοτερα; φαινονται γαρ κακεινοι κρατησαντες αν των βασιλεως πραγματων ει μη δια κυρον. σοι δε την τ' ατυχιαν την τοτε γεγενημενην ου χαλεπον φυλαξασθαι, του τε στρατοπεδου του κρατησαντος την εκεινου δυναμιν ραιδιον πολυ κρειττον παρασκευασασθαι. καιτοι τουτων αμφοτερων υπαρξαντων πως ου χρη θαρρειν ποιουμενον την στρατειαν ταυτην; και μηδεις υπολαβηι με βουλεσθαι λαθειν, οτι τουτων ενια πεφρακα τον αυτον τροπον ονπερ προτερον. επιστας γαρ επι τας αυτας διανοιας ειλομην μη πονειν γλιχομενος τα δεδηλωμενα καλως ετερως ειπειν: και γαρ ει μεν επιδειξιν εποιουμην, επειρωμην αν απαντα τα τοιαυτα διαφευγειν, σοι δε συμβουλευων μωρος αν ην ει περι την λεξιν πλειω χρονον διετριβον η περι τας πραξεις, ετι δ' ει τους αλλους ορων τοις εμοις χρωμενους αυτος μονος απειχομην των υπ' εμου προτερον ειρημενων. τοις μεν ουν οικειοις τυχον αν χρησαιμην, αν σφοδρα κατεπειγηι και πρεπηι, των δ' αλλοτριων ουδεν αν προσδεξαιμην, ωσπερ ουδ' εν τωι παρελθοντι χρονωι. ταυτα μεν ουν ουτως: δοκει δε μοι μετα ταυτα περι της παρασκευης διαλεκτεον ειναι της τε σοι γενησομενης και της εκεινοις υπαρξασης. το μεν τοινυν μεγιστον, συ μεν τους ελληνας ευνους εξεις, ηνπερ εθελησηις εμμειναι τοις περι τουτων ειρημενοις, εκεινοι δε δια τας δεκαρχιας τας επι λακεδαιμονιων ως οιον τε δυσμενεστατους. ηγουντο γαρ κυρου μεν και κλεαρχου κατορθωσαντων μαλλον ετι δουλευσειν, βασιλεως δε κρατησαντος απαλλαγησεσθαι των κακων των παροντων: οπερ και συνεπεσεν αυτοις. και μην και στρατιωτας συ μεν εξ ετοιμου ληψει τοσουτους οσους αν βουληθηις: ουτω γαρ εχει τα της ελλαδος ωστε ραιον ειναι συστησαι στρατοπεδον μειζον και κρειττον εκ των πλανωμενων η των πολιτευομενων: εν εκεινοις δε τοις χρονοις ουκ ην ξενικον ουδεν, ωστ' αναγκαζομενοι ξενολογειν εκ των πολεων πλεον ανηλισκον εις τας διδομενας τοις συλλεγουσιν δωρεας η την εις τους στρατιωτας μισθοφοραν. και μην ει βουληθειμεν εξετασαι και παραβαλειν σε τε τον νυν ηγησομενον της στρατειας και βουλευσομενον περι απαντων και κλεαρχον τον επιστατησαντα των τοτε πραγματων, ευρησομεν εκεινον μεν ουδεμιας πωποτε δυναμεως προτερον ουτε ναυτικης ουτε πεζης κατασταντα κυριον, αλλ' εκ της ατυχιας της συμβασης αυτωι περι την ηπειρον ονομαστον γενομενον, σε δε τοσαυτα και τηλικαυτα το μεγεθος διαπεπραγμενον, περι ων ει μεν προς ετερους τους λογους εποιουμην, καλως αν ειχε διελθειν, προς σε δε διαλεγομενος, ει τας σας πραξεις σοι διεξιοιην, δικαιως αν ανοητος αμα και περιεργος ειναι δοκοιην. αξιον δε μνησθηναι και των βασιλεων αμφοτερων, εφ' ον σοι τε συμβουλευω στρατευειν και προς ον κλεαρχος επολεμησεν, ιν' εκατερου την γνωμην και την δυναμιν ειδηις. ο μεν τοινυν τουτου πατηρ την πολιν την ημετεραν και παλιν την λακεδαιμονιων κατεπολεμησεν, ουτος δ' ουδενος πωποτε των στρατευματων των την χωραν αυτου λυμαινομενων επεκρατησεν. επειθ' ο μεν την ασιαν απασαν παρα των ελληνων εν ταις συνθηκαις εξελαβεν, ουτος δε τοσουτου δει των αλλων αρχειν ωστ' ουδε των εκδοθεισων αυτωι πολεων εγκρατης εστιν. ωστ' ουδεις οστις ουκ αν απορησειεν ποτερα χρη νομιζειν τουτον αυτων αφεσταναι δι' ανανδριαν η 'κεινας υπερεωρακεναι και καταπεφρονηκεναι της βαρβαρικης δυναστειας. τα τοινυν περι την χωραν ως διακειται τις ουκ αν ακουσας παροξυνθειη πολεμειν προς αυτον; αιγυπτος γαρ αφειστηκει μεν και κατ' εκεινον τον χρονον, ου μην αλλ' εφοβουντο μη ποτε βασιλευς αυτος ποιησαμενος στρατειαν κρατησειεν και της δια τον ποταμον δυσχωριας και της αλλης παρασκευης απασης: νυν δ' ουτος απηλλαξεν αυτους του δεους τουτου. συμπαρασκευασαμενος γαρ δυναμιν οσην οιος τ' ην πλειστην, και στρατευσας επ' αυτους, απηλθεν εκειθεν ου μονον ηττηθεις, αλλα και καταγελασθεις και δοξας ουτε βασιλευειν ουτε στρατηγειν αξιος ειναι. τα τοινυν περι κυπρον και φοινικην και κιλικιαν και τον τοπον εκεινον οθεν εχρωντο ναυτικωι, τοτε μεν ην βασιλεως, νυν δε τα μεν αφεστηκεν, τα δ' εν πολεμωι και κακοις τοσουτοις εστιν ωστ' εκεινωι μεν μηδεν ειναι τουτων των εθνων χρησιμον, σοι δ' ην πολεμειν προς αυτον βουληθηις συμφορως εξειν. και μην ιδριεα γε τον ευπορωτατον των νυν περι την ηπειρον προσηκει δυσμενεστερον ειναι τοις βασιλεως πραγμασι των πολεμουντων: η παντων γ' αν ειη σχετλιωτατος, ει μη βουλοιτο καταλελυσθαι ταυτην την αρχην, την αικισαμενην μεν τον αδελφον, πολεμησασαν δε προς αυτον, απαντα δε τον χρονον επιβουλευουσαν και βουλομενην του τε σωματος αυτου και των χρηματων απαντων γενεσθαι κυριαν. υπερ ων δεδιως νυν μεν αναγκαζεται θεραπευειν αυτον και χρηματα πολλα καθ' εκαστον τον ενιαυτον αναπεμπειν: ει δε συ διαβαιης εις την ηπειρον, εκεινος τ' αν ασμενος ιδοι βοηθον ηκειν αυτωι σε νομιζων, των τ' αλλων σατραπων πολλους αποστησεις, ην υποσχηι την ελευθεριαν αυτοις και τουνομα τουτο διασπειρηις εις την ασιαν, οπερ εις τους ελληνας εισπεσον και την ημετεραν και λακεδαιμονιων αρχην κατελυσεν. ετι δ' αν πλειω λεγειν επεχειρουν, ον τροπον πολεμων ταχιστ' αν περιγενοιο της του βασιλεως δυναμεως: νυν δε φοβουμαι μη τινες επιτιμησωσιν ημιν, ει μηδεν πωποτε μεταχειρισαμενος των στρατιωτικων νυν τολμωιην σοι παραινειν τωι πλειστα και μεγιστα διαπεπραγμενωι κατα πολεμον. ωστε περι μεν τουτων ουδεν οιμαι δειν πλειω λεγειν. περι δε των αλλων ηγουμαι τον τε πατερα σου και τον κτησαμενον την βασιλειαν και τον του γενους αρχηγον, ει τωι μεν ειη θεμις, οι δε δυναμιν λαβοιεν, των αυτων αν τουτων γενεσθαι συμβουλους ωνπερ εγω. χρωμαι δε τεκμηριοις εξ ων διαπεπραγμενοι τυγχανουσιν. ο τε γαρ πατηρ σου προς τας πολεις ταυτας αις σοι παραινω προσεχειν τον νουν, προς απασας οικειως ειχεν: ο τε κτησαμενος την αρχην, μειζον φρονησας των αυτου πολιτων και μοναρχιας επιθυμησας, ουχ ομοιως εβουλευσατο τοις προς τας τοιαυτας φιλοτιμιας ορμωμενοις. οι μεν γαρ εν ταις αυτων πολεσιν στασεις και ταραχας και σφαγας εμποιουντες εκτωντο την τιμην ταυτην, ο δε τον μεν τοπον τον ελληνικον ολως ειασεν, την δ' εν μακεδονιαι βασιλειαν κατασχειν επεθυμησεν: ηπιστατο γαρ τους μεν ελληνας ουκ ειθισμενους υπομενειν τας μοναρχιας, τους δ' αλλους ου δυναμενους ανευ της τοιαυτης δυναστειας διοικειν τον βιον τον σφετερον αυτων. και γαρ τοι συνεβη δια το γνωναι περι τουτων αυτον ιδιως και την βασιλειαν γεγενησθαι πολυ των αλλων εξηλλαγμενην: μονος γαρ των ελληνων ουχ ομοφυλου γενους αρχειν αξιωσας, μονος και διαφυγειν ηδυνηθη τους κινδυνους τους περι τας μοναρχιας γιγνομενους. τους μεν γαρ εν τοις ελλησι τοιουτον τι διαπεπραγμενους ευροιμεν αν ου μονον αυτους διεφθαρμενους, αλλα και το γενος αυτων εξ ανθρωπων ηφανισμενον, εκεινον δ' αυτον τ' εν ευδαιμονιαι τον βιον διαγαγοντα τωι τε γενει καταλιποντα τας αυτας τιμας ασπερ αυτος ειχεν. περι τοινυν ηρακλεους οι μεν αλλοι την ανδρειαν υμνουντες αυτου και τους αθλους απαριθμουντες διατελουσιν, περι δε των αλλων των τηι ψυχηι προσοντων αγαθων ουδεις ουτε των ποιητων ουτε των λογοποιων ουδεμιαν φανησεται μνειαν πεποιημενος. εγω δ' ορω μεν τοπον ιδιον και πανταπασιν αδιεξεργαστον, ου μικρον ουδε κενον, αλλα πολλων μεν επαινων και καλων πραξεων γεμοντα, ποθουντα δε τον αξιως αν δυνηθεντα διαλεχθηναι περι αυτων: εφ' ον ει μεν νεωτερος ων επεστην, ραιδιως αν επεδειξα τον προγονον υμων και τηι φρονησει και τηι φιλοτιμιαι και τηι δικαιοσυνηι πλεον διενεγκοντα παντων των προγεγενημενων η τηι ρωμηι τηι του σωματος: νυν δ' επελθων επ' αυτον και κατιδων το πληθος των ενοντων ειπειν, την τε δυναμιν την παρουσαν μοι κατεμεμψαμην και τον λογον ηισθομην διπλασιον αν γενομενον του νυν αναγιγνωσκομενου. των μεν ουν αλλων απεστην δια τας αιτιας ταυτας, μιαν δε πραξιν εξ αυτων ελαβον, ηπερ ην προσηκουσα μεν και πρεπουσα τοις προειρημενοις, τον δε καιρον εχουσα μαλιστα συμμετρον τοις νυν λεγομενοις. εκεινος γαρ ορων την ελλαδα πολεμων και στασεων και πολλων αλλων κακων μεστην ουσαν, παυσας ταυτα και διαλλαξας τας πολεις προς αλληλας, υπεδειξε τοις επιγιγνομενοις μεθ' ων χρη και προς ους δει τους πολεμους εκφερειν. ποιησαμενος γαρ στρατειαν επι τροιαν, ηπερ ειχεν τοτε μεγιστην δυναμιν των περι την ασιαν, τοσουτον διηνεγκε τηι στρατηγιαι των προς την αυτην ταυτην υστερον πολεμησαντων, οσον οι μεν μετα της των ελληνων δυναμεως εν ετεσι δεκα μολις αυτην εξεπολιορκησαν, ο δ' εν ημεραις ελαττοσιν η τοσαυταις και μετ' ολιγων στρατευσας ραιδιως αυτην κατα κρατος ειλεν. και μετα ταυτα τους βασιλεας των εθνων των εφ' εκατερας της ηπειρου την παραλιαν κατοικουντων απαντας απεκτεινεν: ους ουδεποτ' αν διεφθειρεν, ει μη και της δυναμεως αυτων εκρατησεν. ταυτα δε πραξας τας στηλας τας ηρακλεους καλουμενας εποιησατο, τροπαιον μεν των βαρβαρων, μνημειον δε της αρετης της αυτου και των κινδυνων, ορους δε της των ελληνων χωρας. τουτου δ' ενεκα σοι περι τουτων διηλθον, ινα γνωις οτι σε τυγχανω τωι λογωι παρακαλων επι τοιαυτας πραξεις, ας επι των εργων οι προγονοι σου φαινονται καλλιστας προκριναντες. απαντας μεν ουν χρη τους νουν εχοντας τον κρατιστον υποστησαμενους πειρασθαι γιγνεσθαι τοιουτους, μαλιστα δε σοι προσηκει. το γαρ μη δειν αλλοτριοις χρησθαι παραδειγμασιν αλλ' οικειον υπαρχειν, πως ουκ εικος υπ' αυτου σε παροξυνεσθαι και φιλονικειν, οπως τωι προγονωι σαυτον ομοιον παρασκευασεις; λεγω δ' ουχ ως δυνησομενον απασας σε μιμησασθαι τας ηρακλεους πραξεις, _ουδε γαρ αν των θεων ενιοι δυνηθειεν_αλλα κατα γε το της ψυχης ηθος και την φιλανθρωπιαν και την ευνοιαν ην ειχεν εις τους ελληνας, δυναι' αν ομοιωθηναι τοις εκεινου βουλημασιν. εστι δε σοι πεισθεντι τοις υπ' εμου λεγομενοις τυχειν δοξης οιας αν αυτος βουληθηις: ραιδιον γαρ εστιν εκ των παροντων κτησασθαι την καλλιστην ηπερ εξ ων παρελαβες επι την νυν υπαρχουσαν προελθειν. σκεψαι δ' οτι σε τυγχανω παρακαλων εξ ων ποιησει τας στρατειας ου μετα των βαρβαρων εφ' ους ου δικαιον εστιν, αλλα μετα των ελληνων επι τουτους προς ους προσηκει τους αφ' ηρακλεους γεγονοτας πολεμειν. και μη θαυμασηις ει δια παντος σε του λογου πειρωμαι προτρεπειν επι τε τας ευεργεσιας τας των ελληνων και πραοτητα και φιλανθρωπιαν: ορω γαρ τας μεν χαλεποτητας λυπηρας ουσας και τοις εχουσι και τοις εντυγχανουσιν, τας δε πραοτητας ου μονον επι των ανθρωπων και των αλλων ζωιων απαντων ευδοκιμουσας, αλλα και των θεων τους μεν των αγαθων αιτιους ημιν οντας ολυμπιους προσαγορευομενους, τους δ' επι ταις συμφοραις και ταις τιμωριαις τεταγμενους δυσχερεστερας τας επωνυμιας εχοντας, και των μεν και τους ιδιωτας και τας πολεις και νεως και βωμους ιδρυμενους, τους δ' ουτ' εν ταις ευχαις ουτ' εν ταις θυσιαις τιμωμενους, αλλ' αποπομπας αυτων ημας ποιουμενους. ων ενθυμουμενον εθιζειν σαυτον χρη και μελεταν οπως ετι μαλλον η νυν τοιαυτην απαντες περι σου την γνωμην εξουσιν. χρη δε τους μειζονος δοξης των αλλων επιθυμουντας περιβαλλεσθαι μεν τηι διανοιαι τας πραξεις, δυνατας μεν, ευχηι δ' ομοιας, εξεργαζεσθαι δε ζητειν αυτας, οπως αν οι καιροι παραδιδωσιν. εκ πολλων δ' αν κατανοησειας οτι δει τουτον τον τροπον πραττειν, μαλιστα δ' εκ των ιασονι συμβαντων. εκεινος γαρ ουδεν τοιουτον οιον συ κατεργασαμενος μεγιστης δοξης ετυχεν, ουκ εξ ων επραξεν αλλ' εξ ων εφησεν: εποιειτο γαρ τους λογους ως εις την ηπειρον διαβησομενος και βασιλει πολεμησων. οπου δ' ιασων λογωι μονον χρησαμενος ουτως αυτον ηυξησεν, ποιαν τινα χρη προσδοκαν περι σου γνωμην απαντας εξειν, ην εργωι ταυτα πραξηις και μαλιστα μεν πειραθηις ολην την βασιλειαν ανελειν, ει δε μη, χωραν οτι πλειστην αφορισασθαι και διαλαβειν την ασιαν, ως λεγουσιν τινες, απο κιλικιας μεχρι σινωπης, προς δε τουτοις κτισαι πολεις επι τουτωι τωι τοπωι και κατοικισαι τους νυν πλανωμενους δι' ενδειαν των καθ' ημεραν και λυμαινομενους οις αν εντυχωσιν. ους ει μη παυσομεν αθροιζομενους βιον αυτοις ικανον πορισαντες, λησουσιν ημας τοσουτοι γενομενοι το πληθος ωστε μηδεν ηττον αυτους ειναι φοβερους τοις ελλησιν η τοις βαρβαροις: ων ουδεμιαν ποιουμεθα προνοιαν, αλλ' αγνοουμεν κοινον φοβον και κινδυνον απασιν ημιν αυξανομενον. εστιν ουν ανδρος μεγα φρονουντος και φιλελληνος και πορρωτερω των αλλων τηι διανοιαι καθορωντος, αποχρησαμενον τοις τοιουτοις προς τους βαρβαρους και χωραν αποτεμομενον τοσαυτην οσην ολιγωι προτερον ειρηκαμεν, απαλλαξαι τε τους ξενιτευομενους των κακων ων αυτοι τ' εχουσιν και τοις αλλοις παρεχουσιν, και πολεις εξ αυτων συστησαι και ταυταις ορισαι την ελλαδα και προβαλεσθαι προ απαντων ημων. ταυτα γαρ πραξας ου μονον εκεινους ευδαιμονας ποιησεις, αλλα και παντας ημας εις ασφαλειαν καταστησεις. ην δ' ουν τουτων διαμαρτηις, αλλ' εκεινο γε ραιδιως ποιησεις, τας πολεις τας την ασιαν κατοικουσας ελευθερωσεις. οτι δ' αν τουτων πραξαι δυνηθηις η και μονον επιχειρησηις, ουκ εσθ' οπως ου μαλλον των αλλων ευδοκιμησεις, και δικαιως ηνπερ αυτος τ' επι ταυθ' ορμησηις και τους ελληνας προτρεψηις. επει νυν γε τις ουκ αν εικοτως τα συμβεβηκοτα θαυμασειεν και καταφρονησειεν ημων, οπου παρα μεν τοις βαρβαροις, ους υπειληφαμεν μαλακους ειναι και πολεμων απειρους και διεφθαρμενους υπο της τρυφης, ανδρες εγγεγονασιν οι της ελλαδος αρχειν ηξιωσαν, των δ' ελληνων ουδεις τοσουτον πεφρονηκεν ωστ' επιχειρησαι της ασιας ημας ποιησαι κυριους, αλλα τοσουτον αυτων απολελειμμενοι τυγχανομεν ωστ' εκεινοι μεν ουκ ωκνησαν ουδε προυπαρξαι της εχθρας της προς τους ελληνας, ημεις δ' ουδ' υπερ ων κακως επαθομεν αμυνεσθαι τολμωμεν αυτους, αλλ' ομολογουντων εκεινων εν απασι τοις πολεμοις μητε στρατιωτας εχειν μητε στρατηγους μητ' αλλο μηδεν των εις τους κινδυνους χρησιμων, αλλα ταυτα παντα παρ' ημων μεταπεμπομενων, εις τουθ' ηκομεν επιθυμιας του κακως ημας αυτους ποιειν ωστ' εξον ημιν τακεινων αδεως εχειν, προς ημας τ' αυτους περι μικρων πολεμουμεν και τους αφισταμενους της αρχης της βασιλεως συγκαταστρεφομεθα και λεληθαμεν ημας αυτους ενιοτε μετα των πατρικων εχθρων τους της αυτης συγγενειας μετεχοντας απολλυναι ζητουντες. διο και σοι νομιζω συμφερειν ουτως ανανδρως διακειμενων των αλλων προστηναι του πολεμου του προς εκεινον. προσηκει δε τοις μεν αλλοις τοις αφ' ηρακλεους πεφυκοσι και τοις εν πολιτειαι και νομοις ενδεδεμενοις εκεινην την πολιν στεργειν εν ηι τυγχανουσι κατοικουντες, σε δ' ωσπερ αφετον γεγενημενον απασαν την ελλαδα πατριδα νομιζειν, ωσπερ ο γεννησας υμας, και κινδυνευειν υπερ αυτης ομοιως, ωσπερ υπερ ων μαλιστα σπουδαζεις. ισως δ' αν τινες επιτιμησαι μοι τολμησειαν των ουδεν αλλο δυναμενων η τουτο ποιειν, οτι σε προειλομην παρακαλειν επι την στρατειαν την επι τους βαρβαρους και την επιμελειαν την των ελληνων, παραλιπων την εμαυτου πολιν. εγω δ' ει μεν προς αλλους τινας προτερον επεχειρουν διαλεγεσθαι περι τουτων η προς την πατριδα την αυτου την τρις τους ελληνας ελευθερωσασαν, δις μεν απο των βαρβαρων, απαξ δ' απο της λακεδαιμονιων αρχης, ωμολογουν αν πλημμελειν: νυν δ' εκεινην μεν φανησομαι πρωτην επι ταυτα προτρεπων ως ηδυναμην μετα πλειστης σπουδης, αισθανομενος δ' ελαττον αυτην φροντιζουσαν των υπ' εμου λεγομενων η των επι του βηματος μαινομενων εκεινην μεν ειασα, της δε πραγματειας ουκ απεστην. διο δικαιως αν με παντες επαινοιεν, οτι τηι δυναμει ταυτηι χρωμενος, ην εχων τυγχανω, διατετελεκα παντα τον χρονον πολεμων μεν τοις βαρβαροις, κατηγορων δε των μη την αυτην εμοι γνωμην εχοντων, προτρεπειν δ' επιχειρων ους αν ελπισω μαλιστα δυνησεσθαι τους μεν ελληνας αγαθον τι ποιησαι, τους δε βαρβαρους αφελεσθαι την υπαρχουσαν ευδαιμονιαν. διοπερ και νυν προς σε ποιουμαι τους λογους, ουκ αγνοων οτι τουτοις υπ' εμου μεν λεγομενοις πολλοι φθονησουσι, τοις δ' αυτοις τουτοις υπο σου πραττομενοις απαντες συνησθησονται. των μεν γαρ ειρημενων ουδεις κεκοινωνηκεν, των δ' ωφελειων των κατεργασθησομενων ουκ εστιν οστις ουκ οιησεται μεθεξειν. σκεψαι δ' ως αισχρον περιοραν την ασιαν αμεινον πραττουσαν της ευρωπης και τους βαρβαρους ευπορωτερους των ελληνων οντας, ετι δε τους μεν απο κυρου την αρχην εχοντας, ον η μητηρ εις την οδον εξεβαλεν, βασιλεας μεγαλους προσαγορευομενους, τους δ' αφ' ηρακλεους πεφυκοτας, ον ο γεννησας δια την αρετην εις θεους ανηγαγε, ταπεινοτεροις ονομασιν η 'κεινους προσαγορευομενους. ων ουδεν εατεον ουτως εχειν, αλλ' αναστρεπτεον και μεταστατεον απαντα ταυτ' εστιν. ευ δ' ισθι μηδεν αν με τουτων επιχειρησαντα σε πειθειν, ει δυναστειαν μονον και πλουτον εωρων εξ αυτων γενησομενον: ηγουμαι γαρ τα γε τοιαυτα και νυν σοι πλειω των ικανων υπαρχειν, και πολλην απληστιαν εχειν οστις προαιρειται κινδυνευειν ωστ' η ταυτα λαβειν η στερηθηναι της ψυχης. αλλα γαρ ου προς τας τουτων κτησεις αποβλεψας ποιουμαι τους λογους, αλλ' οιομενος εκ τουτων μεγιστην σοι και καλλιστην γενησεσθαι δοξαν. ενθυμου δ' οτι το μεν σωμα θνητον απαντες εχομεν κατα δε την ευλογιαν και τους επαινους και την φημην και την μνημην την τωι χρονωι συμπαρακολουθουσαν αθανασιας μεταλαμβανομεν, ης αξιον ορεγομενους καθ' οσον οιοι τ' εσμεν οτιουν πασχειν. ιδοις δ' αν και των ιδιωτων τους επιεικεστατους υπερ αλλου μεν ουδενος αν το ζην αντικαταλλαξαμενους, υπερ δε του τυχειν καλης δοξης αποθνηισκειν εν τοις πολεμοις εθελοντας, ολως δε τους μεν τιμης επιθυμουντας αει μειζονος ης εχουσιν υπο παντων επαινουμενους, τους δε προς αλλο τι των οντων απληστως διακειμενους ακρατεστερους και φαυλοτερους ειναι δοκουντας. το δε μεγιστον των ειρημενων: οτι συμβαινει του μεν πλουτου και των δυναστειων πολλακις τους εχθρους κυριους γιγνεσθαι, της δ' ευνοιας της παρα των πολλων και των αλλων των προειρημενων μηδενας αλλους καταλειπεσθαι κληρονομους πλην τους εξ ημων γεγονοτας. ωστ' ηισχυνομην αν, ει μη τουτων ενεκα σοι συνεβουλευον και την στρατειαν ποιεισθαι ταυτην και πολεμειν και κινδυνευειν. ουτω δ' αριστα βουλευσει περι τουτων, ην υπολαβηις μη μονον τον λογον τουτον σε παρακαλειν, αλλα και τους προγονους και την των βαρβαρων ανανδριαν και τους ονομαστους γενομενους και δοξαντας ημιθεους ειναι δια την στρατειαν την επ' εκεινους, μαλιστα δε παντων τον καιρον, εν ωι συ μεν τυγχανεις τοσαυτην δυναμιν κεκτημενος οσην ουδεις των την ευρωπην κατοικησαντων, προς ον δε πολεμησεις, ουτω σφοδρα μεμισημενος και καταπεφρονημενος υφ' απαντων, ως ουδεις πωποτε των βασιλευσαντων. προ πολλου δ' αν εποιησαμην οιον τ' ειναι συνερασαι τους λογους απαντας τους υπ' εμου περι τουτων ειρημενους: μαλλον γαρ αν αξιοχρεως ουτος εδοξεν ειναι της υποθεσεως. ου μην αλλα σε γε χρη σκοπειν εξ απαντων τα συντεινοντα και προτρεποντα προς τον πολεμον τουτον: ουτω γαρ αν αριστα βουλευσαιο περι αυτων. ουκ αγνοω δ' οτι πολλοι των ελληνων την βασιλεως δυναμιν αμαχον ειναι νομιζουσιν: ων αξιον θαυμαζειν, ει την υπ' ανθρωπου βαρβαρου και κακως τεθραμμενου καταστραφεισαν και συναχθεισαν επι δουλειαι, ταυτην υπ' ανδρος ελληνος και περι τους πολεμους πολλην εμπειριαν εχοντος μη νομιζουσιν αν επ' ελευθεριαι διαλυθηναι, και ταυτ' ειδοτες οτι συστησαι μεν εστιν απαντα χαλεπον, διαστησαι δε ραιδιον. ενθυμου δ' οτι μαλιστα τουτους τιμωσιν απαντες και θαυμαζουσιν, οιτινες αμφοτερα δυνανται και πολιτευεσθαι και στρατηγειν. οταν ουν οραις τους εν μιαι πολει ταυτην εχοντας την φυσιν ευδοκιμουντας, ποιους τινας χρη προσδοκαν τους επαινους εσεσθαι τους περι σου ρηθησομενους, οταν φαινηι ταις μεν ευεργεσιαις εν απασι τοις ελλησι πεπολιτευμενος, ταις δε στρατηγιαις τους βαρβαρους κατεστραμμενος; εγω μεν γαρ ηγουμαι ταυτα περας εξειν: ουδενα γαρ αλλον ποτε δυνησεσθαι μειζω πραξαι τουτων: ουτε γαρ εν τοις ελλησι γενησεσθαι τηλικουτον εργον, οσον εστιν το παντας ημας εκ τοσουτων πολεμων επι την ομονοιαν προαγαγειν, ουτε τοις βαρβαροις εικος εστι συστηναι τηλικαυτην δυναμιν, ην την νυν υπαρχουσαν καταλυσηις. ωστε των μεν επιγιγνομενων ουδ' ην τις των αλλων διενεγκηι την φυσιν, ουδεν εξει ποιησαι τοιουτον. αλλα μην των γε προγεγενημενων εχω μεν υπερβαλειν τας πραξεις τοις ηδη δια σου κατειργασμενοις, ου γλισχρως αλλ' αληθινως: οστις γαρ εθνη τοσαυτα τυγχανεις κατεστραμμενος οσας ουδεις πωποτε των αλλων ελληνων πολεις ειλεν, πως ουκ αν προς εκαστον αυτων αντιπαραβαλλων ραιδιως αν επεδειξα μειζω σε κακεινων διαπεπραγμενον; αλλα γαρ ειλομην αποσχεσθαι της τοιαυτης ιδεας δι' αμφοτερα, δια τε τους ουκ ευκαιρως αυτηι χρωμενους και δια το μη βουλεσθαι ταπεινοτερους ποιειν των νυν οντων τους ημιθεους ειναι νομιζομενους. ενθυμου δ' ινα τι και των αρχαιων ειπωμεν, οτι τον τανταλου πλουτον και την πελοπος αρχην και την ευρυσθεως δυναμιν ουδεις αν ουτε λογων ευρετης ουτε ποιητης επαινεσειεν, αλλα μετα γε την ηρακλεους υπερβολην και την θησεως αρετην τους επι τροιαν στρατευσαμενους και τους εκεινοις ομοιους γενομενους απαντες αν ευλογησειαν. καιτοι τους ονομαστοτατους και τους αριστους αυτων ισμεν εν μικροις πολιχνιοις και νησυδριοις τας αρχας κατασχοντας. αλλ' ομως ισοθεον και παρα πασιν ονομαστην την αυτων δοξαν κατελιπον: απαντες γαρ φιλουσιν ου τους σφισιν αυτοις μεγιστην δυναστειαν κτησαμενους, αλλα τους τοις ελλησι πλειστων αγαθων αιτιους γεγενημενους. ου μονον δ' επι τουτων αυτους οψει την γνωμην ταυτην εχοντας, αλλ' επι παντων ομοιως, επει και την πολιν ημων ουδεις αν επαινεσειεν, ουθ' οτι της θαλαττης ηρξεν, ουθ' οτι τοσουτον πληθος χρηματων εισπραξασα τους συμμαχους εις την ακροπολιν ανηνεγκεν αλλα μην ουδ' οτι πολλων πολεων εξουσιαν ελαβε τας μεν αναστα τους ποιησαι, τας δ' αυξησαι, τας δ' οπως εβουληθη διοικησαι: _ παντα γαρ ταυτα παρην αυτηι πραττειν: _αλλ' εκ τουτων μεν πολλαι κατηγοριαι κατ' αυτης γεγονασιν, εκ δε της μαραθωνι μαχης και της εν σαλαμινι ναυμαχιας, και μαλισθ' οτι την αυτων εξελιπον υπερ της των ελληνων σωτηριας, απαντες εγκωμιαζουσιν. την αυτην δε γνωμην και περι λακεδαιμονιων εχουσιν: και γαρ εκεινων μαλλον αγανται την ητταν την εν θερμοπυλαις η τας αλλας νικας, και το τροπαιον το μεν κατ' εκεινων υπο των βαρβαρων σταθεν αγαπωσι και θεωρουσιν τα δ' υπο λακεδαιμονιων κατα των αλλων ουκ επαινουσιν, αλλ' αηδως ορωσιν: ηγουνται γαρ το μεν αρετης ειναι σημειον, τα δε πλεονεξιας. ταυτ' ουν εξετασας απαντα και διελθων προς αυτον, ην μεν τι των ειρημενων ηι μαλακωτερον η καταδεεστερον, αιτιω την ηλικιαν την εμην ηι δικαιως αν απαντες συγγνωμην εχοιεν: ην δ' ομοια τοις προτερον διαδεδομενοις, νομιζειν αυτα χρη μη το γηρας τουμον ευρειν αλλα το δαιμονιον υποβαλειν, ουκ εμου φροντιζον, αλλα της ελλαδος κηδομενον και βουλομενον ταυτην τε των κακων απαλλαξαι των παροντων και σοι πολυ μειζω περιθειναι δοξαν της νυν υπαρχουσης. οιμαι δε ς' ουκ αγνοειν ον τροπον οι θεοι τα των ανθρωπων διοικουσιν. ου γαρ αυτοχειρες ουτε των αγαθων ουτε των κακων γιγνονται των συμβαινοντων αυτοις, αλλ' εκαστοις τοιαυτην εννοιαν εμποιουσιν ωστε δι' αλληλων ημιν εκατερα παραγιγνεσθαι τουτων. οιον ισως και νυν τους μεν λογους ημιν απενειμαν, επι δε τας πραξεις σε ταττουσιν, νομιζοντες τουτων μεν σε καλλιστ' αν επιστατησαι, τον δε λογον τον εμον ηκιστ' αν οχληρον γενεσθαι τοις ακουουσιν. ηγουμαι δε και τα πεπραγμενα προτερον ουκ αν ποτε σοι γενεσθαι τηλικαυτα το μεγεθος, ει μη τις θεων αυτα συγκατωρθωσεν, ουχ ινα τοις βαρβαροις μονον τοις επι της ευρωπης κατοικουσιν πολεμων διατεληις, αλλ' οπως αν εν τουτοις γυμνασθεις και λαβων εμπειριαν και γνωσθεις οιος ει, τουτων επιθυμησηις ων εγω τυγχανω συμβεβουλευκως. αισχρον ουν εστιν καλως της τυχης ηγουμενης απολειφθηναι και μη παρασχειν σαυτον εις ο βουλεται σε προαγαγειν. νομιζω δε χρηναι σε παντας μεν τιμαν τους περι των σοι πεπραγμενων αγαθον τι λεγοντας, καλλιστα μεντοι νομιζειν εκεινους εγκωμιαζειν τους μειζονων εργων η τηλικουτων την σην φυσιν αξιουντας, και τους μη μονον εν τωι παροντι κεχαρισμενως διειλεγμενους, αλλ' οιτινες αν τους επιγιγνομενους ουτω ποιησωσι τας σας πραξεις θαυμαζειν ως ουδενος αλλου των προγεγενημενων. πολλα δε βουλομενος τοιαυτα λεγειν ου δυναμαι: την δ' αιτιαν δι' ην, πλεονακις του δεοντος ειρηκα. λοιπον ουν εστιν τα προειρημενα συναγαγειν, ιν' ως εν ελαχιστοις κατιδηις το κεφαλαιον των συμβεβουλευμενων. φημι γαρ χρηναι σε τους μεν ελληνας ευεργετειν, μακεδονων δε βασιλευειν, των δε βαρβαρων ως πλειστων αρχειν. ην γαρ ταυτα πραττηις, απαντες σοι χαριν εξουσιν, οι μεν ελληνες υπερ ων αν ευ πασχωσιν, μακεδονες δ' ην βασιλικως αλλα μη τυραννικως αυτων επιστατηις, το δε των αλλων γενος, ην δια σε βαρβαρικης δεσποτειας απαλλαγεντες ελληνικης επιμελειας τυχωσιν. ταυθ' οπως μεν γεγραπται τοις καιροις και ταις ακριβειαις, παρ' υμων των ακουοντων πυνθανεσθαι δικαιον εστιν: οτι μεντοι βελτιω τουτων και μαλλον αρμοττοντα τοις υπαρχουσιν ουδεις αν σοι συμβουλευσειεν, σαφως ειδεναι νομιζω. [21] {Work} {παναθηναικοσ} νεωτερος μεν ων προηιρουμην γραφειν των λογων ου τους μυθωδεις ουδε τους τερατειας και ψευδολογιας μεστους, οις οι πολλοι μαλλον χαιρουσιν η τοις περι της αυτων σωτηριας λεγομενοις, ουδε τους τας παλαιας πραξεις και τους πολεμους τους ελληνικους εξηγουμενους, καιπερ ειδως δικαιως αυτους επαινουμενους, ουδ' αυ τους απλως δοκουντας ειρησθαι και μηδεμιας κομψοτητος μετεχοντας, ους οι δεινοι περι τους αγωνας παραινουσι τοις νεωτεροις μελεταν, ειπερ βουλονται πλεον εχειν των αντιδικων, αλλα παντας τουτους εασας περι εκεινους επραγματευομην τους περι των συμφεροντων τηι τε πολει και τοις αλλοις ελλησι συμβουλευοντας, και πολλων μεν ενθυμηματων γεμοντας, ουκ ολιγων δ' αντιθεσεων και παρισωσεων και των αλλων ιδεων των εν ταις ρητορειαις διαλαμπουσων και τους ακουοντας επισημαινεσθαι και θορυβειν αναγκαζουσων: νυν δ' ουδ' οπωσουν τους τοιουτους. ηγουμαι γαρ ουχ αρμοττειν ουτε τοις ετεσι τοις ενενηκοντα και τετταρσιν, αγω τυγχανω γεγονως, ουθ' ολως τοις ηδη πολιας εχουσιν εκεινον τον τροπον ετι λεγειν, αλλ' ως απαντες μεν αν ελπισειαν, ει βουληθειεν, ουδεις δ' αν δυνηθειη ραιδιως πλην των πονειν εθελοντων και σφοδρα προσεχοντων τον νουν. τουτου δ' ενεκα ταυτα προειπον, ιν' ην τισιν ο μελλων δειχθησεσθαι λογος μαλακωτερος ων φαινηται των προτερον διαδεδομενων, μη παραβαλλωσι προς την εκεινων ποικιλιαν, αλλα προς την υποθεσιν αυτον κρινωσι την εν τωι παροντι δεδοκιμασμενην. διαλεξομαι δε περι τε των τηι πολει πεπραγμενων και περι της των προγονων αρετης, ουκ απο τουτων αρξαμενος, αλλ' απο των εμοι συμβεβηκοτων: εντευθεν γαρ οιμαι μαλλον κατεπειγειν. πειρωμενος γαρ αναμαρτητως ζην και τοις αλλοις αλυπως, ουδενα διαλελοιπα χρονον υπο μεν των σοφιστων των αδοκιμων και πονηρων διαβαλλομενος, υπ' αλλων δε τινων ουχ οιος ειμι γιγνωσκομενος, αλλα τοιουτος υπολαμβανομενος οιον αν παρ' ετερων ακουσωσιν. βουλομαι ουν προδιαλεχθηναι περι τ' εμαυτου και περι των ουτω προς με διακειμενων, ιν' ην πως οιος τε γενωμαι, τους μεν παυσω βλασφημουντας, τους δ' ειδεναι ποιησω περι α τυγχανω διατριβων: ην γαρ ταυτα τωι λογωι δυνηθω διοικησαι κατα τροπον, ελπιζω τον επιλοιπον χρονον αυτος τ' αλυπως διαξειν και τωι λογωι τωι μελλοντι ρηθησεσθαι τους παροντας μαλλον προσεξειν τον νουν. ουκ οκνησω δε κατειπειν ουτε την νυν εγγιγνομενην εν τηι διανοιαι μοι ταραχην ουτε την ατοπιαν ων εν τωι παροντι τυγχανω γιγνωσκων, ουτ' ει τι πραττω των δεοντων. εγω γαρ μετεσχηκως των μεγιστων αγαθων, ων απαντες αν ευξαιντο μεταλαβειν, πρωτον μεν της περι το σωμα και την ψυχην υγιειας, ουχ ως ετυχον, αλλ' εναμιλλως τοις μαλιστα περι εκατερον τουτων ευτυχηκοσιν, επειτα της περι τον βιον ευποριας, ωστε μηδενος πωποτ' απορησαι των μετριων, μηδ' ων ανθρωπος αν νουν εχων επιθυμησειεν, ετι του μη των καταβεβλημενων εις ειναι, μηδε των κατημελημενων, αλλ' εκεινων περι ων οι χαριεστατοι των ελληνων και μνησθειεν αν και διαλεχθειεν ως σπουδαιων οντων, τουτων απαντων μοι συμβεβηκοτων, των μεν υπερβαλλοντως, των δ' εξαρκουντως, ουκ αγαπω ζων επι τουτοις, αλλ' ουτω το γηρας εστι δυσαρεστον και μικρολογον και μεμψιμοιρον ωστε πολλακις ηδη την τε φυσιν την εμαυτου κατεμεμψαμην, ης ουδεις αλλος καταπεφρονηκεν, και την τυχην ωδυραμην, ταυτηι μεν ουδεν εχων επικαλειν αλλο, πλην οτι περι την φιλοσοφιαν, ην προειλομην, ατυχιαι τινες και συκοφαντιαι γεγονασιν, την δε φυσιν ειδως προς μεν τας πραξεις αρρωστοτεραν ουσαν και μαλακωτεραν του δεοντος, προς δε τους λογους ουτε τελειαν ουτε πανταχηι χρησιμην, αλλα δοξασαι μεν περι εκαστου την αληθειαν μαλλον δυναμενην των ειδεναι φασκοντων, ειπειν δε περι των αυτων τουτων εν συλλογωι πολλων ανθρωπων απασων ως επος ειπειν απολελειμμενην. ουτω γαρ ενδεης αμφοτερων εγενομην των μεγιστην δυναμιν εχοντων παρ' ημιν, φωνης ικανης και τολμης, ως ουκ οιδ' ει τις αλλος των πολιτων: ων οι μη τυχοντες ατιμοτεροι περιερχονται προς το δοκειν αξιοι τινος ειναι των οφειλοντων τωι δημοσιωι: τοις μεν γαρ εκτεισειν το καταγνωσθεν ελπιδες υπεισιν, οι δ' ουδεποτ' αν την φυσιν μεταβαλοιεν. ου μην επι τουτοις αθυμησας περιειδον εμαυτον αδοξον ουδ' αφανη πανταπασι γενομενον, αλλ' επειδη του πολιτευεσθαι διημαρτον, επι το φιλοσοφειν και πονειν και γραφειν α διανοηθειην κατεφυγον, ου περι μικρων την προαιρεσιν ποιουμενος ουδε περι των ιδιων συμβολαιων ουδε περι ων αλλοι τινες ληρουσιν, αλλα περι των ελληνικων και βασιλικων και πολιτικων πραγματων, δι' α προσηκειν ωιομην μοι τοσουτωι μαλλον τιμασθαι των επι το βημα παριοντων, οσωι περ περι μειζονων και καλλιονων η 'κεινοι τους λογους εποιουμην. ων ουδεν ημιν αποβεβηκεν. καιτοι παντες ισασι των μεν ρητορων τους πολλους ουχ υπερ των τηι πολει συμφεροντων, αλλ' υπερ ων αυτοι ληψεσθαι προσδοκωσι, δημηγορειν τολμωντας, εμε δε και τους εμους ου μονον των κοινων απεχομενους μαλλον των αλλων, αλλα και των ιδιων εις τας της πολεως χρειας υπερ την δυναμιν την ημετεραν αυτων δαπανωμενους, ετι δε τους μεν η λοιδορουμενους εν ταις εκκλησιαις περι μεσεγγυηματος σφισιν αυτοις η λυμαινομενους τους συμμαχους η των αλλων ον αν τυχωσι συκοφαντουντας, εμε δε των λογων ηγεμονα τουτων γεγενημενον των παρακαλουντων τους ελληνας επι τε την ομονοιαν την προς αλληλους και την στρατειαν την επι τους βαρβαρους, και των συμβουλευοντων αποικιαν εκπεμπειν κοινηι παντας ημας επι τοσαυτην χωραν και τοιαυτην περι ης, οσοι περ ακηκοασιν, ομολογουσιν ημας τ' ει σωφρονησαιμεν και παυσαιμεθα της προς αλληλους μανιας, ταχεως αν ανευ πονων και κινδυνων κατασχειν αυτην, εκεινην τε ραιδιως αν απαντας δεξασθαι τους ενδεεις ημων οντας των επιτηδειων: ων πραξεις, ει παντες συνελθοντες ζητοιεν, ουδεποτ' αν ευροιεν καλλιους ουδε μειζους ουδε μαλλον απασιν ημιν συμφερουσας. αλλ' ομως ουτω πολυ τηι διανοιαι διεστωτων ημων και τοσουτωι σπουδαιοτεραν εμου πεποιημενου την αιρεσιν ου δικαιως οι πολλοι περι ημων υπειληφασιν, αλλα ταραχωδως και πανταπασιν αλογιστως. των μεν γαρ ρητορων τον τροπον ψεγοντες προστατας αυτους της πολεως ποιουνται και κυριους απαντων καθιστασιν, εμου δε τους λογους επαινουντες αυτωι μοι φθονουσι δι' ουδεν ετερον η δια τουτους, ους αποδεχομενοι τυγχανουσιν: ουτως ατυχως φερομαι παρ' αυτοις. και τι δει θαυμαζειν των προς απασας τας υπεροχας ουτω διακεισθαι πεφυκοτων, οπου και των οιομενων διαφερειν και ζηλουντων εμε και μιμεισθαι γλιχομενων τινες ετι δυσμενεστερον εχουσι μοι των ιδιωτων; ων τινας αν τις ευροι πονηροτερους, _ειρησεται γαρ, ει και τισιν δοξω νεωτερα και βαρυτερα λεγειν της ηλικιας_, οιτινες ουτε φραζειν ουδεν μερος εχοντες τοις μαθηταις των ειρημενων υπ' εμου, τοις τε λογοις παραδειγμασι χρωμενοι τοις εμοις και ζωντες εντευθεν τοσουτου δεουσι χαριν εχειν τουτων, ωστ' ουδ' αμελειν ημων εθελουσιν, αλλ' αει τι φλαυρον περι εμου λεγουσιν; εως μεν ουν τους λογους ημων ελυμαινοντο, παραναγιγνωσκοντες ως δυνατον κακιστα τοις αυτων και διαιρουντες ουκ ορθως και κατακνιζοντες και παντα τροπον διαφθειροντες, ουδεν εφροντιζον των απαγγελλομενων, αλλα ραιθυμως ειχον: μικρον δε προ των παναθηναιων των μεγαλων ηχθεσθην δι' αυτους. απαντησαντες γαρ τινες μοι των επιτηδειων ελεγον ως εν τωι λυκειωι συγκαθεζομενοι τρεις η τετταρες των αγελαιων σοφιστων και παντα φασκοντων ειδεναι και ταχεως πανταχου γιγνομενων διαλεγοιντο περι τε των αλλων ποιητων και της ησιοδου και της ομηρου ποιησεως, ουδεν μεν παρ' αυτων λεγοντες, τα δ' εκεινων ραψωιδουντες και των προτερον αλλοις τισιν ειρημενων τα χαριεστατα μνημονευοντες: αποδεξαμενων δε των περιεστωτων την διατριβην αυτων, ενα τον τολμηροτατον επιχειρησαι με διαβαλλειν, λεγονθ' ως εγω παντων καταφρονω των τοιουτων, και τας τε φιλοσοφιας τας των αλλων και τας παιδειας απασας αναιρω, και φημι παντας ληρειν πλην τους μετεσχηκοτας της εμης διατριβης: τουτων δε ρηθεντων αηδως τινας των παροντων διατεθηναι προς ημας. ως μεν ουν ελυπηθην και συνεταραχθην ακουσας αποδεξασθαι τινας τους λογους τουτους, ουκ αν δυναιμην ειπειν: ωιμην γαρ ουτως επιφανης ειναι τοις αλαζονευομενοις πολεμων και περι εμαυτου μετριως διειλεγμενος, μαλλον δε ταπεινως, ωστε μηδεν' αν ποτε γενεσθαι πιστον των λεγοντων ως εγω τοιαυταις αλαζονειαις εχρησαμην. αλλα γαρ ουκ αλογως ωδυραμην εν αρχηι την ατυχιαν την παρακολουθουσαν μοι παντα τον χρονον εν τοις τοιουτοις: αυτη γαρ εστιν αιτια και της ψευδολογιας της περι με γιγνομενης και των διαβολων και του φθονου και του μη δυνασθαι με τυχειν της δοξης ης αξιος ειμι, μηδ' ομολογουμενης, μηδ' ην εχουσι τινες των πεπλησιακοτων μοι και πανταχηι τεθεωρηκοτων ημας. ταυτα μεν ουν ουχ οιον τ' αλλως εχειν, αλλ' αναγκη στεργειν τοις ηδη συμβεβηκοσιν. πολλων δε μοι λογων εφεστωτων απορω ποτερον αντικατηγορω των ειθισμενων αει τι ψευδεσθαι περι μου και λεγειν ανεπιτηδειον. αλλ' ει φανειην σπουδαζων και πολλους λογους ποιουμενος περι ανθρωπων ους ουδεις υπειληφεν αξιους ειναι λογου, δικαιως αν μωρος ειναι δοκοιην. αλλα τουτους υπεριδων απολογωμαι προς τους αδικως μοι των ιδιωτων φθονουντας, και πειρωμαι διδασκειν αυτους ως ου δικαιως ουδε προσηκοντως περι μου ταυτην εχουσι την γνωμην; και τις ουκ αν καταγνοιη μου πολλην ανοιαν, ει τους μηδεν δι' ετερον δυσκολως προς με διακειμενους η δια το δοκειν χαριεντως ειρηκεναι περι τινων, τουτους οιηθειην ομοιως διαλεχθεις ωσπερ προτερον παυσειν επι τοις λεγομενοις λυπουμενους, αλλ' ου μαλλον αλγησειν, αλλως τε καν φανω μηδε νυν πω τηλικουτος ων [πεπαυμενος] παραληρων; αλλα μην ουδ' εκεινο ποιειν ουδεις αν μοι συμβουλευσειεν, αμελησαντι τουτων και μεταξυ καταβαλοντι περαινειν τον λογον ον προηιρημαι, βουλομενος επιδειξαι την πολιν ημων πλειονων αγαθων αιτιαν γεγενημενην τοις ελλησιν η την λακεδαιμονιων: ει γαρ τουτ' ηδη ποιοιην, μητε τελος επιθεις τοις γεγραμμενοις μητε συγκλεισας την αρχην των ρηθησεσθαι μελλοντων τηι τελευτηι των ηδη προειρημενων, ομοιος αν ειναι δοξαιμι τοις εικηι και φορτικως και χυδην ο τι αν επελθηι λεγουσιν: α φυλακτεον ημιν εστιν. κρατιστον ουν εξ απαντων τουτων, περι ων το τελευταιον με διεβαλλον αποφηναμενον α δοκει μοι, τοτ' ηδη λεγειν περι ων εξ αρχης διενοηθην: οιμαι γαρ, ην εξενεγκω γραψας και ποιησω φανεραν ην εχω γνωμην περι τε της παιδειας και των ποιητων, παυσειν αυτους ψευδεις πλαττοντας αιτιας και λεγοντας ο τι αν τυχωσιν. της μεν ουν παιδειας της υπο των προγονων καταλειφθεισης τοσουτου δεω καταφρονειν ωστε και την εφ' ημων κατασταθεισαν επαινω, λεγω δε την τε γεωμετριαν και την αστρολογιαν και τους διαλογους τους εριστικους καλουμενους, οις οι μεν νεωτεροι μαλλον χαιρουσι του δεοντος, των δε πρεσβυτερων ουδεις εστιν οστις <αν> ανεκτους αυτους ειναι φησειεν. αλλ' ομως εγω τοις ωρμημενοις επι ταυτα παρακελευομαι πονειν και προσεχειν τον νουν απασι τουτοις, λεγων ως, ει και μηδεν αλλο δυναται τα μαθηματα ταυτα ποιειν αγαθον, αλλ' ουν αποτρεπει γε τους νεωτερους πολλων αλλων αμαρτηματων. τοις μεν ουν τηλικουτοις ουδεποτ' αν ευρεθηναι νομιζω διατριβας ωφελιμωτερας τουτων ουδε μαλλον πρεπουσας: τοις δε πρεσβυτεροις και τοις εις ανδρας δεδοκιμασμενοις ουκετι φημι τας μελετας ταυτας αρμοττειν. ορω γαρ ενιους των επι τοις μαθημασι τουτοις ουτως απηκριβωμενων ωστε και τους αλλους διδασκειν, ουτ' ευκαιρως ταις επιστημαις αις εχουσι χρωμενους, εν τε ταις αλλαις πραγματειαις ταις περι τον βιον αφρονεστερους οντας των μαθητων: οκνω γαρ ειπειν των οικετων. την αυτην δε γνωμην εχω και περι των δημηγορειν δυναμενων και των περι την γραφην την των λογων ευδοκιμουντων, ολως δε περι απαντων των περι τας τεχνας και τας επιστημας και τας δυναμεις διαφεροντων. οιδα γαρ και τουτων τους πολλους ουτε τα περι σφας αυτους καλως διωικηκοτας ουτ' εν ταις ιδιαις συνουσιαις ανεκτους οντας, της τε δοξης της των συμπολιτευομενων ολιγωρουντας, αλλων τε πολλων και μεγαλων αμαρτηματων γεμοντας: ωστ' ουδε τουτους ηγουμαι μετεχειν της εξεως περι ης εγω τυγχανω διαλεγομενος. τινας ουν καλω πεπαιδευμενους, επειδη τας τεχνας και τας επιστημας και τας δυναμεις αποδοκιμαζω; πρωτον μεν τους καλως χρωμενους τοις πραγμασι τοις κατα την ημεραν εκαστην προσπιπτουσι, και την δοξαν επιτυχη των καιρων εχοντας και δυναμενην ως επι το πολυ στοχαζεσθαι του συμφεροντος: επειτα τους πρεποντως και δικαιως ομιλουντας τοις αει πλησιαζουσι, και τας μεν των αλλων αηδιας και βαρυτητας ευκολως και ραιδιως φεροντας, σφας δ' αυτους ως δυνατον ελαφροτατους και μετριωτατους τοις συνουσι παρεχοντας: ετι τους των μεν ηδονων αει κρατουντας, των δε συμφορων μη λιαν ηττωμενους, αλλ' ανδρωδως εν αυταις διακειμενους και της φυσεως αξιως ης μετεχοντες τυγχανομεν: τεταρτον, οπερ μεγιστον, τους μη διαφθειρομενους υπο των ευπραγιων μηδ' εξισταμενους αυτων μηδ' υπερηφανους γιγνομενους, αλλ' εμμενοντας τηι ταξει τηι των ευ φρονουντων και μη μαλλον χαιροντας τοις δια τυχην υπαρξασιν αγαθοις η τοις δια την αυτων φυσιν και φρονησιν εξ αρχης γιγνομενοις. τους δε μη μονον προς εν τουτων, αλλα και προς απαντα ταυτα την εξιν της ψυχης ευαρμοστον εχοντας, τουτους φημι και φρονιμους ειναι και τελεους ανδρας και πασας εχειν τας αρετας. περι μεν ουν των πεπαιδευμενων τυγχανω ταυτα γιγνωσκων. περι δε της ομηρου και της ησιοδου και της των αλλων ποιησεως επιθυμω μεν ειπειν, οιμαι γαρ αν παυσαι τους εν τωι λυκειωι ραψωιδουντας τακεινων και ληρουντας περι αυτων, αισθανομαι δ' εμαυτον εξω φερομενον της συμμετριας της συντεταγμενης τοις προοιμιοις. εστι δ' ανδρος νουν εχοντος μη την ευποριαν αγαπαν, ην εχηι τις περι των αυτων πλειω των αλλων ειπειν, αλλα την ευκαιριαν διαφυλαττειν, υπερ ων αν αει τυγχανηι διαλεγομενος: οπερ εμοι ποιητεον εστιν. περι μεν ουν των ποιητων αυθις ερουμεν, ην μη με προανεληι το γηρας: περι γαρ σπουδαιοτερων πραγματων εχομεν τι λεγειν η τουτων. περι δε των της πολεως ευεργεσιων των εις τους ελληνας ηδη ποιησομαι τους λογους, ουχ ως ου πλειους επαινους πεποιημενος περι αυτης η συμπαντες οι περι την ποιησιν και τους λογους οντες: ου μην ομοιως και νυν. τοτε μεν γαρ εν λογοις περι ετερων πραγματων εμεμνημην αυτης, νυν δε περι ταυτης την υποθεσιν ποιησαμενος. ουκ αγνοω δ' ηλικος ων οσον εργον ενισταμαι το μεγεθος, αλλ' ακριβως ειδως και πολλακις ειρηκως οτι τα μεν μικρα των πραγματων ραιδιον τοις λογοις αυξησαι, τοις δ' υπερβαλλουσι των εργων και τωι μεγεθει και τωι καλλει χαλεπον εξισωσαι τους επαινους. αλλ' ομως ουδεν μαλλον αποστατεον αυτων εστιν, αλλ' επιτελεστεον, ην περ ετι ζην δυνηθωμεν, αλλως τε και πολλων με παροξυνοντων γραφειν αυτον, πρωτον μεν των ειθισμενων ασελγως κατηγορειν της πολεως ημων, επειτα των χαριεντως μεν, απειροτερως δε και καταδεεστερον επαινουντων αυτην, ετι δε των ετερων μαλλον ευλογειν τολμωντων ουκ ανθρωπινως, αλλ' ουτως ωστε πολλους αντιταττεσθαι προς αυτους, παντων δε μαλιστα της ηλικιας της παρουσης, η τους αλλους πεφυκεν αποτρεπειν: ελπιζω γαρ, ην μεν κατορθωσω, μειζω ληψεσθαι δοξαν της υπαρχουσης, ην δ' ενδεεστερον τυχω διαλεχθεις, πολλης συγγνωμης τευξεσθαι παρα των ακουοντων. α μεν ουν εβουληθην και περι εμαυτου και περι των αλλων ωσπερ χορος [προ του αγωνος] προαναβαλεσθαι, ταυτ' εστιν. ηγουμαι δε χρηναι τους βουλομενους εγκωμιασαι τινα των πολεων ακριβως και δικαιως μη μονον περι αυτης ποιεισθαι τους λογους ης προηιρημενοι τυγχανουσιν, αλλ' ωσπερ την πορφυραν και τον χρυσον θεωρουμεν και δοκιμαζομεν ετερα παραδεικνυοντες των και την οψιν ομοιαν εχοντων και της τιμης της αυτης αξιουμενων, ουτω και ταις πολεσι παρισταναι μη τας μικρας ταις μεγαλαις, μηδε τας παντα τον χρονον υφ' ετεραις ουσας ταις αρχειν ειθισμεναις, μηδε τας σωιζεσθαι δεομενας προς τας σωιζειν δυναμενας, αλλα τας παραπλησιαν και την δυναμιν εχουσας και περι τας αυτας πραξεις γεγενημενας και ταις εξουσιαις ομοιαις κεχρημενας: ουτω γαρ αν μαλιστα της αληθειας τυχοιεν. ην δη τις ημας τον τροπον τουτον σκοπηται και παραβαλληι μη προς την τυχουσαν πολιν, αλλα προς την σπαρτιατων, ην οι μεν πολλοι μετριως επαινουσιν, ενιοι δε τινες ωσπερ των ημιθεων εκει πεπολιτευμενων μεμνηνται περι αυτων, φανησομεθα και τηι δυναμει και ταις πραξεσι και ταις ευεργεσιαις ταις περι τους ελληνας πλεον απολελοιποτες αυτους η 'κεινοι τους αλλους. τους μεν ουν παλαιους αγωνας τους υπερ των ελληνων γεγενημενους υστερον ερουμεν, νυν δε ποιησομαι περι εκεινων τους λογους αρξαμενος, επειδη κατεσχον τας πολεις τας αχαιιδας και προς αργειους και μεσσηνιους διειλοντο την χωραν: εντευθεν γαρ προσηκει διαλεγεσθαι περι αυτων. οι μεν τοινυν ημετεροι προγονοι φανησονται την τε προς τους ελληνας ομονοιαν και την προς τους βαρβαρους εχθραν, ην παρελαβον εκ των τρωικων, διαφυλαττοντες και μενοντες εν τοις αυτοις. και πρωτον μεν τας κυκλαδας νησους, περι ας εγενοντο πολλαι πραγματειαι κατα την μινω του κρητος δυναστειαν, ταυτας το τελευταιον υπο καρων κατεχομενας, εκβαλοντες εκεινους ουκ εξιδιωσασθαι τας χωρας ετολμησαν, αλλα τους μαλιστα βιου των ελληνων δεομενους κατωικισαν εις αυτας: και μετα ταυτα πολλας πολεις εφ' εκατερας της ηπειρου και μεγαλας εκτισαν, και τους μεν βαρβαρους ανεστειλαν απο της θαλαττης, τους δ' ελληνας εδιδαξαν ον τροπον διοικουντες τας αυτων πατριδας και προς ους πολεμουντες μεγαλην αν την ελλαδα ποιησειαν. λακεδαιμονιοι δε περι τον αυτον χρονον τοσουτον απεσχον του πραττειν τι των αυτων τοις ημετεροις και του τοις μεν βαρβαροις πολεμειν, τους δ' ελληνας ευεργετειν, ωστ' ουδ' ησυχιαν αγειν ηθελησαν, αλλ' εχοντες πολιν αλλοτριαν και χωραν ου μονον ικανην, αλλ' οσην ουδεμια πολις των ελληνιδων, ουκ εστερξαν επι τουτοις, αλλα μαθοντες εξ αυτων των συμβεβηκοτων κατα μεν τους νομους τας τε πολεις και τας χωρας τουτων ειναι δοκουσας των ορθως και νομιμως κτησαμενων, κατα δε την αληθειαν τουτων γιγνομενας των τα περι τον πολεμον μαλιστ' ασκουντων και νικαν εν ταις μαχαις τους πολεμιους δυναμενων, ταυτα διανοηθεντες, αμελησαντες γεωργιων και τεχνων και των αλλων απαντων, ουδεν επαυοντο κατα μιαν εκαστην των πολεων των εν πελοποννησωι πολιορκουντες και κακως ποιουντες, εως απασας κατεστρεψαντο πλην της αργειων. συνεβαινεν ουν εξ ων μεν ημεις επραττομεν, αυξανεσθαι τε την ελλαδα και την ευρωπην κρειττω γιγνεσθαι της ασιας, και προς τουτοις των μεν ελληνων τους απορουντας πολεις λαμβανειν και χωρας, των δε βαρβαρων τους ειθισμενους υβριζειν εκπιπτειν εκ της αυτων και φρονειν ελαττον η προτερον: εξ ων δε σπαρτιαται, την εκεινων μονην μεγαλην γιγνεσθαι, και πασων μεν των εν πελοποννησωι πολεων αρχειν, ταις δ' αλλαις φοβεραν ειναι και πολλης θεραπειας τυγχανειν παρ' αυτων. επαινειν μεν ουν δικαιον εστι την τοις αλλοις πολλων αγαθων αιτιαν γεγενημενην, δεινην δε νομιζειν την αυτηι τα συμφεροντα διαπραττομενην, και φιλους μεν ποιεισθαι τους ομοιως αυτοις τε και τοις αλλοις χρωμενους, φοβεισθαι δε και δεδιεναι τους προς σφας μεν αυτους ως δυνατον οικειοτατα διακειμενους, προς δε τους αλλους αλλοτριως και πολεμικως την αυτων διοικουντας. την μεν ουν αρχην εκατερα τοιν πολεοιν τοιαυτην εποιησατο. χρονωι δ' υστερον γενομενου του περσικου πολεμου και ξερξου του τοτε βασιλευοντος τριηρεις μεν συναγαγοντος τριακοσιας και χιλιας, της δε πεζης στρατιας πεντακοσιας μεν μυριαδας των απαντων, εβδομηκοντα δε των μαχιμων, τηλικαυτηι δε δυναμει στρατευσαντος επι τους ελληνας, σπαρτιαται μεν αρχοντες πελοποννησιων εις την ναυμαχιαν την ποιησασαν ροπην απαντος του πολεμου δεκα μονον συνεβαλοντο τριηρεις, οι δε πατερες ημων αναστατοι γενομενοι και την πολιν εκλελοιποτες δια το μη τετειχισθαι κατ' εκεινον τον χρονον πλειους ναυς παρεσχοντο και μειζω δυναμιν εχουσας η συμπαντες οι συγκινδυνευσαντες: και στρατηγον οι μεν ευρυβιαδην, ος ει τελος επεθηκεν οις διενοηθη πραττειν, ουδεν αν εκωλυεν απολωλεναι τους ελληνας, οι δ' ημετεροι θεμιστοκλεα τον ομολογουμενως απασιν αιτιον ειναι δοξαντα και του την ναυμαχιαν γενεσθαι κατα τροπον και των αλλων απαντων των εν εκεινωι τωι χρονωι κατορθωθεντων. τεκμηριον δε μεγιστον: αφελομενοι γαρ λακεδαιμονιους την ηγεμονιαν οι συγκινδυνευσαντες τοις ημετεροις παρεδοσαν. καιτοι τινας αν τις κριτας ικανωτερους ποιησαιτο και πιστοτερους των τοτε πραχθεντων η τους εν αυτοις τοις αγωσι παραγενομενους; τις δ' αν ευεργεσιαν ειπειν εχοι ταυτης μειζω της απασαν την ελλαδα σωισαι δυνηθεισης; μετα ταυτα τοινυν συνεβη κυριαν εκατεραν ειναι της αρχης της κατα θαλατταν, ην οποτεροι αν κατασχωσιν, υπηκοους εχουσι τας πλειστας των πολεων. ολως μεν ουν ουδετεραν επαινω: πολλα γαρ αν τις αυταις επιτιμησειεν: ου μην αλλα και περι την επιμελειαν ταυτην ουκ ελαττον αυτων διηνεγκαμεν η περι τας πραξεις τας ολιγωι προτερον ειρημενας. οι μεν γαρ ημετεροι πατερες επειθον τους συμμαχους ποιεισθαι πολιτειαν ταυτην, ηνπερ αυτοι διετελουν αγαπωντες: ο σημειον εστιν ευνοιας και φιλιας, οταν τινες παραινωσι τοις αλλοις χρησθαι τουτοις, απερ αν σφισιν αυτοις συμφερειν υπολαβωσιν: λακεδαιμονιοι δε κατεστησαν ουθ' ομοιαν τηι παρ' αυτοις ουτε ταις αλλοθι που γεγενημεναις, αλλα δεκα μονους ανδρας κυριους εκαστης της πολεως εποιησαν, ων επιχειρησας αν τις κατηγορειν τρεις η τετταρας ημερας συνεχως ουδεν αν μερος ειρηκεναι δοξειε των εκεινοις ημαρτημενων. καθ' εκαστον μεν ουν διεξιεναι περι των τοιουτων και τοσουτων το πληθος ανοητον εστιν: ολιγα δε καθ' απαντων ειπειν, α τοις ακουσασιν οργην αξιαν εμποιησειεν αν των πεπραγμενων, νεωτερος μεν ων ισως αν εξευρον, νυν δ' ουδεν επερχεται μοι τοιουτον, αλλ' απερ απασιν, οτι τοσουτον εκεινοι διηνεγκαν ανομιαι και πλεονεξιαι των προγεγενημενων ωστ' ου μονον αυτους απωλεσαν και τους φιλους και τας πατριδας τας αυτων, αλλα και λακεδαιμονιους προς τους συμμαχους διαβαλοντες εις τοσαυτας και τοιαυτας συμφορας εισεβαλον οσας ουδεις πωποτ' αυτοις γενησεσθαι προσεδοκησεν. μαλιστα μεν ουν εντευθεν αν τις δυνηθειη κατιδειν οσωι μετριωτερον και πραοτερον ημεις των πραγματων επεμεληθημεν, δευτερον δ' εκ του ρηθησεσθαι μελλοντος. σπαρτιαται μεν γαρ ετη δεκα μολις επεστατησαν αυτων, ημεις δε πεντε και εξηκοντα συνεχως κατεσχομεν την αρχην. καιτοι παντες ισασι τας πολεις τας υφ' ετεροις γιγνομενας, οτι πλειστον χρονον τουτοις παραμενουσιν υφ' ων αν ελαχιστα κακα πασχουσαι τυγχανωσιν. εκ τουτων τοινυν αμφοτεραι μισηθεισαι κατεστησαν εις πολεμον και ταραχην, εν ηι την μεν ημετεραν ευροι τις αν, απαντων αυτηι και των ελληνων και των βαρβαρων επιθεμενων, ετη δεκα τουτοις αντισχειν δυνηθεισαν, λακεδαιμονιους δε κρατουντας ετι κατα γην, προς θηβαιους μονους πολεμησαντας και μιαν μαχην ηττηθεντας, απαντων αποστερηθεντας ων ειχον, και παραπλησιαις ατυχιαις χρησαμενους και συμφοραις αισπερ ημεις, και προς τουτοις την μεν ημετεραν πολιν <εν> ελαττοσιν ετεσιν αναλαβουσαν αυτην η κατεπολεμηθη, σπαρτιατας δε μετα την ητταν μηδ' εν πολλαπλασιωι χρονωι δυνηθεντας καταστησαι σφας αυτους εις την αυτην εξιν εξ ησπερ εξεπεσον, αλλ' ομοιως ετι και νυν εχοντας. τα τοινυν προς τους βαρβαρους ως εκατεροι προσηνεχθημεν, δηλωτεον: ετι γαρ τουτο λοιπον εστιν. επι μεν γαρ της ημετερας δυναστειας ουκ εξην αυτοις ουτ' εντος αλυος πεζωι στρατοπεδωι καταβαινειν ουτε μακροις πλοιοις επι ταδε πλειν φασηλιδος: επι δε της λακεδαιμονιων ου μονον του πορευεσθαι και πλειν οποι βουληθειεν εξουσιαν ελαβον, αλλα και δεσποται πολλων ελληνιδων πολεων κατεστησαν. την δη και τας συνθηκας τας προς βασιλεα γενναιοτερας και μεγαλοφρονεστερας ποιησαμενην και των πλειστων και μεγιστων τοις μεν βαρβαροις κακων, τοις δ' ελλησιν αγαθων αιτιαν γεγενημενην, ετι δε της ασιας την παραλιαν και πολλην αλλην χωραν τους μεν πολεμιους αφελομενην, τοις δε συμμαχοις κτησαμενην, και τους μεν υβριζοντας, τους δ' απορουντας παυσασαν, προς δε τουτοις υπερ αυτης τε πολεμησασαν αμεινον της ευδοκιμουσης περι τα τοιαυτα και τας συμφορας θαττον διαλυσαμενην των αυτων τουτων, πως ου δικαιον επαινειν και τιμαν μαλλον η την εν απασι τουτοις απολελειμμενην; περι μεν ουν των πραχθεντων παρ' αλληλα και των κινδυνων των αμα και προς τους αυτους γενομενων εν τωι παροντι ταυτ' ειχον ειπειν. οιμαι δε τους αηδως ακουοντας των λογων τουτων τοις μεν ειρημενοις ουδεν αντερειν ως ουκ αληθεσιν ουσιν, ουδ' αυ πραξεις ετερας εξειν ειπειν, περι ας λακεδαιμονιοι γενομενοι πολλων αγαθων αιτιοι τοις ελλησι κατεστησαν, κατηγορειν δε της πολεως ημων επιχειρησειν, οπερ αει ποιειν ειωθασι, και διεξιεναι τας δυσχερεστατας των πραξεων των επι της αρχης της κατα θαλατταν γεγενημενων, και τας τε δικας και τας κρισεις τας ενθαδε γιγνομενας τοις συμμαχοις και την των φορων εισπραξιν διαβαλειν, και μαλιστα διατριψειν περι τα μηλιων παθη και σκιωναιων και τορωναιων, οιομενους ταις κατηγοριαις ταυταις καταρρυπανειν τας της πολεως ευεργεσιας τας ολιγωι προτερον ειρημενας. εγω δε προς απαντα μεν τα δικαιως αν ρηθεντα κατα της πολεως ουτ' αν δυναιμην αντειπειν ουτ' αν επιχειρησαιμι τουτο ποιειν: και γαρ αν αισχυνοιμην, οπερ ειπον ηδη και προτερον, ει των αλλων μηδε τους θεους αναμαρτητους ειναι νομιζοντων εγω γλιχοιμην και πειρωιμην πειθειν ως περι ουδεν πωποτε το κοινον ημων πεπλημμεληκεν: ου μην αλλ' εκεινο γ' οιμαι ποιησειν, την τε πολιν την σπαρτιατων επιδειξειν περι τας πραξεις τας προειρημενας πολυ πικροτεραν και χαλεπωτεραν της ημετερας γεγενημενην, τους θ' υπερ εκεινων βλασφημουντας καθ' ημων ως δυνατον αφρονεστατα διακειμενους και του κακως ακουειν υφ' ημων τους φιλους αυτων αιτιους οντας: επειδαν γαρ τα τοιαυτα κατηγορωσιν, οις ενοχοι λακεδαιμονιοι μαλλον τυγχανουσιν οντες, ουκ απορουμεν του περι ημων ρηθεντος μειζον αμαρτημα κατ' εκεινων ειπειν. οιον και νυν, ην μνησθωσιν των αγωνων των τοις συμμαχοις ενθαδε γιγνομενων, τις εστιν ουτως αφυης οστις ουχ ευρησει προς τουτ' αντειπειν οτι πλειους λακεδαιμονιοι των ελληνων ακριτους απεκτονασι των παρ' ημιν, εξ ου την πολιν οικουμεν, εις αγωνα και κρισιν κατασταντων; τοιαυτα δε και περι της εισπραξεως των φορων ην τι λεγωσιν, εξομεν ειπειν: πολυ γαρ επιδειξομεν συμφορωτερα πραξαντας τους ημετερους η λακεδαιμονιους ταις πολεσιν ταις τον φορον ενεγκουσαις. πρωτον μεν γαρ ου προσταχθεν υφ' ημων τουτ' εποιουν, αλλ' αυτοι γνοντες, οτε περ την ηγεμονιαν ημιν την κατα θαλατταν εδοσαν: επειτ' ουχ υπερ της σωτηριας της ημετερας εφερον, αλλ' υπερ της δημοκρατιας και της ελευθεριας της αυτων και του μη περιπεσειν ολιγαρχιας γενομενης τηλικουτοις κακοις το μεγεθος ηλικοις επι των δεκαρχιων και της δυναστειας της λακεδαιμονιων. ετι δ' ουκ εκ τουτων εφερον εξ ων αυτοι διεσωισαν, αλλ' αφ' ων δι' ημας ειχον: υπερ ων, ει και μικρος λογισμος ενην αυτοις, δικαιως αν χαριν ειχον ημιν. παραλαβοντες γαρ τας πολεις αυτων τας μεν πανταπασιν αναστατους γεγενημενας υπο των βαρβαρων, τας δε πεπορθημενας, εις τουτο προηγαγομεν ωστε μικρον μερος των γιγνομενων ημιν διδοντας μηδεν ελαττους εχειν τους οικους πελοποννησιων των ουδενα φορον υποτελουντων. περι τοινυν των αναστατων γεγενημενων υφ' εκα τερας των πολεων, ο μονοις τινες ημιν ονειδιζουσιν, επιδειξομεν πολυ δεινοτερα πεποιηκοτας, ους επαινουντες διατελουσιν. ημιν μεν γαρ συνεπεσε περι νησυδρια τοιαυτα και τηλικαυτα το μεγεθος εξαμαρτειν, α πολλοι των ελληνων ουδ' ισασιν, εκεινοι δε τας μεγιστας πολεις των εν πελοποννησωι και τας πανταχηι προεχουσας των αλλων αναστατους ποιησαντες αυτοι τακεινων εχουσιν, ας αξιον ην, ει και μηδεν αυταις προτερον υπηρχεν αγαθον, της μεγιστης δωρεας παρα των ελληνων τυχειν δια την στρατειαν την επι τροιαν, εν ηι σφας τ' αυτας παρεσχον πρωτευουσας και τους ηγεμονας αρετας εχοντας ου μονον τας τοιαυτας, ων πολλοι και των φαυλων κοινωνουσιν, αλλα κακεινας, ων ουδεις αν πονηρος ων δυνηθειη μετασχειν. μεσσηνη μεν γαρ νεστορα παρεσχεν τον φρονιμωτατον απαντων των κατ' εκεινον τον χρονον γενομενων, λακεδαιμων δε μενελαον τον δια σωφροσυνην και δικαιοσυνην μονον αξιωθεντα διος γενεσθαι κηδεστην, η δ' αργειων πολις αγαμεμνονα τον ου μιαν ουδε δυο σχοντα μονον αρετας, αλλα πασας, οσας αν εχοι τις ειπειν, και ταυτας ου μετριως, αλλ' υπερβαλλοντως: ουδενα γαρ ευρησομεν των απαντων ουτ' ιδιωτερας πραξεις μεταχειρισαμενον ουτε καλλιους ουτε μειζους ουτε τοις ελλησιν ωφελιμωτερας ουτε πλειονων επαινων αξιας. και τουτοις ουτω μεν απηριθμημενοις εικοτως αν τινες απιστησειαν, μικρων δε περι εκαστου ρηθεντων απαντες αν αληθη με λεγειν ομολογησειαν. ου δυναμαι δε κατιδειν, αλλ' απορω ποιοις αν λογοις μετα ταυτα χρησαμενος ορθως ειην βεβουλευμενος. αισχυνομαι μεν γαρ, ει τοσαυτα περι της αγαμεμνονος αρετης προειρηκως μηδενος μνησθησομαι των υπ' εκεινου πεπραγμενων, αλλα δοξω τοις ακουουσιν ομοιος ειναι τοις αλαζονευομενοις και λεγουσιν ο τι αν τυχωσιν: ορω δε τας πραξεις τας εξω λεγομενας των υποθεσεων ουκ επαινουμενας, αλλα ταραχωδεις ειναι δοκουσας, και πολλους μεν οντας τους κακως χρωμενους αυταις, πολυ δε πλειους τους επιτιμωντας. διο δεδοικα μη και περι εμε συμβηι τι τοιουτον. ου μην αλλ' αιρουμαι βοηθησαι τωι ταυτον εμοι τε και πολλοις πεπονθοτι και διημαρτηκοτι της δοξης ης προσηκε τυχειν αυτον, και μεγιστων μεν αγαθων αιτιωι γεγενημενωι περι εκεινον τον χρονον, ηττον δ' επαινουμενωι των ουδεν αξιον λογου διαπεπραγμενων. τι γαρ εκεινος ενελιπεν, ος τηλικαυτην μεν εσχεν τιμην, ης ει παντες συνελθοντες μειζω ζητοιεν, ουδεποτ' αν ευρειν δυνηθειεν; μονος γαρ απασης της ελλαδος ηξιωθη γενεσθαι στρατηγος. οποτερον δ' ειθ' υπο παντων αιρεθεις ειτ' αυτος κτησαμενος, ουκ εχω λεγειν. οποτερως δ' ουν συμβεβηκεν, ουδεμιαν υπερβολην λελοιπεν της περι αυτον δοξης τοις αλλως πως τιμηθεισιν. ταυτην δε λαβων την δυναμιν ουκ εστιν ηντινα των ελληνιδων πολεων ελυπησεν, αλλ' ουτως ην πορρω του περι τινας εξαμαρτειν ωστε παραλαβων τους ελληνας εν πολεμωι και ταραχαις και πολλοις κακοις οντας τουτων μεν αυτους απηλλαξεν, εις ομονοιαν δε καταστησας τα μεν περιττα των εργων και τερατωδη και μηδεν ωφελουντα τους αλλους υπερειδεν, στρατοπεδον δε συστησας επι τους βαρβαρους ηγαγεν. τουτου δε καλλιον στρατηγημα και τοις ελλησιν ωφελιμωτερον ουδεις φανησεται πραξας ουτε των κατ' εκεινον τον χρονον ευδοκιμησαντων ουτε των υστερον επιγενομενων. ακεινος πραξας και τοις αλλοις υποδειξας ουχ ουτως ευδοκιμησεν ως προσηκεν αυτον, δια τους μαλλον αγαπωντας τας θαυματοποιιας των ευεργεσιων και τας ψευδολογιας της αληθειας, αλλα τοιουτος γενομενος ελαττω δοξαν εχει των ουδε μιμησασθαι τολμησαντων αυτον. ου μονον δ' επι τουτοις αν τις επαινεσειεν αυτον, αλλα και εφ' οις περι τον αυτον χρονον επραξεν. εις τουτο γαρ μεγαλοφροσυνης ηλθεν, ωστ' ουκ απεχρησεν αυτωι λαβειν στρατιωτας των ιδιωτων οποσους εξ εκαστης εβουληθη της πολεως, αλλα τους βασιλεας τους ποιουντας εν ταις αυτων ο τι βουληθειεν και τοις αλλοις προσταττοντας, τουτους επεισεν υφ' αυτωι γενεσθαι και συνακολουθειν εφ' ους αν ηγηται, και ποιειν το προσταττομενον και, βασιλικον βιον αφεντας, στρατιωτικως ζην, ετι δε κινδυνευειν και πολεμειν ουχ υπερ της σφετερας αυτων πατριδος και βασιλειας, αλλα λογωι μεν υπερ ελενης της μενελαου γυναικος, εργωι δ' υπερ του μη την ελλαδα πασχειν υπο των βαρβαρων μητε τοιαυτα μηθ' οια προτερον αυτηι συνεπεσεν περι την πελοπος μεν απασης πελοποννησου καταληψιν, δαναου δε της πολεως της αργειων, καδμου δε θηβων: ων τις αλλος φανησεται προνοηθεις, η τις εμποδων καταστας του μηδεν ετι γενεσθαι τοιουτον, πλην της εκεινου φυσεως και δυναμεως; το τοινυν εχομενον, ο των μεν προειρημενων ελαττον εστιν, των δε πολλακις εγκεκωμιασμενων μειζον και λογου μαλλον αξιον: στρατοπεδον γαρ συνεληλυθος εξ απασων των πολεων, τοσουτον το πληθος οσον εικος, ο πολλους ειχεν <εν> αυτωι τους μεν απο θεων, τους δ' εξ αυτων των θεων γεγονοτας, ουχ ομοιως διακειμενους τοις πολλοις ουδ' ισον φρονουντας τοις αλλοις, αλλ' οργης και θυμου και φθονου και φιλοτιμιας μεστους, αλλ' ομως το τοιουτον ετη δεκα κατεσχεν ου μισθοφοραις μεγαλαις ουδε χρηματων δαπαναις, αις νυν απαντες δυναστευουσιν, αλλα τωι και τηι φρονησει διαφερειν και δυνασθαι τροφην εκ των πολεμιων τοις στρατιωταις ποριζειν, και μαλιστα τωι δοκειν εκεινον αμεινον υπερ της των αλλων βουλευεσθαι σωτηριας η τους αλλους περι σφων αυτων. το τοινυν τελος, ο πασιν τουτοις επεθηκεν, ουδενος ηττον προσηκει θαυμαζειν: ου γαρ απρεπες ουδ' αναξιον των προειρημενων φανησεται ποιησαμενος, αλλα λογωι μεν προς μιαν πολιν πολεμησας, εργωι δ' ου μονον προς απαντας τους την ασιαν κατοικουντας, αλλα και προς αλλα γενη πολλα των βαρβαρων κινδυνευων ουκ απειπεν ουδ' απηλθεν πριν την τε πολιν του τολμησαντος εξαμαρτειν εξηνδραποδισατο και τους βαρβαρους επαυσεν υβριζοντας. ουκ αγνοω δε το πληθος των ειρημενων περι της αγαμεμνονος αρετης, ουδ' οτι τουτων τοσουτων οντων καθ' εν μεν εκαστον, ει τινες σκοποιντο τι αν αποδοκιμασαιεν, ουδεις αν ουδεν αυτων αφελειν τολμησειεν, εφεξης δ' αναγιγνωσκομενων απαντες αν επιτιμησαιεν ως πολυ πλειοσιν ειρημενοις του δεοντος. εγω δ' ει μεν ελαθον εμαυτον πλεοναζων, ηισχυνομην αν, ει γραφειν επιχειρων περι ων μηδεις αν αλλος ετολμησεν, ουτως αναισθητως διεκειμην: νυν δ' ακριβεστερον ηιδειν των επιπληττειν μοι τολμησοντων οτι πολλοι τουτοις επιτιμη σουσιν: αλλα γαρ ηγησαμην ουχ ουτως εσεσθαι δεινον ην επι του μερους τουτου δοξω τισι των καιρων αμελειν, ως ην περι ανδρος τοιουτου διαλεγομενος παραλιπω τι των εκεινωι τε προσοντων αγαθων καμοι προσηκοντων ειπειν. ωιμην δε και παρα τοις χαριεστατοις των ακροατων ευδοκιμησειν, ην φαινωμαι περι αρετης μεν τους λογους ποιουμενος, οπως δε ταυτης αξιως ερω μαλλον σπουδαζων η περι την του λογου συμμετριαν, και ταυτα σαφως ειδως την μεν περι τον λογον ακαιριαν αδοξοτερον εμε ποιησουσαν, την δε περι τας πραξεις ευβουλιαν αυτους τους επαινουμενους ωφελησουσαν: αλλ' ομως εγω το λυσιτελες εασας το δικαιον ειλομην. ου μονον δ' αν ευρεθειην επι τοις νυν λεγομενοις ταυτην εχων την διανοιαν, αλλ' ομοιως επι παντων, επει και των πεπλησιακοτων μοι φανειην αν μαλλον χαιρων τοις επι τωι βιωι και ταις πραξεσιν ευδοκιμουσιν η τοις περι τους λογους δεινοις ειναι δοκουσιν. καιτοι των μεν ευ ρηθεντων ει και μηδεν συμβαλοιμην, απαντες αν εμοι την αιτιαν αναθειεν, των δ' ορθως πραττομενων ει και παντες ειδειεν με συμβουλον γεγενημενον, ουδεις οστις ουκ αν αυτον τον μεταχειριζομενον τας πραξεις επαινεσειεν. αλλα γαρ ουκ οιδ' οποι τυγχανω φερομενος: αει γαρ οιομενος δειν προστιθεναι το των προειρημενων εχομενον, πανταπασι πορρω γεγονα της υποθεσεως. λοιπον ουν εστιν ουδεν αλλο πλην αιτησαμενον τωι γηραι συγγνωμην υπερ της ληθης και της μακρολογιας, των ειθισμενων παραγιγνεσθαι τοις τηλικουτοις, επανελθειν εις τον τοπον εκεινον εξ ουπερ εισεπεσον εις την περιττολογιαν ταυτην. οιμαι δ' ηδη καθοραν οθεν επλανηθην. τοις γαρ ονειδιζουσιν ημων τηι πολει τας μηλιων και τας των τοιουτων πολιχνιων συμφορας αντελεγον, ουχ ως ουχ ημαρτημενων τουτων, αλλ' επιδεικνυων τους αγαπωμενους υπ' αυτων πολυ πλειους πολεις και μειζους ημων αναστατους πεποιηκοτας, εν οις και περι της αρετης της αγαμεμνονος και μενελαου και νεστορος διελεχθην, ψευδος μεν ουδεν λεγων, πλειω δ' ισως των μετριων. τουτο δ' εποιουν, υπολαβων ουδενος ελαττον αμαρτημα τουτο δοξειν ειναι των τολμησαντων αναστατους ποιησαι τας πολεις τας γεννησασας και θρεψασας τοιουτους ανδρας, περι ων και νυν εχοι τις αν πολλοις και καλοις χρησασθαι λογοις. αλλα γαρ ανοητον εστιν περι μιαν πραξιν διατριβειν, ωσπερ αποριας ουσης τι αν εχοι τις ειπειν περι της ωμοτητος και χαλεποτητος της λακεδαιμονιων, αλλ' ου πολλης αφθονιας υπαρχουσης. οις ουκ εξηρκεσεν περι τας πολεις ταυτας και τους ανδρας τους τοιουτους εξαμαρτειν, αλλα και περι τους εκ των αυτων ορμηθεντας και κοινην την στρατειαν ποιησαμενους και των αυτων κινδυνων μετασχοντας, λεγω δε περι αργειων και μεσσηνιων. και γαρ τουτους επεθυμησαν ταις αυταις συμφοραις περιβαλειν αισπερ εκεινους: και μεσσηνιους μεν πολιορκουντες ου προτερον επαυσαντο πριν εξεβαλον εκ της χωρας, αργειοις δ' υπερ των αυτων τουτων ετι και νυν πολεμουσιν. α τοινυν περι πλαταιας επραξαν ατοπος αν ειην ει ταυτ' ειρηκως εκεινων μη μνησθειην: ων εν τηι χωραι στρατοπεδευσαμενοι μεθ' ημων και των αλλων συμμαχων και παραταξαμενοι τοις πολεμιοις και θυσαμενοι τοις θεοις τοις υπ' εκεινων ιδρυμενοις ου μονον ηλευθερωσαμεν των ελληνων τους μεθ' ημων οντας, αλλα και τους αναγκασθεντας γενεσθαι μετ' εκεινων, και ταυτ' επραξαμεν πλαταιεας λαβοντες μονους βοιωτων συναγωνιστας: ους ου πολυν χρονον διαλιποντες λακεδαιμονιοι, χαριζομενοι θηβαιοις, εκπολιορκησαντες απαντας απεκτειναν πλην των αποδραναι δυνηθεντων. περι ους η πολις ημων ουδεν ομοια γεγονεν εκεινοις: οι μεν γαρ περι τε τους ευεργετας της ελλαδος και τους συγγενεις τους αυτων τα τοιαυτ' εξαμαρτανειν ετολμησαν, οι δ' ημετεροι μεσσηνιων μεν τους διασωθεντας εις ναυπακτον κατωικισαν, πλαταιεων δε τους περιγενομενους πολιτας εποιησαντο και των υπαρχοντων αυτοις απαντων μετεδοσαν. ωστ' ει μηδεν ειχομεν αλλο περι τοιν πολεοιν ειπειν, εκ τουτων ραιδιον ειναι καταμαθειν τον τροπον εκατερας αυτων και ποτερα πλειους πολεις και μειζους αναστατους πεποιηκεν. αισθανομαι δε παθος μοι συμβαινον εναντιον τοις ολιγωι προτερον ειρημενοις: τοτε μεν γαρ εις αγνοιαν και πλανον και ληθην ενεπεσον, νυν δ' οιδα σαφως εμαυτον ουκ εμμενοντα τηι πραοτητι τηι περι τον λογον, ην ειχον οτ' ηρχομην γραφειν αυτον, αλλα λεγειν τ' επιχειρουντα περι ων ουκ ωιμην ερειν, θρασυτερον τε διακειμενον η κατ' εμαυτον, ακρατη τε γιγνομενον ενιων ων λεγω δια το πληθος των ειπειν επιρρεοντων. επειδη περ ουν επεληλυθε μοι το παρρησιαζεσθαι και λελυκα το στομα και τοιαυτην την υποθεσιν εποιησαμην ωστε μητε καλον ειναι μοι μητε δυνατον παραλιπειν τας τοιαυτας πραξεις, εξ ων οιον τ' εστιν επιδεικνυναι πλειονος αξιαν την πολιν ημων γεγενημενην περι τους ελληνας της λακεδαιμονιων, ου κατασιωπητεον ουδε περι των αλλων κακων των ουπω μεν ειρημενων, εν δε τοις ελλησιν γεγενημενων, αλλ' επιδεικτεον τους μεν ημετερους οψιμαθεις αυτων γεγενημενους, λακεδαιμονιους δε τα μεν πρωτους, τα δε μονους εξαμαρτοντας. πλειστοι μεν ουν κατηγορουσιν αμφοιν τοιν πολεοιν, οτι προσποιουμεναι κινδυνευσαι προς τους βαρβαρους υπερ των ελληνων ουκ ειασαν τας πολεις αυτονομους ειναι και διοικησαι τα σφετερ' αυτων, οπως εκαστηι συνεφερεν, αλλ' ωσπερ αιχμαλωτους ειληφυιαι διελομεναι κατεδουλωσαντο πασας αυτας, και παραπλησιον εποιησαν τοις παρα μεν των αλλων τους οικετας εις ελευθεριαν αφαιρουμενοις, σφισι δ' αυτοις δουλευειν αναγκαζουσιν. του δε λεγεσθαι ταυτα και πολυ πλειω και πικροτερα τουτων ουχ ημεις αιτιοι γεγοναμεν, αλλ' οι νυν μεν εν τοις λεγομενοις ημιν αντιτεταγμενοι, τον δ' αλλον χρονον εν τοις πραττομενοις απασιν. τους μεν γαρ ημετερους προγονους ουδεις αν επιδειξειεν εν τοις επεκεινα χρονοις τοις αναριθμητοις ουδεμιας πολεως ουτε μειζονος ουτ' ελαττονος αρχειν επιχειρησαντας: λακεδαιμονιους δε παντες ισασιν, εξ ουπερ εις πελοποννησον εισηλθον, ουδεν αλλο πραττοντας ουδε βουλευομενους πλην οπως μαλιστα μεν απαντων αρξουσιν, ει δε μη, πελοποννησιων. αλλα μην και τας στασεις και τας σφαγας και τας των πολιτειων μεταβολας, ας αμφοτεροις τινες ημιν επιφερουσιν, εκεινοι μεν αν φανειεν απασας τας πολεις πλην ολιγων μεστας πεποιηκοτες των τοιουτων συμφορων και νοσηματων, την δ' ημετεραν πολιν ουδεις αν ουδ' ειπειν τολμησειεν προ της ατυχιας της εν ελλησποντωι γενομενης ως τοιουτον εν τοις συμμαχοις τι διαπραξαμενην. αλλ' επειδη λακεδαιμονιοι κυριοι κατασταντες των ελληνων παλιν εξεπιπτον εκ των πραγματων. εν τουτοις τοις καιροις στασιαζουσων των αλλων πολεων δυ' η τρεις των στρατηγων των ημετερων, _ου γαρ αποκρυψομαι ταληθες_, εξημαρτον περι τινας αυτων ελπιζοντες, ην μιμησωνται τας σπαρτιατων πραξεις, μαλλον αυτας δυνησεσθαι κατασχειν. ωστε δικαιως αν εκεινοις μεν απαντες εγκαλεσειαν ως αρχηγοις γεγενημενοις και διδασκαλοις των τοιουτων εργων, τοις δ' ημετεροις ωσπερ των μαθητων τοις υπο των υπισχνουμενων εξηπατημενοις και διημαρτηκοσι των ελπιδων εικοτως αν συγγνωμην εχοιεν. το τοινυν τελευταιον, ο μονοι και καθ' αυτους επραξαν, τις ουκ οιδεν, οτι κοινης ημιν της εχθρας υπαρχουσης της προς τους βαρβαρους και τους βασιλεας αυτων, ημεις μεν εν πολεμοις πολλοις γιγνομενοι και μεγαλαις συμφοραις ενιοτε περιπιπτοντες και της χωρας ημων θαμα πορθουμενης και τεμνομενης ουδεπωποτ' εβλεψαμεν προς την εκεινων φιλιαν και συμμαχιαν, αλλ' υπερ ων τοις ελλησιν επεβουλευσαν μισουντες αυτους διετελεσαμεν μαλλον η τους εν τωι παροντι κακως ημας ποιουντας: λακεδαιμονιοι δ' ουτε πασχοντες κακον ουδεν ουτε μελλοντες ουτε δεδιοτες εις τουτ' απληστιας ηλθον ωστ' ουκ εξηρκεσεν αυτοις εχειν την κατα γην αρχην, αλλα και την κατα θαλατταν δυναμιν ουτως επεθυμησαν λαβειν ωστε κατα τους αυτους χρονους τους τε συμμαχους τους ημετερους αφιστασαν ελευθερωσειν αυτους υπισχνουμενοι, και βασιλει περι φιλιας διελεγοντο και συμμαχιας, παραδωσειν αυτωι φασκοντες απαντας τους επι της ασιας κατοικουντας: πιστεις δε δοντες τουτοις αμφοτεροις και καταπολεμησαντες ημας, ους μεν ελευθερωσειν ωμοσαν, κατεδουλωσαντο μαλλον η τους ειλωτας, βασιλει δε τοιαυτην χαριν απεδοσαν ωστ' επεισαν τον αδελφον αυτου κυρον οντα νεωτερον αμφισβητειν της βασιλειας και, στρατοπεδον αυτωι συναγαγοντες και στρατηγον κλεαρχον επιστησαντες, ανεπεμψαν επ' εκεινον: ατυχησαντες δ' εν τουτοις και γνωσθεντες ων επεθυμουν και μισηθεντες υπο παντων, εις πολεμον και ταραχας τοσαυτας κατεστησαν, οσας εικος τους και περι τους ελληνας και τους βαρβαρους εξημαρτηκοτας. περι ων ουκ οιδ' ο τι δει πλειω λεγοντα διατριβειν, πλην οτι καταναυμαχηθεντες υπο τε της βασιλεως δυναμεως και της κονωνος στρατηγιας τοιαυτην εποιησαντο την ειρηνην, ης ουδεις αν επιδειξειεν ουτ' αισχιω πωποτε γενομενην ουτ' επονειδιστοτεραν ουτ' ολιγωροτεραν των ελληνων ουτ' εναντιωτεραν τοις λεγομενοις υπο τινων περι της αρετης της λακεδαιμονιων: οιτινες, οτε μεν αυτους ο βασιλευς δεσποτας των ελληνων κατεστησεν, αφελεσθαι την βασιλειαν αυτου και την ευδαιμονιαν απασαν επεχειρησαν, επειδη δε καταναυμαχησας ταπεινους εποιησεν, ου μικρον μερος αυτωι των ελληνων παρεδωκαν, αλλα παντας τους την ασιαν οικουντας, διαρρηδην γραψαντες χρησθαι τουθ' ο τι αν αυτος βουληται, και ουκ ηισχυνθησαν τοιαυτας ποιουμενοι τας ομολογιας περι ανδρων οις χρωμενοι συμμαχοις ημων τε περιεγενοντο και των ελληνων κυριοι κατεστησαν και την ασιαν απασαν ηλπισαν κατασχησειν, αλλα τας τοιαυτας συνθηκας αυτοι τ' εν τοις ιεροις τοις σφετεροις αυτων ανεγραψαν και τους συμμαχους ηναγκασαν. τους μεν ουν αλλους ουκ οιομαι πραξεων ετερων επιθυμησειν ακουειν, αλλ' εκ των ειρημενων ικανως μεμαθηκεναι νομιειν οποια τις τοιν πολεοιν εκατερα περι τους ελληνας γεγονεν: εγω δ' ουχ ουτω τυγχανω διακειμενος, αλλ' ηγουμαι την υποθεσιν ην εποιησαμην αλλων τε πολλων προσδεισθαι λογων και μαλιστα των επιδειξοντων την ανοιαν των αντιλεγειν τοις ειρημενοις επιχειρησαντων: ους οιομαι ραιδιως ευρησειν. των γαρ αποδεχομενων απασας τας λακεδαιμονιων πραξεις, τους μεν βελτιστους αυτων ηγουμαι και πλειστον νουν εχοντας την μεν σπαρτιατων πολιτειαν επαινεσεσθαι και την αυτην γνωμην εξειν περι αυτης ηνπερ προτερον, περι δε των εις τους ελληνας πεπραγμενων ομονοησειν τοις υπ' εμου λεγομενοις, τους δε φαυλοτερους ου μονον τουτων οντας, αλλα και των πολλων, και περι μεν αλλου πραγματος ουδενος αν οιους τε γενομενους ανεκτως ειπειν, περι δε λακεδαιμονιων ου δυναμενους σιωπαν, αλλα προσδοκωντας, ην υπερβαλλοντας τους επαινους περι εκεινων ποιωνται, την αυτην ληψεσθαι δοξαν τοις αδροτεροις αυτων και πολυ βελτιοσιν ειναι δοκουσιν: τους δε τοιουτους, επειδαν αισθωνται τους τοπους απαντας προκατειλημμενους και μηδε προς εν αντειπειν εξωσι των ειρημενων, επι τον λογον οιμαι τρεψεσθαι τον περι των πολιτειων, και παραβαλλοντας τακει καθεστωτα τοις ενθαδε, και μαλιστα την σωφροσυνην και πειθαρχιαν προς τας παρ' ημιν ολιγωριας, εκ τουτων εγκωμιασειν την σπαρτην. ην δη τοιουτον επιχειρωσιν τι ποιειν, προσηκει τους ευ φρονουντας ληρειν νομιζειν αυτους. εγω γαρ υπεθεμην ουχ ως περι των πολιτειων διαλεξομενος, αλλ' ως επιδειξων την πολιν ημων πολυ πλειονος αξιαν λακεδαιμονιων περι τους ελληνας γεγενημενην. ην μεν ουν αναιρωσιν τι τουτων η πραξεις ετερας κοινας λεγωσι, περι ας εκεινοι βελτιους ημων γεγονασιν, εικοτως αν επαινου τυγχανοιεν: ην δε λεγειν επιχειρωσιν περι ων εγω μηδεμιαν μνειαν ποιησαιμην, δικαιως αν απασιν αναισθητως εχειν δοκοιεν. ου μην αλλ' επειδη περ αυτους οιομαι τον λογον τον περι των πολιτειων εις το μεσον εμβαλειν, ουκ οκνησω διαλεχθηναι περι αυτων: οιμαι γαρ εν αυτοις τουτοις την πολιν ημων επιδειξειν πλεον διενεγκουσαν η τοις ηδη προειρημενοις. και μηδεις υπολαβηι με ταυτ' ειρηκεναι περι ταυτης της πολιτειας, ην αναγκασθεντες μετελαβομεν, αλλα περι της των προγονων, ης ου καταφρονησαντες οι πατερες ημων επι την νυν καθεστωσαν ωρμησαν, αλλα περι μεν τας αλλας πραξεις πολυ σπουδαιοτεραν εκεινην προκριναντες, περι δε την δυναμιν την κατα θαλατταν ταυτην χρησιμωτεραν ειναι νομιζοντες, ην λαβοντες και καλως επιμεληθεντες οιοι τ' εγενοντο και τας επιβουλας τας σπαρτιατων αμυνασθαι και την πελοποννησιων απαντων ρωμην, ων κατηπειγεν την πολιν περι εκεινον τον χρονον μαλιστα περιγενεσθαι πολεμουσαν. ωστ' ουδεις αν δικαιως επιτιμησειεν τοις ελομενοις αυτην: ου γαρ διημαρτον των ελπιδων, ουδ' ηγνοησαν ουδεν ουτε των αγαθων ουτε των κακων των προσοντων εκατεραι των δυναμεων, αλλ' ακριβως ηιδεσαν την μεν κατα γην ηγεμο νιαν υπ' ευταξιας και σωφροσυνης και πειθαρχιας και των αλλων των τοιουτων μελετωμενην, την δε κατα θαλατταν δυναμιν ουκ εκ τουτων αυξανομενην, αλλ' εκ τε των περι τας ναυς και των ελαυνειν αυτας δυναμενων και των τα σφετερα μεν αυτων απολωλεκοτων, εκ δε των αλλοτριων ποριζεσθαι τον βιον ειθισμενων: ων εισπεσοντων εις την πολιν ουκ αδηλος ην ο τε κοσμος ο της πολιτειας της προτερον υπαρχουσης λυθησομενος, η τε των συμμαχων ευνοια ταχεως ληψομενη μεταβολην, οταν οις προτερον χωρας εδιδοσαν και πολεις, τουτους αναγκαζωσι συνταξεις και φορους υποτελειν, ιν' εχωσι μισθον διδοναι τοις τοιουτοις οιους ολιγωι προτερον ειπον. αλλ' ομως ουδεν αγνοουντες των προειρημενων ενομιζον τηι πολει τηι τηλικαυτηι μεν το μεγεθος, τοιαυτην δ' εχουσηι δοξαν, λυσιτελειν και πρεπειν απασας υπομειναι τας δυσχερειας μαλλον η την λακεδαιμονιων αρχην: δυοιν γαρ πραγματοιν προτεινομενοιν μη σπουδαιοιν, κρειττω την αιρεσιν ειναι του δεινα ποιειν ετερους η πασχειν αυτους και του μη δικαιως των αλλων αρχειν μαλλον η φευγοντας την αιτιαν ταυτην αδικως λακεδαιμονιοις δουλευειν. απερ απαντες μεν αν οι νουν εχοντες ελοιντο και βουληθειεν, ολιγοι δ' αν τινες των προσποιουμενων ειναι σοφων ερωτηθεντες ουκ αν φησαιεν. αι μεν ουν αιτιαι, δι' ας μετελαβον την πολιτειαν την υπο τινων ψεγομενην αντι της υπο παντων επαινουμενης, δια μακροτερων μεν αυτας διηλθον, αυται δ' ουν ησαν. ηδη δε περι ης θ' υπεθεμην και των προγονων ποιησομαι τους λογους, εκεινων των χρονων επιλαβομενος οτ' ουκ ην ουτ' ολιγαρχιας ουτε δημοκρατιας ονομα πω λεγομενον, αλλα μοναρχιαι και τα γενη τα των βαρβαρων και τας πολεις τας ελληνιδας απασας διωικουν. δια τουτο δε προειλομην πορρωτερωθεν ποιησασθαι την αρχην, πρωτον μεν ηγουμενος προσηκειν τοις αμφισβητουσιν αρετης ευθυς απο γενεας διαφεροντας ειναι των αλλων, επειτ' αισχυνομενος ει περι ανδρων αγαθων μεν, ουδεν δ' εμοι προσηκοντων πλειω διαλεχθεις των μετριων, περι των προγονων των την πολιν καλλιστα διοικησαντων μηδε μικραν ποιησομαι μνειαν, οι τοσουτον βελτιους εγενοντο των τας δυναστειας εχοντων, οσον περ ανδρες οι φρονιμωτατοι και πραοτατοι διενεγκοιεν αν θηριων των αγριωτατων και πλειστης ωμοτητος μεστων. τι γαρ ουκ αν ευροιμεν των υπερβαλλοντων ανοσιοτητι και δεινοτητι πεπραγμενον εν ταις αλλαις πολεσιν, και μαλιστ' εν ταις μεγισταις και τοτε νομιζομεναις και νυν ειναι δοκουσαις; ου φονους αδελφων και πατερων και ξενων παμπληθεις γεγενημενους; ου σφαγας μητερων και μιξεις και παιδοποιιας εξ ων ετυγχανον αυτοι πεφυκοτες; ου παιδων βρωσιν υπο των οικειοτατων επιβεβουλευμενην; ουκ εκβολας ων εγεννησαν, και καταποντισμους και τυφλωσεις και τοσαυτας το πληθος κακοποιιας ωστε μηδενα πωποτ' απορησαι των ειθισμενων καθ' εκαστον τον ενιαυτον εισφερειν εις το θεατρον τας τοτε γεγενημενας συμφορας; ταυτα δε διηλθον, ουκ εκεινους λοιδορησαι βουλομενος, αλλ' επιδειξαι παρα τοις ημετεροις ου μονον ουδεν τοιουτον γεγενημενον: τουτο μεν γαρ αν σημειον ην ουκ αρετης, αλλ' ως ουχ ομοιοι τας φυσεις ησαν τοις ανοσιωτατοις γεγενημενοις: δει δε τους επιχειρουντας καθ' υπερβολην τινας επαινειν μη τουτο μονον επιδεικνυναι, μη πονηρους οντας αυτους, αλλ' ως απασαις ταις αρεταις και των τοτε και των νυν διηνεγκαν. απερ εχοι τις αν και περι των προγονων των ημετερων ειπειν. ουτω γαρ οσιως και καλως και τα περι την πολιν και τα περι σφας αυτους διωικησαν, ωσπερ προσηκον ην τους απο θεων μεν γεγονοτας, πρωτους δε και πολιν οικησαντας και νομοις χρησαμενους, απαντα δε τον χρονον ησκηκοτας ευσεβειαν μεν περι τους θεους δικαιοσυνην δε περι τους ανθρωπους, οντας δε μητε μιγαδας μητ' επηλυδας, αλλα μονους αυτοχθονας των ελληνων, και ταυτην εχοντας την χωραν τροφον, εξ ησπερ εφυσαν, και στεργοντας αυτην ομοιως ωσπερ οι βελτιστοι τους πατερας και τας μητερας τας αυτων, προς δε τουτοις ουτω θεοφιλεις οντας ωσθ' ο δοκει χαλεπωτατον ειναι και σπανιωτατον, ευρειν τινας των οικων των τυραννικων και βασιλικων επι τετταρας η πεντε γενεας διαμειναντας, και τουτο συμβηναι μονοις εκεινοις. εριχθονιος μεν γαρ ο φυς εξ ηφαιστου και γης παρα κεκροπος απαιδος οντος αρρενων παιδων τον οικον και την βασιλειαν παρελαβεν: εντευθεν δ' αρξαμενοι παντες οι γενομενοι μετ' εκεινον, οντες ουκ ολιγοι, τας κτησεις τας αυτων και τας δυναστειας τοις αυτων παισιν παρεδοσαν μεχρι θησεως. περι ου προ πολλου αν εποιησαμην μη διειλεχθαι προτερον περι της αρετης και των πεπραγμενων αυτωι: πολυ γαρ αν μαλλον ηρμοσεν εν τωι λογωι τωι περι της πολεως διελθειν περι αυτων. αλλα γαρ χαλεπον ην, μαλλον δ' αδυνατον, τα κατ' εκεινον επελθοντα τον χρονον εις τουτον αποθεσθαι τον καιρον ον ου προηιδειν εσομενον. εκεινα μεν ουν εασομεν, επειδη προς το παρον αυτοις κατεχρησαμην: μιας δε μονον μνησθησομαι πραξεως, ηι συμβεβηκεν μητ' ειρησθαι προ τερον μητε πεπραχθαι μηδ' υφ' ενος αλλου πλην υπο θησεως, σημειον δ' ειναι μεγιστον της αρετης της εκεινου και φρονησεως. εχων γαρ βασιλειαν ασφαλεστατην και μεγιστην, εν ηι πολλα και καλα διαπεπραγμενος ην και κατα πολεμον και περι διοικησιν της πολεως, απαντα ταυθ' υπερειδεν, και μαλλον ειλετο την δοξαν την απο των πονων και των αγωνων εις απαντα τον χρονον μνημονευθησομενην η την ραιθυμιαν και την ευδαιμονιαν την δια την βασιλειαν εν τωι παροντι γιγνομενην. και ταυτ' επραξεν, ουκ επειδη πρεσβυτερος γενομενος απολελαυκως ην των αγαθων των παροντων, αλλ' ακμαζων την μεν πολιν, ως λεγεται, διοικειν τωι πληθει παρεδωκεν, αυτος δ' υπερ ταυτης τε και των αλλων ελληνων διετελει κινδυνευων. περι μεν ουν της θησεως αρετης νυν μεν ως οιον τ' ην ανεμνησαμεν, προτερον δ' απασας αυτου τας πραξεις ουκ αμελως διηλθομεν: περι δε των παραλαβοντων την της πολεως διοικησιν ην εκεινος παρεδωκεν, ουκ εχω τινας επαινους ειπων αξιους αν ειην ειρηκως της εκεινων διανοιας. οιτινες απειροι πολιτειων οντες, ου διημαρτον αιρουμενοι της υπο παντων αν ομολογηθεισης ου μονον ειναι κοινοτατης και δικαιοτατης, αλλα και συμφορωτατης απασιν και τοις χρωμενοις ηδιστης. κατεστησαντο γαρ δημοκρατιαν, ου την εικηι πολιτευομενην και νομιζουσαν την μεν ακολασιαν ελευθεριαν ειναι, την δ' εξουσιαν ο τι βουλεται τις ποιειν ευδαιμονιαν, αλλα την τοις τοιουτοις μεν επιτιμωσαν, αριστοκρατιαι δε χρωμενην: ην οι μεν πολλοι χρησιμωτατην ουσαν ωσπερ την απο των τιμηματων εν ταις πολιτειαις αριθμουσιν, ου δι' αμαθιαν αγνοουντες, αλλα δια το μηδεν πωποτ' αυτοις μελησαι των δεοντων. εγω δε φημι τας μεν ιδεας των πολιτειων τρεις ειναι μονας, ολιγαρχιαν, δημοκρατιαν, μοναρχιαν, των δ' εν ταυταις οικουντων οσοι μεν ειωθασιν επι τας αρχας καθισταναι και τας αλλας πραξεις τους ικανωτατους των πολιτων και τους μελλοντας αριστα και δικαιοτατα των πραγματων επιστατησειν, τουτους μεν εν απασαις ταις πολιτειαις καλως οικησειν και προς σφας αυτους και προς τους αλλους: τους δε τοις θρασυτατοις και πονηροτατοις επι ταυτα χρωμενους, και των μεν τηι πολει συμφεροντων μηδεν φροντιζουσιν, υπερ δε της αυτων πλεονεξιας ετοιμοις ουσιν οτιουν πασχειν, τας δε τουτων πολεις ομοιως οικησεσθαι ταις των προεστωτων πονηριαις: τους δε μηθ' ουτω μηθ' ως προτερον ειπον, αλλ' οταν μεν θαρρωσιν, τουτους μαλιστα τιμωντας τους προς χαριν λεγοντας, οταν δε δεισωσιν, επι τους βελτιστους και φρονιμωτατους καταφευγοντας, τους δε τοιουτους εναλλαξ τοτε μεν χειρον, τοτε δε βελτιον πραξειν. αι μεν ουν φυσεις και δυναμεις των πολιτειων ουτως εχουσιν: ηγουμαι δε ταυτα μεν ετεροις πολυ πλειους λογους παρεξειν των νυν ειρημενων, εμοι δ' ουκετι περι απασων αυτων ειναι διαλεκτεον, αλλα περι μονης της των προγονων: ταυτην γαρ υπεσχομην επιδειξειν σπουδαιοτεραν και πλειονων αγαθων αιτιαν ουσαν της εν σπαρτηι καθεστηκυιας. εσται δ' ο λογος τοις μεν ηδεως αν ακουσασιν πολιτειαν χρηστην εμου διεξιοντος ουτ' οχληρος ουτ' ακαιρος, αλλα συμμετρος και προσηκων τοις εμπροσθεν [ειρημενοις], τοις δε μη χαιρουσιν τοις μετα πολλης σπουδης ειρημενοις, αλλα τοις εν ταις πανηγυρεσιν μαλιστα μεν λοιδορουμενοις, ην δ' αποσχωνται της μανιας ταυτης, εγκωμιαζουσιν η τα φαυλοτατα των οντων η τους παρανομωτατους των γεγενημενων, τουτοις δ' αυτον οιμαι δοξειν πολυ μακροτερον ειναι του δεοντος. εμοι δε των μεν τοιουτων ακροατων ουδεν πωποτ' εμελησεν, ουδε τοις αλλοις τοις ευ φρονουσιν, εκεινων δε των α τε προειπον προ απαντος του λογου μνημονευσοντων, τωι τε πληθει των λεγομενων ουκ επιτιμησοντων, ουδ' ην μυριων επων ηι το μηκος, αλλ' εφ' αυτοις ειναι νομιουντων τοσουτον αναγνωναι μερος και διελθειν οποσον αν αυτοι βουληθωσιν, παντων δε μαλιστα των ουδενος αν ηδιον ακουοντων η λογου διεξιοντος ανδρων αρετας και πολεως τροπον καλως οικουμενης, απερ ει μιμησασθαι τινες βουληθειεν και δυνηθειεν, αυτοι τ' αν εν μεγαληι δοξηι τον βιον διαγαγοιεν και τας πολεις τας αυτων ευδαιμονας ποιησαιεν. οιους μεν ουν ευξαιμην αν ειναι τους ακουσομενους των εμων, ειρηκα, δεδοικα δε μη τοιουτων γενομενων πολυ καταδεεστερον ειπω των πραγματων περι ων μελλω ποιεισθαι τους λογους. ομως δ' ουτως οπως αν οιος τ' ω, πειρασομαι διαλεχθηναι περι αυτων. του μεν ουν διαφεροντως των αλλων οικεισθαι την πολιν ημων κατ' εκεινον τον χρονον δικαιως αν επενεγκοιμεν την αιτιαν τοις βασιλευσασιν αυτης, περι ων ολιγωι προτερον διελεχθην. εκεινοι γαρ ησαν οι παιδευσαντες το πληθος εν αρετηι και δικαιοσυνηι και πολληι σωφροσυνηι, και διδαξαντες εξ ων διωικουν, απερ εγω φανειην αν υστερον ειρηκως η 'κεινοι πραξαντες, οτι πασα πολιτεια ψυχη πολεως εστι, τοσαυτην εχουσα δυναμιν οσην περ εν σωματι φρονησις: αυτη γαρ εστιν η βουλευομενη περι απαντων και τα μεν αγαθα διαφυλαττουσα, τας δε συμφορας διαφευγουσα, και παντων αιτια των ταις πολεσι συμβαινοντων. α μαθων ο δημος ουκ επελαθετο δια την μεταβολην, αλλα μαλλον τουτωι προσειχεν η τοις αλλοις οπως ληψεται τους ηγεμονας δημοκρατιας μεν επιθυμουντας, το δ' ηθος τοιουτον εχοντας οιον περ οι προτερον επιστατουντες αυτων, και μη λησουσι σφας αυτους κυριους απαντων των κοινων καταστησαντες, οις ουδεις αν ουδεν των ιδιων επιτρεψειεν, μηδε περιοψονται προς τα της πολεως προσιοντας τους ομολογουμενως οντας πονηρους, μηδ' ανεξονται την φωνην των τα μεν σωματα τα σφετερ' αυτων επονειδιστως διατιθεμενων, συμβουλευειν δε τοις αλλοις αξιουντων ον τροπον την πολιν διοικουντες σωφρονοιεν αν και βελτιον πραττοιεν, μηδε των α μεν παρα των πατερων παρελαβον εις αισχρας ηδονας ανηλωκοτων, εκ δε των κοινων ταις ιδιαις αποριαις βοηθειν ζητουντων, μηδε των προς χαριν μεν αει λεγειν γλιχομενων, εις πολλας δ' αηδιας και λυπας τους πειθομενους εμβαλλοντων, αλλα τους τε τοιουτους απαντας απειργειν απο του συμβουλευειν εκαστος οιησεται δειν, και προς τουτοις εκεινους τους τα μεν των αλλων κτηματα της πολεως ειναι φασκοντας, τα δε ταυτης ιδια κλεπτειν και διαρπαζειν τολμωντας, και φιλειν μεν τον δημον προσποιουμενους, υπο δε των αλλων απαντων αυτον μισεισθαι ποιουντας, και λογωι μεν δεδιοτας υπερ των ελληνων, εργωι δε λυμαινομενους και συκοφαντουντας και διατιθεντας αυτους ουτω προς ημας ωστε των πολεων τας εις πολεμον καθισταμενας ηδιον αν και θαττον ενιας εισδεξασθαι τους πολιορκουντας η την παρ' ημων βοηθειαν. απειποι δ' αν τις γραφων, ει πασας τας κακοηθειας και πονηριας εξαριθμειν επιχειρησειεν. ας εκεινοι μισησαντες και τους εχοντας αυτας εποιουντο συμβουλους και προστατας ου τους τυχοντας, αλλα τους βελτιστους και φρονιμωτατους και καλλιστα βεβιωκοτας, και τους αυτους τουτους στρατηγους ηιρουντο και πρεσβεις, ει που δεησειεν, επεμπον, και πασας τας ηγεμονιας τας της πολεως αυτοις παρεδιδοσαν, νομιζοντες τους επι του βηματος βουλομενους και δυναμενους τα βελτιστα συμβουλευειν, τουτους και καθ' αυτους γενομενους εν απασι τοις τοποις και περι απασας τας πραξεις την αυτην γνωμην εξειν: απερ αυτοις συνεβαινεν. δια γαρ το ταυτα γιγνωσκειν εν ολιγαις ημεραις εωρων τους τε νομους αναγεγραμμενους, ουχ ομοιους τοις νυν κειμενοις, ουδε τοσαυτης ταραχης και τοσουτων εναντιωσεων μεστους ωστε μηδεν' αν δυνηθηναι συνιδειν μητε τους χρησιμους μητε τους αχρηστους αυτων, αλλα πρωτον μεν ολιγους, ικανους δε τοις χρησθαι μελλουσιν και ραιδιους συνιδειν, επειτα δικαιους και συμφεροντας και σφισιν αυτοις ομολογουμενους, και μαλλον εσπουδασμενους τους περι των κοινων επιτηδευματων η τους περι των ιδιων συμβολαιων, οιους περ ειναι χρη παρα τοις καλως πολιτευομενοις. περι δε τους αυτους χρονους καθιστασαν επι τας αρχας τους προκριθεντας υπο των φυλετων και δημοτων, ου περιμαχητους αυτας ποιησαντες ουδ' επιθυμιας αξιας, αλλα πολυ μαλλον λειτουργιαις ομοιας ταις ενοχλουσαις μεν οις αν προσταχθωσιν, τιμην δε τινα περιτιθεισαις αυτοις: εδει γαρ τους αρχειν αιρεθεντας των τε κτηματων των ιδιων αμελειν και των λημματων των ειθισμενων διδοσθαι ταις αρχαις απεχεσθαι μηδεν ηττον η των ιερων, _α τις αν εν τοις νυν καθεστωσιν υπομεινειεν; _ και τους μεν ακριβεις περι ταυτας γιγνομενους μετριως επαινεθεντας εφ' ετεραν επιμελειαν ταττεσθαι τοιαυτην, τους δε και μικρον παραβαντας ταις εσχαταις αισχυναις και μεγισταις ζημιαις περιπιπτειν: ωστε μηδενα των πολιτων ωσπερ νυν διακεισθαι προς τας αρχας, αλλα μαλλον τοτε ταυτας φευγειν η νυν διωκειν. και παντας νομιζειν μηδεποτ' αν γενεσθαι δημοκρατιαν αληθεστεραν μηδε βεβαιοτεραν μηδε μαλλον τωι πληθει συμφερουσαν της των μεν τοιουτων πραγματειων ατελειαν τωι δημωι διδουσης, του δε τας αρχας καταστησαι και λαβειν δικην παρα των εξαμαρτοντων κυριον ποιουσης, απερ υπαρχει και των τυραννων τοις ευδαιμονεστατοις. σημειον δε μεγιστον οτι ταυτ' ηγαπων μαλλον ηγω λεγω: φαινεται γαρ ο δημος ταις μεν αλλαις πολιτειαις ταις ουκ αρεσκουσαις μαχομενος και καταλυων και τους προεστωτας αυτων αποκτεινων, ταυτηι δε χρωμενος ουκ ελαττω χιλιων ετων, αλλ' εμμεινας, αφ' ουπερ ελαβεν, μεχρι της σολωνος μεν ηλικιας, πεισιστρατου δε δυναστειας, ος δημαγωγος γενομενος και πολλα την πολιν λυμηναμενος και τους βελτιστους των πολιτων ως ολιγαρχικους οντας εκβαλων, τελευτων τον τε δημον κατελυσεν και τυραννον αυτον κατεστησεν. ταχ' ουν αν τινες ατοπον ειναι με φησειαν, _ ουδεν γαρ κωλυει διαλαβειν τον λογον, _οτι τολμω λεγειν ως ακριβως ειδως περι πραγματων, οις ου παρην πραττομενοις. εγω δ' ουδεν τουτων αλογον οιμαι ποιειν. ει μεν γαρ μονος επιστευον τοις τε λεγομενοις περι των παλαιων και τοις γραμμασι τοις εξ εκεινου του χρονου παραδεδομενοις ημιν, εικοτως αν επιτιμωιμην: νυν δε πολλοι και νουν εχοντες ταυτον εμοι φανειεν αν πεπονθοτες. χωρις δε τουτων, ει κατασταιην εις ελεγχον και λογον, δυνηθειην αν επιδειξαι παντας ανθρωπους πλειους επιστημας εχοντας δια της ακοης η της οψεως, και μειζους πραξεις και καλλιους ειδοτας ας παρ' ετερων ακηκοασιν η 'κεινας αις αυτοι παραγεγενημενοι τυγχανουσιν. αλλα γαρ ουτ' αμελειν καλως εχει των τοιουτων επιληψεων, _τυχον γαρ μηδενος αντειποντος λυμηναιντ' αν την αληθειαν, _ουτ' αυ πολυν χρονον αντιλεγοντα διατριβειν εν αυταις, αλλ' οσον υποδειξαντα μονον τοις αλλοις, εξ ων ληρουντας αν αυτους επιδειξαιμεν, παλιν επανελθοντα περαινειν και λεγειν οθεν απελιπον: οπερ εγω ποιησω. το μεν ουν συνταγμα της τοτε πολιτειας και τον χρονον οσον αυτηι χρωμενοι διετελεσαν, εξαρκουντως δεδηλωκαμεν: λοιπον δ' ημιν τας πραξεις τας εκ του καλως πολιτευεσθαι γεγενημενας διελθειν. εκ τουτων γαρ ετι μαλλον εσται καταμαθειν οτι και την πολιτειαν ειχον ημων οι προγονοι βελτιω των αλλων και σωφρονεστεραν, και προσταταις και συμβουλοις εχρωντο τοιουτοις οιοις χρη τους ευ φρονουντας. ου μην ουδε ταυτα μοι προτερον λεκτεον εστιν, πριν αν μικρα προειπω περι αυτων. ην γαρ υπεριδων τας επιτιμησεις τας των ουδεν αλλο ποιειν η τουτο δυναμενων εφεξης διηγωμαι περι τε των αλλων των πεπραγμενων και των επιτηδευματων των περι τον πολεμον, οις οι προγονοι χρωμενοι των τε βαρβαρων περιεγενοντο και παρα τοις ελλησιν ευδοκιμησαν, ουκ εστιν οπως ου φησουσιν τινες με διεξιεναι τους νομους, ους λυκουργος μεν εθηκεν, σπαρτιαται δ' αυτοις χρωμενοι τυγχανουσιν. εγω δ' ομολογω μεν ερειν πολλα των εκει καθεστωτων, ουχ ως λυκουργου τι τουτων ευροντος η διανοηθεντος, αλλ' ως μιμησαμενου την διοικησιν ως δυνατον αριστα την των προγονων των ημετερων, και την τε δημοκρατιαν καταστησαντος παρ' αυτοις την αριστοκρατιαι μεμιγμενην, ηπερ ην παρ' ημιν, και τας αρχας ου κληρωτας, αλλ' αιρετας ποιησαντος, και την των γεροντων αιρεσιν των επιστατουντων απασι τοις πραγμασιν μετα τοσαυτης σπουδης ποιεισθαι νομοθετησαντος, μεθ' οσης περ φασι και τους ημετερους περι των εις αρειον παγον αναβησεσθαι μελλοντων, ετι δε και την δυναμιν αυτοις περιθεντος την αυτην ηνπερ ηιδει και την βουλην εχουσαν την παρ' ημιν. οτι μεν ουν τον αυτον τροπον τακει καθεστηκεν ωσπερ ειχεν το παλαιον και τα παρ' ημιν, παρα πολλων εσται πυθεσθαι τοις ειδεναι βουλομενοις: ως δε και την εμπειριαν την περι τον πολεμον ου προτερον ησκησαν ουδ' αμεινον εχρησαντο σπαρτιαται των ημετερων, εκ των αγωνων και των πολεμων των ομολογουμενων γενεσθαι κατ' εκεινον τον χρονον ουτως οιμαι σαφως επιδειξειν ωστε μητε τους ανοητως λακωνιζοντας αντειπειν δυνησεσθαι τοις ρηθεισιν μητε τους θαμετερ' αμα τε θαυμαζοντας και βασκαινοντας και μιμεισθαι γλιχομενους. ποιησομαι δε την αρχην των λεχθησομενων ακουσαι μεν ισως τισιν αηδη, ρηθηναι δ' ουκ ασυμφορον. ει γαρ τις φαιη τω πολεε τουτω πλειστων αγαθων αιτιας γεγενησθαι τοις ελλησι και μεγιστων κακων μετα την ξερξου στρατειαν, ουκ εστιν οπως ουκ αληθη δοξειεν αν λεγειν τοις ειδοσιν τι περι των τοτε γεγενημενων. ηγωνισαντο τε γαρ ως δυνατον αριστα προς την εκεινου δυναμιν, ταυτα τε πραξασαι, προσηκον αυταις και περι των εχομενων βουλευσασθαι καλως, εις τουτ' ηλθον ουκ ανοιας, αλλα μανιας, ωστε προς μεν τον επιστρατευσαντα και βουληθεντα τω μεν πολεε τουτω πανταπασιν ανελειν, τους δ' αλλους ελληνας καταδουλωσασθαι, προς μεν τον τοιουτον, κρατησασαι ραιδιως αν αυτου και κατα γην και κατα θαλατταν, ειρηνην εις απαντα συνεγραψαντο τον χρονον ωσπερ προς ευεργετην γεγενημενον, φθονησασαι δε ταις αρεταις ταις αυτων, εις πολεμον καταστασαι προς αλληλας και φιλονικιαν, ου προτερον επαυσαντο σφας τ' αυτας απολλυουσαι και τους αλλους ελληνας πριν κυριον εποιησαν τον κοινον εχθρον την τε πολιν την ημετεραν εις τους εσχατους καταστησαι κινδυνους δια της δυναμεως της λακεδαιμονιων, και παλιν την εκεινων δια της πολεως της ημετερας. και τοσουτον απολειφθεντες της του βαρβαρου φρονησεως, ουτ' εν εκεινοις τοις χρονοις ηλγησαν αξιως ων επαθον ουδ' ως προσηκεν αυτους, ουτε νυν αι μεγισται των ελληνιδων πολεων αισχυνονται διακολακευομεναι προς τον εκεινου πλουτον, αλλ' η μεν αργειων και θηβαιων αιγυπτον αυτωι συγκατεπολεμησεν, ιν' ως μεγιστην εχων δυναμιν επιβουλευηι τοις ελλησιν, ημεις δε και σπαρτιαται συμμαχιας ημιν υπαρχουσης αλλοτριωτερον εχομεν προς ημας αυτους η προς ους εκατεροι πολεμουντες τυγχανομεν. σημειον δ' ου μικρον: κοινηι μεν γαρ ουδε περι ενος πραγματος βουλευομεθα, χωρις δ' εκατεροι πρεσβεις πεμπομεν ως εκεινον, ελπιζοντες, οποτεροις αν οικειοτερον διατεθηι, τουτους κυριους γενησεσθαι της εν τοις ελλησι πλεονεξιας, κακως ειδοτες ως τους μεν θεραπευοντας αυτον υβριζειν ειθισται, προς δε τους αντιταττομενους και καταφρονουντας της εκεινου δυναμεως εκ παντος τροπου διαλυεσθαι πειραται τας διαφορας. ταυτα δε διηλθον ουκ αγνοων οτι λεγειν τινες τολμησουσιν ως εξω της υποθεσεως τοις λογοις τουτοις εχρησαμην. εγω δ' ουδεποτ' αν οιμαι τοις προειρημενοις οικειοτερους λογους ρηθηναι τουτων, ουδ' εξ ων αν τις σαφεστερον επιδειξειεν τους προγονους ημων φρονιμωτερους οντας περι τα μεγιστα των την τε πολιν την ημετεραν και την σπαρτιατων μετα τον πολεμον τον προς ξερξην διοικησαντων. αυται μεν γαρ αν φανειεν εν εκεινοις τε τοις χρονοις προς μεν τους βαρβαρους ειρηνην ποιησαμεναι σφας αυτας και τας αλλας πολεις απολλυουσαι, νυν τε των μεν ελληνων αρχειν αξιουσαι, προς δε τον βασιλεα πρεσβεις πεμπουσαι περι φιλιας και συμμαχιας. οι δε τοτε την πολιν οικουντες ουδεν τουτων επραττον, αλλα παν τουναντιον: των μεν γαρ ελληνιδων πολεων ουτως αυτοις απεχεσθαι σφοδρα δεδογμενον ην, ωσπερ τοις ευσεβεστατοις των εν τοις ιεροις ανακειμενων, των δε πολεμων υπελαμβανον αναγκαιοτατον μεν ειναι και δικαιοτατον τον μετα παντων ανθρωπων προς την αγριοτητα των θηριων γιγνομενον, ετερον δε τον μετα των ελληνων προς τους βαρβαρους τους και φυσει πολεμιους οντας και παντα τον χρονον επιβουλευοντας ημιν. τουτον δ' ειρηκα τον λογον ουκ αυτος ευρων, αλλ' εκ των εκεινοις πεπραγμενων συλλογισαμενος ορωντες γαρ τας μεν αλλας πολεις εν πολλοις κακοις και πολεμοις και ταραχαις ουσας, την δ' αυτων μονην καλως διοικουμενην, ουχ ηγησαντο δειν τους αμεινον των αλλων φρονουντας και πραττοντας αμελειν, ουδε περιοραν τας της αυτης συγγενειας μετεχουσας απολλυμενας, αλλα σκεπτεον ειναι και πρακτεον οπως απασας απαλλαξουσι των κακων των παροντων. ταυτα δε διανοηθεντες των μεν ηττον νοσουσων πρεσβειαις και λογοις εξαιρειν επειρωντο τας διαφορας, εις δε τας μαλλον στασιαζουσας εξεπεμπον των πολιτων τους μεγιστην παρ' αυτοις δοξαν εχοντας, οι περι τε των παροντων πραγματων αυταις συνεβουλευον, και συγγιγνομενοι τοις τε μη δυναμενοις εν ταις αυτων ζην και τοις χειρον γεγονοσιν ων οι νομοι προσταττουσιν, οιπερ ως επι το πολυ λυμαινονται τας πολεις, επειθον μεθ' αυτων στρατευεσθαι και βιον ζητειν βελτιω του παροντος. πολλων δε γιγνομενων των ταυτα βουλομενων και πειθομενων, στρατοπεδα συνισταντες εξ αυτων, τους τε τας νησους κατεχοντας των βαρβαρων και τους εφ' εκατερας της ηπειρου την παραλιαν κατοικουντας καταστρεφομενοι και παντας εκβαλοντες, τους μαλιστα βιου δεομενους των ελληνων κατωικιζον. και ταυτα πραττοντες και τοις αλλοις υποδεικνυοντες διετελουν, εως ηκουσαν σπαρτιατας τας πολεις τας εν πελοποννησωι κατοικουσας, ωσπερ ειπον, υφ' αυτοις πεποιημενους: μετα δε ταυτα τοις ιδιοις ηναγκαζοντο προσεχειν τον νουν. τι ουν εστιν το συμβεβηκος αγαθον εκ του πολεμου του περι τας αποικιας και <της> πραγματειας; τουτο γαρ οιμαι μαλιστα ποθειν ακουσαι τους πολλους. τοις μεν ελλησιν ευπορωτεροις γενεσθαι τα περι τον βιον και μαλλον ομονοειν τοσουτων το πληθος και τοιουτων ανθρωπων απαλλαγεισιν, τοις δε βαρβαροις εκπιπτειν εκ της αυτων και φρονειν ελαττον η προτερον, τοις δ' αιτιοις τουτων γεγενημενοις ευδοκιμειν και δοκειν διπλασιαν πεποιηκεναι την ελλαδα της εξ αρχης συστασης. μειζον μεν ουν ευεργετημα τουτου και κοινοτερον τοις ελλησι γεγενημενον παρα των προγονων των ημετερων ουκ αν δυναιμην εξευρειν: οικειοτερον δε τηι περι τον πολεμον επιμελειαι και δοξης ουκ ελαττονος αξιον και πασι φανερωτερον ισως εξομεν ειπειν. τις γαρ ουκ οιδεν η τις ουκ ακηκοεν των τραγωιδοδιδασκαλων διονυσιοις τας αδραστωι γενομενας εν θηβαις συμφορας, οτι καταγειν βουληθεις τον οιδιπου μεν υιον, αυτου δε κηδεστην, παμπληθεις μεν αργειων απωλεσεν, απαντας δε τους λοχαγους επειδεν διαφθαρεντας, αυτος δ' επονειδιστως σωθεις, επειδη σπονδων ουχ οιος τ' ην τυχειν ουδ' ανελεσθαι τους τετελευτηκοτας, ικετης γενομενος της πολεως ετι θησεως αυτην διοικουντος εδειτο μη περιιδειν τοιουτους ανδρας αταφους γενομενους μηδε παλαιον εθος και πατριον νομον καταλυομενον, ωι παντες ανθρωποι χρωμενοι διατελουσιν ουχ ως υπ' ανθρωπινης κειμενωι φυσεως, αλλ' ως υπο δαιμονιας προστεταγμενωι δυναμεως. ων ακουσας ουδενα χρονον επισχων ο δημος επεμψεν πρεσβειαν εις θηβας, περι τε της αναιρεσεως συμβουλευσοντας αυτοις οσιωτερον βουλευσασθαι και την αποκρισιν νομιμωτεραν ποιησασθαι της προτερον γενομενης, κακειν' υποδειξοντας, ως η πολις αυτοις ουκ επιτρεψει παραβαινουσι τον νομον τον κοινον απαντων των ελληνων. ων ακουσαντες οι κυριοι τοτ' οντες θηβων ουχ ομοιως εγνωσαν ουτε ταις δοξαις αις εχουσιν τινες περι αυτων, ουθ' οις εβουλευσαντο προτερον, αλλα μετριως περι αυτων τε διαλεχθεντες και των επιστρατευσαντων κατηγορησαντες εδοσαν τηι πολει την αναιρεσιν. και μηδεις οιεσθω μ' αγνοειν, οτι ταναντια τυγχανω λεγων οις εν τωι πανηγυρικωι λογωι φανειην αν περι των αυτων τουτων γεγραφως: αλλα γαρ ουδενα νομιζω των ταυτα συνιδειν αν δυνηθεντων τοσαυτης αμαθιας ειναι και φθονου μεστον, οστις ουκ αν επαινεσειε με και σωφρονειν ηγησαιτο τοτε μεν εκεινως, νυν δ' ουτω διαλεχθεντα περι αυτων. περι μεν ουν τουτων οιδ' οτι καλως γεγραφα και συμφεροντως: οσον δ' η πολις ημων διεφερε τα περι τον πολεμον κατ' εκεινον τον χρονον, _τουτο γαρ αποδειξαι βουλομενος διηλθον τα γενομενα θηβησιν, _ ηγουμαι την πραξιν εκεινην απασι σαφως δηλουν την τον μεν βασιλεα των αργειων αναγκασασαν ικετην γενεσθαι της πολεως της ημετερας, τους δε κυριους οντας θηβων ουτω διαθεισαν ωσθ' ελεσθαι μαλλον αυτους εμμειναι τοις λογοις τοις υπο της πολεως πεμφθεισιν η τοις νομοις τοις υπο του δαιμονιου κατασταθεισιν: ων ουδεν αν οια τ' εγενετο διοικησαι κατα τροπον η πολις ημων, ει μη και τηι δοξηι και τηι δυναμει πολυ διηνεγκε των αλλων. εχων δε πολλας και καλας πραξεις περι των προγονων ειπειν, σκοπουμαι τινα τροπον διαλεχθω περι αυτων. μελει γαρ μοι τουτων μαλλον η των αλλων: τυγχανω γαρ ων περι την υποθεσιν, ην εποιησαμην τελευταιαν, εν ηι προειπον ως επιδειξω τους προγονους ημων εν τοις πολεμοις και ταις μαχαις πλεον διενεγκοντας σπαρτιατων η τοις αλλοις απασιν. εσται δ' ο λογος παραδοξος μεν τοις πολλοις, ομοιως δ' αληθης τοις αλλοις. αρτι μεν ουν ηπορουν ποτερων διεξιω προτερον τους κινδυνους και τας μαχας, τας σπαρτιατων η τας των ημετερων: νυν δε προαιρουμαι λεγειν τας εκεινων, ιν' εν ταις καλλιοσιν και δικαιοτεραις καταλυω τον λογον τον περι τουτων. επειδη γαρ δωριεων οι στρατευσαντες εις πελοποννησον τριχα διειλοντο τας τε πολεις και τας χωρας <ας> αφειλοντο τους δικαιως κεκτημενους, οι μεν αργος λαχοντες και μεσσηνην παραπλησιως διωικουν τα σφετερ' αυτων τοις αλλοις ελλησιν, το δε τριτον μερος αυτων, ους καλουμεν νυν λακεδαιμονιους, στασιασαι μεν φασιν αυτους οι τακεινων ακριβουντες ως ουδενας αλλους των ελληνων, περιγενομενους δε τους μειζον του πληθους φρονουντας ουδεν των αυτων βουλευσασθαι περι των συμβεβηκοτων τοις τοιαυτα διαπεπραγμενοις: τους μεν γαρ αλλους συνοικους εχειν εν τηι πολει τους στασιασαντας και κοινωνους απαντων πλην των αρχων και των τιμων: ους ουκ ευ φρονειν ηγεισθαι σπαρτιατων τους νουν εχοντας, ει νομιζουσιν ασφαλως πολιτευεσθαι μετα τουτων οικουντες περι ους τα μεγιστα τυγχανουσιν εξημαρτηκοτες: αυτους δ' ουδεν τουτων ποιειν, αλλα παρα σφισιν μεν αυτοις ισονομιαν καταστησαι και δημοκρατιαν τοιαυτην οιαν περ χρη τους μελλοντας απαντα τον χρονον ομονοησειν, τον δε δημον περιοικους ποιησασθαι, καταδουλωσαμενους αυτων τας ψυχας ουδεν ηττον η τας των οικετων: ταυτα δε πραξαντας της χωρας, ης προσηκεν ισον εχειν εκαστον, αυτους μεν λαβειν ολιγους οντας ου μονον την αριστην, αλλα και τοσαυτην οσην ουδενες των ελληνων εχουσιν, τωι δε πληθει τηλικουτον απονειμαι μερος της χειριστης ωστ' επιπονως εργαζομενους μολις εχειν τα καθ' ημεραν: μετα δε ταυτα διελοντας το πληθος αυτων ως οιον τ' ην εις ελαχιστους εις τοπους κατοικισαι μικρους και πολλους, ονομασι μεν προσαγορευομενους ως πολεις οικουντας, την δε δυναμιν εχοντας ελαττω των δημων των παρ' ημιν: απαντων δ' αποστερησαντας αυτους ων προσηκει μετεχειν τους ελευθερους. τους πλειστους επιθειναι των κινδυνων αυτοις: εν τε γαρ ταις στρατειαις αις ηγειται βασιλευς, κατ' ανδρα συμπαραταττεσθαι σφισιν αυτοις, ενιους δε και της πρωτης ταττειν, αν τε που δεησαν αυτους εκπεμψαι βοηθειαν φοβηθωσιν η τους πονους η τους κινδυνους η το πληθος του χρονου, τουτους αποστελλειν προκινδυνευσοντας των αλλων. και τι δει μακρολογειν απασας διεξιοντα τας υβρεις τας περι το πληθος γιγνομενας, αλλα μη το μεγιστον ειποντα των κακων απαλλαγηναι των αλλων; των γαρ ουτω μεν εξ αρχης δεινα πεπονθοτων, εν δε τοις παρουσι καιροις χρησιμων οντων, εξεστι τοις εφοροις ακριτους αποκτειναι τοσουτους οποσους αν βουληθωσιν: α τοις αλλοις ελλησιν ουδε τους πονηροτατους των οικετων οσιον εστι μιαιφονειν. τουτου δ' ενεκα περι της οικειοτητος και των ημαρτημενων εις αυτους δια πλειονων διηλθον, ιν' ερωμαι τους αποδεχομενους απασας τας σπαρτιατων πραξεις, ει και ταυτας αποδεχονται, και τας μαχας ευσεβεις ειναι νομιζουσιν και καλας τας προς τουτους γεγενημενας. εγω μεν γαρ ηγουμαι μεγαλας μεν αυτας γεγενησθαι και δεινας και πολλων αιτιας τοις μεν ηττηθεισιν κακων, τοις δε κατορθωσασι λημματων, ωνπερ ενεκα πολεμουντες απαντα τον χρονον διατελουσιν, ου μην οσιας ουδε καλας ουδε πρεπουσας τοις αρετης αντιποιουμενοις, μη της επι των τεχνων ονομαζομενης και πολλων αλλων, αλλα της τοις καλοις καγαθοις των ανδρων εν ταις ψυχαις μετ' ευσεβειας και δικαιοσυνης εγγιγνομενης, περι ης απας ο λογος εστιν. ης ολιγωρουντες τινες εγκωμιαζουσι τους πλειω των αλλων ημαρτηκοτας, και ουκ αισθανονται τας διανοιας επιδεικνυντες τας σφετερας αυτων οτι κακεινους αν επαινεσειαν τους πλειω μεν κεκτημενους των ικανων, αποκτειναι δ' αν τολμησοντας τους αδελφους τους αυτων και τους εταιρους και τους κοινωνους ωστε και τακεινων λαβειν: ομοια γαρ τα τοιαυτα των εργων εστιν τοις υπο σπαρτιατων πεπραγμενοις, α τους απο δεχομενους αναγκαιον εστιν και περι των ειρημενων αρτι την αυτην εχειν γνωμην. θαυμαζω δ' ει τινες τας μαχας και τας νικας τας παρα το δικαιον γιγνομενας μη νομιζουσιν αισχιους ειναι και πλειονων ονειδων μεστας η τας ηττας τας ανευ κακιας συμβαινουσας, και ταυτ' ειδοτες οτι μεγαλαι δυναμεις, πονηραι δε, πολλακις γιγνονται κρειττους ανδρων σπουδαιων και κινδυνευειν υπερ της πατριδος αιρουμενων. ους πολυ αν δικαιοτερον επαινοιμεν η τους περι των αλλοτριων ετοιμως αποθνησκειν εθελοντας και τοις ξενικοις στρατευμασιν ομοιους οντας: ταυτα μεν γαρ εστιν εργα πονηρων ανθρωπων, το δε τους χρηστους ενιοτε χειρον αγωνιζεσθαι των αδικειν βουλομενων θεων αν τις αμελειαν ειναι φησειεν. εχοιμι δ' αν τωι λογωι τουτωι χρησασθαι και περι της συμφορας της σπαρτιαταις εν θερμοπυλαις γενομενης, ην απαντες οσοι περ ακηκοασιν επαινουσι και θαυμαζουσι μαλλον η τας μαχας και τας νικας τας κρατησασας μεν των εναντιων, προς ους δ' ουκ εχρην γεγενημενας: ας ευλογειν τινες τολμωσι, κακως ειδοτες ως ουδεν ουθ' οσιον ουτε καλον εστιν των μη μετα δικαιοσυνης και λεγομενων και πραττομενων. ων σπαρτιαταις μεν ουδεν πωποτ' εμελησεν: βλεπουσι γαρ εις ουδεν αλλο πλην οπως ως πλειστα των αλλοτριων κατασχησουσιν. οι δ' ημετεροι περι ουδεν ουτω των οντων εσπουδαζον ως το παρα τοις ελλησιν ευδοκιμειν: ηγουντο γαρ ουδεμιαν αν γενεσθαι κρισιν ουτ' αληθεστεραν ουτε δικαιοτεραν της υπο παντος του γενους γνωσθεισης. δηλοι δ' ησαν ουτως εχοντες εν τε τοις αλλοις οις διωικουν την πολιν και τοις μεγιστοις των πραγματων. τριων γαρ πολεμων γενομενων ανευ του τρωικου τοις ελλησι προς τους βαρβαρους, εν απασι τουτοις πρωτευουσαν αυτην παρεσχον. ων εις μεν ην ο προς ξερξην, εν ωι πλεον διηνεγκαν λακεδαιμονιων εν απασι τοις κινδυνοις η 'κεινοι των αλλων, δευτερος δ' ο περι την κτισιν των αποικιων, εις ον δωριεων μεν ουδεις ηλθεν ημιν συμπολεμησων, η δε πολις ημων ηγεμων καταστασα των ουκ ευπορουντων και των αλλων των βουλομενων τοσουτον τα πραγματα μετεστησεν ωστ' ειθισμενων των βαρβαρων τον αλλον χρονον τας μεγιστας πολεις των ελληνιδων καταλαμβανειν εποιησε τους ελληνας, α προτερον επασχον, ταυτα δυνασθαι ποιειν. περι μεν ουν τοιν δυοιν πολεμοιν εν τοις εμπροσθεν ικανως ειρηκαμεν, περι δε του τριτου ποιησομαι τους λογους, ος εγενετο των μεν ελληνιδων πολεων αρτι κατωικισμενων, της δ' ημετερας ετι βασιλευομενης. εφ' ων και πολεμοι πλειστοι και κινδυνοι μεγιστοι συνεπεσον, ους απαντας μεν ουθ' ευρειν ουτ' ειπειν αν δυνηθειην, παραλιπων δε τον πλειστον οχλον των εν εκεινωι μεν τωι χρονωι πραχθεντων, ρηθηναι δε νυν ου κατεπειγοντων, ως αν δυνωμαι συντομωτατα πειρασομαι δηλωσαι τους τ' επιστρατευσαντας τηι πολει και τας μαχας τας αξιας μνημονευθηναι και ρηθηναι και τους ηγεμονας αυτων, ετι δε τας προφασεις ας ελεγον, και την δυναμιν των γενων των συνακολουθησαντων αυτοις: ικανα γαρ εσται ταυτ' ειπειν προς οις περι των εναντιων ειρηκαμεν. θραικες μεν γαρ μετ' ευμολπου του ποσειδωνος εισεβαλον εις την χωραν ημων, ος ημφισβητησεν ερεχθει της πολεως, φασκων ποσειδω προτερον αθηνας καταλαβειν αυτην. σκυθαι δε μετ' αμαζονων των εξ αρεως γενομενων, αι την στρατειαν εφ' ιππολυτην εποιησαντο την τους τε νομους παραβασαν τους παρ' αυταις κειμενους, ερασθεισαν τε θησεως και συνακολουθησασαν εκειθεν και συνοικησασαν αυτωι. πελοποννησιοι δε μετ' ευρυσθεως, ος ηρακλει μεν ουκ εδωκε δικην ων ημαρτανεν εις αυτον, στρατευσας δ' επι τους ημετερους προγονους ως εκληψομενος βιαι τους εκεινου παιδας, _παρ' ημιν γαρ ησαν καταπεφευγοτες, _επαθεν α προσηκεν αυτον: τοσουτου γαρ εδεησεν κυριος γενεσθαι των ικετων ωσθ' ηττηθεις μαχηι και ζωγρηθεις υπο των ημετερων, αυτος ικετης γενομενος τουτων ους εξαιτων ηλθεν, τον βιον ετελευτησεν. μετα δε τουτον οι πεμφθεντες υπο δαρειου την ελλαδα πορθησοντες, αποβαντες εις μαραθωνα, πλειοσιν κακοις και μειζοσι συμφοραις περιπεσοντες ων ηλπισαν την πολιν ημων ποιησειν, ωιχοντο φευγοντες εξ απασης της ελλαδος. τουτους δ' απαντας ους διηλθον, ου μετ' αλληλων εισβαλοντας ουδε κατα τους αυτους χρονους, αλλ' ως οι τε καιροι και το συμφερον εκαστοις και το βουλεσθαι συνεπιπτε, μαχηι νικησαντες και της υβρεως παυσαντες ουκ εξεστησαν αυτων, τηλικαυτα διαπραξαμενοι το μεγεθος, ουδ' επαθον ταυτον τοις δια μεν το καλως και φρονιμως βουλευσασθαι και πλουτους μεγαλους και δοξας καλας κτησαμενοις, δια δε τας υπερβολας τας τουτων υπερηφανοις γενομενοις και την φρονησιν διαφθαρεισιν και κατενεχθεισιν εις χειρω πραγματα και ταπεινοτερα των προτερον αυτοις υπαρχοντων, αλλα παντα τα τοιαυτα διαφυγοντες ενεμειναν τοις ηθεσιν οις ειχον δια το πολιτευεσθαι καλως, μειζον φρονουντες επι τηι της ψυχης εξει και ταις διανοιαις ταις αυτων η ταις μαχαις ταις γεγενημεναις, και μαλλον υπο των αλλων θαυμαζομενοι δια την καρτεριαν ταυτην και σωφροσυνην η δια την ανδρειαν την εν τοις κινδυνοις αυτοις παραγενομενην: εωρων γαρ παντες την μεν ευψυχιαν την πολεμικην πολλους εχοντας και των ταις κακουργιαις υπερβαλλοντων, της δε χρησιμης επι πασι και παντας δυναμενης ωφελειν ου κοινωνουντας τους πονηρους, αλλα μονοις εγγιγνομενην τοις καλως γεγονοσιν και τεθραμμενοις και πεπαιδευμενοις, απερ προσην τοις τοτε την πολιν διοικουσιν και των ειρημενων αγαθων απαντων αιτιοις καταστασιν. τους μεν ουν αλλους ορω περι τα μεγιστα των εργων και μαλιστα μνημονευθησομενα τους λογους καταλυοντας, εγω δε σωφρονειν μεν νομιζω τους ταυτα γιγνωσκοντας και πραττοντας, ου μην συμβαινει μοι ταυτον ποιειν εκεινοις, αλλ' ετι λεγειν αναγκαζομαι. την δ' αιτιαν δι' ην, ολιγον υστερον ερω, μικρα πανυ προδιαλεχθεις. επηνωρθουν μεν γαρ τον λογον τον μεχρι των αναγνωσθεντων γεγραμμενον μετα μειρακιων τριων η τετταρων των ειθισμενων μοι συνδιατριβειν: επειδη δε διεξιουσιν ημιν εδοκει καλως εχειν και προσδεισθαι τελευτης μονον, εδοξε μοι μεταπεμψασθαι τινα των εμοι μεν πεπλησιακοτων, εν ολιγαρχιαι δε πεπολιτευμενων, προηιρημενων δε λακεδαιμονιους επαινειν, ιν' ει τι παρελαθεν ημας ψευδος ειρημενον, εκεινος κατιδων δηλωσειεν ημιν. ελθων δ' ο κληθεις και διαναγνους τον λογον, _τα γαρ μεταξυ τι δει λεγοντα διατριβειν; _εδυσχερανε μεν επ' ουδενι των γεγραμμενων, επηινεσεν δ' ως δυνατον μαλιστα, και διελεχθη περι εκαστου των μερων παραπλησιως οις ημεις εγιγνωσκομεν: ου μην αλλα φανερος ην ουχ ηδεως εχων επι τοις περι λακεδαιμονιων ειρημενοις εδηλωσεν δε δια ταχεων: ετολμησε γαρ ειπειν ως ει και μηδεν αλλο πεποιηκασι τους ελληνας αγαθον, αλλ' ουν <δι'> εκεινο γε δικαιως αν αυτοις απαντες χαριν εχοιεν οτι τα καλλιστα των επιτηδευματων ευροντες αυτοι τε χρωνται και τοις αλλοις κατεδειξαν. τουτο δε ρηθεν ουτω βραχυ και μικρον αιτιον εγενετο του μητε καταλυσαι με τον λογον εφ' ων εβουληθην, υπολαβειν θ' ως αισχρον ποιησω και δεινον, ει παρων περιοψομαι τινα των εμοι πεπλησιακοτων πονηροις λογοις χρωμενον. ταυτα δε διανοηθεις ηρομην αυτον ει μηδεν φροντιζει των παροντων, μηδ' αισχυνεται λογον ειρηκως ασεβη και ψευδη και πολλων εναντιωσεων μεστον. «γνωσει δ' ως εστιν τοιουτος, ην ερωτησηις τινας των ευ φρονουντων, ποια των επιτηδευματων καλλιστα νομιζουσιν ειναι, και μετα ταυτα ποσος χρονος εστιν εξ ου σπαρτιαται τυγχανουσιν εν πελοποννησωι κατοικουντες. ουδεις γαρ οστις ου των μεν επιτηδευματων προκρινει την ευσεβειαν την περι τους θεους και την δικαιοσυνην την περι τους ανθρωπους και την φρονησιν την περι τας αλλας πραξεις, σπαρτιατας δ' ενταυθα κατοικειν ου πλειω φησουσιν ετων επτακοσιων. τουτων δ' ουτως εχοντων ει μεν τυγχανεις αληθη λεγων, τουτους φασκων ευρετας γεγενησθαι των καλλιστων επιτηδευματων, αναγκαιον εστι τους πολλαις γενεαις προτερον γεγονοτας πριν σπαρτιατας ενταυθα κατοικησαι, μη μετεχειν αυτων, μητε τους επι τροιαν στρατευσαμενους μητε τους περι ηρακλεα και θησεα γεγονοτας μητε μινω τον διος μητε ραδαμανθυν μητ' αιακον μητε των αλλων μηδενα των υμνουμενων επι ταις αρεταις ταυταις, αλλα ψευδη την δοξαν ταυτην απαντας εχειν: ει δε συ μεν φλυαρων τυγχανεις, προσηκει δε τους απο θεων γεγονοτας και χρησθαι ταυταις μαλλον των αλλων και καταδειξαι τοις επιγιγνομενοις, ουκ εστιν οπως ου μαινεσθαι δοξεις απασι τοις ακουσασιν, ουτως εικηι και παρανομως ους αν τυχηις επαινων. »επειτ' ει μεν ευλογεις αυτους μηδεν ακηκοως των εμων, εληρεις μεν αν, ου μην εναντια γε λεγων εφαινου σαυτωι: νυν δ' επηινεκοτι σοι τον εμον λογον, τον επιδεικνυντα πολλα και δεινα λακεδαιμονιους περι τε τους συγγενεις τους αυτων και περι τους αλλους ελληνας διαπεπραγμενους, πως οιον τ' ην ετι σοι λεγειν τους ενοχους οντας τουτοις ως των καλλιστων επιτηδευματων ηγεμονες γεγονασιν; προς δε τουτοις κακεινο σε λεληθεν, οτι τα παραλελειμμενα των επιτηδευματων και των τεχνων και των αλλων απαντων ουχ οι τυχοντες ευρισκουσιν, αλλ' οι τας τε φυσεις διαφεροντες και μαθειν πλειστα των προτερον ευρημενων δυνηθεντες και προσ εχειν τον νουν τωι ζητειν μαλλον των αλλων εθελησαντες. ων λακεδαιμονιοι πλεον απεχουσι των βαρβαρων: οι μεν γαρ αν φανειεν πολλων ευρηματων και μαθηται και διδασκαλοι γεγονοτες, ουτοι δε τοσουτον απολελειμμενοι της κοινης παιδειας και φιλοσοφιας εισιν ωστ' ουδε γραμματα μανθανουσιν, α τηλικαυτην εχει δυναμιν ωστε τους επισταμενους και χρωμενους αυτοις μη μονον εμπειρους γιγνεσθαι των επι της ηλικιας της αυτων πραχθεντων, αλλα και των πωποτε γενομενων. αλλ' ομως συ και τους των τοιουτων αμαθεις οντας ετολμησας ειπειν ως ευρεται των καλλιστων επιτηδευματων γεγονασιν, και ταυτ' ειδως οτι τους παιδας τους αυτων εθιζουσιν περι τοιαυτας πραγματειας διατριβειν, εξ ων ελπιζουσιν αυτους ουκ ευεργετας γενησεσθαι των αλλων, αλλα κακως ποιειν μαλιστα δυνησεσθαι τους ελληνας. ας πασας μεν διεξιων πολυν οχλον εμαυτωι τ' αν παρασχοιμι και τοις ακουουσιν, μιαν δε μονον ειπων ην αγαπωσι και περι ην μαλιστα σπουδαζουσιν, οιμαι δηλωσειν απαντα τον τροπον αυτων. εκεινοι γαρ καθ' εκαστην την ημεραν ευθυς εξ ευνης εκπεμπουσι τους παιδας, μεθ' ων αν εκαστοι βουληθωσιν λογωι μεν επι θηραν, εργωι δ' επι κλωπειαν των εν τοις αγροις κατοικουντων: εν ηι συμβαινει τους μεν ληφθεντας αργυριον αποτινειν και πληγας λαμβανειν, τους δε πλειστα κακουργησαντας και λαθειν δυνηθεντας εν τε τοις παισιν ευδοκιμειν μαλλον των αλλων, επειδαν δ' εις ανδρας συντελωσιν, ην εμμεινωσιν τοις ηθεσιν οις παιδες οντες εμελετησαν, εγγυς ειναι των μεγιστων αρχων. και ταυτης ην τις επιδειξηι παιδειαν μαλλον αγαπωμενην η σπουδαιοτεραν παρ' αυτοις ειναι νομιζομενην, ομολογω μηδεν αληθες ειρηκεναι μηδε περι ενος πωποτε πραγματος. καιτοι τι των τοιουτων εργων καλον εστιν η σεμνον, αλλ' ουκ αισχυνης αξιον; πως δ' ουκ ανοητους χρη νομιζειν τους επαινουντας τους τοσουτον των νομων των κοινων εξεστηκοτας και μηδεν των αυτων μητε τοις ελλησι μητε τοις βαρβαροις γιγνωσκοντας; οι μεν γαρ αλλοι τους κακουργουντας και κλεπτοντας πονηροτατους των οικετων νομιζουσιν, εκεινοι δε τους εν τοις τοιουτοις των εργων πρωτευοντας βελτιστους ειναι των παιδων υπολαμβανουσιν και μαλιστα τιμωσιν. καιτοι τις αν των ευ φρονουντων ουκ αν τρις αποθανειν ελοιτο μαλλον η δια τοιουτων επιτηδευματων γνωσθηναι την ασκησιν της αρετης ποιουμενος;« ταυτ' ακουσας θρασεως μεν ουδε προς εν αντειπε των ειρημενων, ουδ' αυ πανταπασιν απεσιωπησεν, αλλ' ελεγεν, οτι. »συ μεν πεποιησαι τους λογους«_εμε λεγων_»ως απαντ' αποδεχομενου μου τακει και καλως εχειν νομιζοντος: εμοι δε δοκεις περι μεν της των παιδων αυτονομιας και περι αλλων πολλων εικοτως επιτιμαν εκεινοις, εμου δ' ου δικαιως κατηγορειν. εγω γαρ ελυπηθην μεν τον λογον αναγιγνωσκων επι τοις περι λακεδαιμονιων ειρημενοις, ου μην ουτως ως επι τωι μηδεν αντειπειν υπερ αυτων δυνασθαι τοις γεγραμμενοις, ειθισμενος τον αλλον χρονον επαινειν. εις τοιαυτην δ' αποριαν καταστας ειπον, οπερ ην λοιπον, ως ει και μηδεν δι' αλλο, δια γ' εκεινο δικαιως αν αυτοις απαντες χαριν εχοιεν οτι τοις καλλιστοις των επιτηδευματων χρωμενοι τυγχανουσιν. ταυτα δ' ειπον ου προς την ευσεβειαν ουδε προς την δικαιοσυνην ουδε προς την φρονησιν αποβλεψας, α συ διηλθες, αλλα προς τα γυμνασια τακει καθεστηκοτα και προς την ασκησιν της ανδρειας και την ομονοιαν και συνολως την περι τον πολεμον επιμελειαν, απερ απαντες αν επαινοιεν, και μαλιστ' αν αυτοις εκεινους χρησθαι φησαιεν.« ταυτα δ' αυτου διαλεχθεντος απεδεξαμην μεν, ουχ ως διαλυομενον τι των κατηγορημενων, αλλ' ως αποκρυπτομενον το πικροτατον των τοτε ρηθεντων, ουκ απαιδευτως, αλλα νουν εχοντως, και περι των αλλων απολελογημενον σωφρονεστερον η τοτε παρρησιασαμενον. ου μην αλλ' εκειν' εασας περι αυτων τουτων εφασκον κατηγοριαν εχειν πολυ δεινοτεραν η περι της των παιδων κλωπειας. »εκεινοις μεν γαρ τοις επιτηδευμασιν ελυμαινοντο τους αυτων παιδας, οις δ' ολιγωι προτερον συ διηλθες, τους ελληνας απωλλυσαν. ραιδιον δ' ως ουτως ειχεν ταυτα συνιδειν. οιμαι γαρ απαντας αν ομολογησαι κακιστους ανδρας ειναι και μεγιστης ζημιας αξιους οσοι τοις πραγμασιν τοις ευρημενοις επ' ωφελειαι, τουτοις επι βλαβηι χρωμενοι τυγχανουσιν, μη προς τους βαρβαρους μηδε προς τους αμαρτανοντας μηδε προς τους εις την αυτων χωραν εισβαλλοντας, αλλα προς τους οικειοτατους και της αυτης συγγενειας μετεχοντας: απερ εποιουν σπαρτιαται. καιτοι πως οσιον εστιν φασκειν καλως χρησθαι τοις περι τον πολεμον επιτηδευμασιν, οιτινες ους προσηκεν σωιζειν, τουτους απολλυοντες απαντα τον χρονον διετελεσαν; αλλα γαρ ου συ μονος αγνοεις τους καλως χρωμενους τοις πραγμασιν, αλλα σχεδον οι πλειστοι των ελληνων. επειδαν γαρ τινας ιδωσιν η πυθωνται παρα τινων επιμελως διατριβοντας περι τα δοκουντ' ειναι καλα των επιτηδευματων, επαινουσι και πολλους λογους ποιουνται περι αυτων, ουκ ειδοτες το συμβησομενον. χρη δε τους ορθως δοκιμαζειν βουλομενους περι των τοιουτων εν αρχηι μεν ησυχιαν αγειν και μηδεμιαν δοξαν εχειν περι αυτων, επειδαν δ' εις τον χρονον εκεινον ελθωσιν εν ωι και λεγοντας και πραττοντας αυτους οψονται και περι των ιδιων και περι των κοινων, τοτε θεωρειν ακριβως εκαστον αυτων, και τους μεν νομιμως και καλως χρωμενους οις εμελετησαν επαινειν και τιμαν, τους δε πλημμελουντας και κακουργουντας ψεγειν και μισειν και φυλαττεσθαι τον τροπον αυτων, ενθυμουμενους ως ουχ αι φυσεις αι των πραγματων ουτ' ωφελουσιν ουτε βλαπτουσιν ημας, αλλ' ως αι των ανθρωπων χρησεις και πραξεις απαντων ημιν αιτιαι των συμβαινοντων εισιν. γνοιη δ' αν τις εκειθεν: τα γαρ αυτα πανταχηι και μηδαμηι διαφεροντα τοις μεν ωφελιμα, τοις δε βλαβερα γιγνεται. καιτοι την μεν φυσιν εχειν εκαστον των οντων εναντιαν αυτην και μη την αυτην ουκ ευλογον εστιν: το δε μηδεν των αυτων συμβαινειν τοις ορθως και δικαιως πραττουσιν και τοις ασελγως τε και κακως, τινι των ορθως λογιζομενων ουκ αν εικοτως ταυτα γιγνεσθαι δοξειεν; ο δ' αυτος ουτος λογος και περι τας ομονοιας αν αρμοσειεν: και γαρ εκειναι την φυσιν εισιν ουκ ανομοιαι τοις ειρημενοις, αλλα τας μεν αυτων ευροιμεν αν πλειστων αγαθων αιτιας γιγνομενας, τας δε των μεγιστων κακων και συμφορων.« »ων μιαν ειναι φημι και την σπαρτιατων: ειρησεται γαρ ταληθες, ει και τισιν δοξω λιαν παραδοξα λεγειν. ουτοι γαρ τωι ταυτα γιγνωσκειν περι των εξω πραγματων αλληλοις στασιαζειν τους ελληνας ωσπερ τεχνην εχοντες εποιουν, και το χαλεπωτατον ταις αλλαις πολεσιν των κακων γιγνομενον, τουθ' αυτοις απαντων συμφορωτατον ενομιζον ειναι: τας γαρ ουτω διακειμενας εξην αυτοις οπως ηβουλοντο διοικειν. ωστ' ουδεις αν αυτους δια γε την ομονοιαν δικαιως επαινεσειεν, ουδεν μαλλον η τους καταποντιστας και ληιστας και τους περι τας αλλας αδικιας οντας: και γαρ εκεινοι σφισιν αυτοις ομονοουντες τους αλλους απολλυουσιν. ει δε τισιν δοκω την παραβολην απρεπη πεποιησθαι προς την εκεινων δοξαν, ταυτην μεν εω, λεγω δε τριβαλλους, ους απαντες φασιν ομονοειν μεν ως ουδενας αλλους ανθρωπους, απολλυναι δ' ου μονον τους ομορους και τους πλησιον οικουντας, αλλα και τους αλλους οσων αν εφικεσθαι δυνηθωσιν. ους ου χρη μιμεισθαι τους αρετης αντιποιουμενους, αλλα πολυ μαλλον την της σοφιας και της δικαιοσυνης και των αλλων αρετων δυναμιν. αυται μεν γαρ ου τας σφετερας αυτων φυσεις ευεργετουσιν, αλλ' οις αν παραγενομεναι παραμεινωσιν, ευδαιμονας και μακαριους ποιουσιν: λακεδαιμονιοι δε τουναντιον, οις μεν αν πλησιασωσιν, απολλυουσιν, τα δε των αλλων αγαθα παντα περι σφας αυτους ποιουνται.« ταυτ' ειπων κατεσχον προς ον τους λογους εποιουμην, ανδρα δεινον και πολλων εμπειρον και περι το λεγειν γεγυμνασμενον ουδενος ηττον των εμοι πεπλησιακοτων. ου μην τα μειρακια τα πασιν παραγεγενημενα τουτοις την αυτην εμοι γνωμην εσχεν, αλλ' εμε μεν επηινεσαν ως διειλεγμενον τε νεαρωτερως η προσεδοκησαν, ηγωνισμενον τε καλως, εκεινου δε κατεφρονησαν, ουκ ορθως γιγνωσκοντες, αλλα διημαρτηκοτες αμφοτερων ημων. ο μεν γαρ απηιει φρονιμωτερος γεγενημενος και συνεσταλμενην εχων την διανοιαν, ωσπερ χρη τους ευ φρονουντας, και πεπονθως το γεγραμμενον εν δελφοις, αυτον τ' εγνωκως και την λακεδαιμονιων φυσιν μαλλον η προτερον: εγω δ' υπελειπομην επιτυχως μεν ισως διειλεγμενος, ανοητοτερος δε δι' αυτο τουτο γεγενημενος και φρονων μειζον η προσηκει τους τηλικουτους και ταραχης μειρακιωδους μεστος ων. δηλος δ' ην ουτω διακειμενος: επειδη γαρ ησυχιας επελαβομην, ου προτερον επαυσαμην, πριν υπεβαλον τωι παιδι τον λογον ον ολιγωι μεν προτερον μεθ' ηδονης διηλθον, μικρωι δ' υστερον ημελλε με λυπησειν. τριων γαρ η τετταρων ημερων διαλειφθεισων αναγιγνωσκων αυτα και διεξιων, επι μεν οις περι της πολεως ην ειρηκως, ουκ ηχθομην, _καλως γαρ και δικαιως ην απαντα περι αυτης γεγραφως, _ επι δε τοις περι λακεδαιμονιων ελυπηθην και βαρεως εφερον: ου γαρ μετριως εδοκουν μοι διειλεχθαι περι αυτων ουδ' ομοιως τοις αλλοις, αλλ' ολιγωρως και λιαν πικρως και πανταπασιν ανοητως: ωστε πολλακις ορμησας εξαλειφειν αυτον η κατακαειν μετεγιγνωσκον, ελεων το γηρας του μαυτου και τον πονον τον περι τον λογον γεγενημενον. εν τοιαυτηι δε μοι ταραχηι καθεστηκοτι και μεταβολας ποιουμενωι πολλας εδοξε κρατιστον ειναι παρακαλεσαντι των πεπλησιακοτων τους επιδημουντας βουλευσασθαι μετ' αυτων ποτερον αφανιστεος πανταπασιν εστιν η διαδοτεος τοις βουλομενοις λαμβανειν, οποτερα δ' αν εκεινοις δοξηι, ταυτα ποιειν. τουτων γνωσθεντων ουδεμιαν διατριβην εποιησαμην, αλλ' ευθυς παρεκεκληντο μεν, ους ειπον, προειρηκως δ' ην αυτοις εφ' α συνεληλυθοτες ησαν, ανεγνωστο δ' ο λογος, επηινημενος δ' ην και τεθορυβημενος και τετυχηκως ωνπερ οι κατορθουντες εν ταις επιδειξεσιν. απαντων δε τουτων επιτετελεσμενων οι μεν αλλοι διελεγοντο προς σφας αυτους, δηλον οτι περι των αναγνωσθεντων: ον δ' εξ αρχης μετεπεμψαμεθα συμβουλον, τον των λακεδαιμονιων επαινετην, προς ον πλειω διελεχθην του δεοντος, σιωπην ποιησαμενος και προς εμε βλεψας απορειν εφασκεν ο τι χρησηται τοις παρουσιν: ουτε γαρ απιστειν βουλεσθαι τοις υπ' εμου λεγομενοις ουτε πιστευειν δυνασθαι πανταπασιν αυτοις. »θαυμαζω γαρ, ειθ' ουτως ελυπηθης και βαρεως εσχες, ωσπερ φηις, επι τοις περι λακεδαιμονιων ειρημενοις, _ουδεν γαρ εν αυτοις ορω τοιουτον γεγραμμενον, _ ειτε συμβουλοις περι του λογου χρησασθαι βουλομενος ημας συνηγαγες, ους οισθ' ακριβως απαν ο τι αν συ λεγηις η πραττηις επαινουντας. ειθισμενοι δ' εισιν οι νουν εχοντες ανακοινουσθαι περι ων αν σπουδαζωσιν μαλιστα μεν τοις αμεινον αυτων φρονουσιν, ει δε μη, τοις μελλουσιν αποφαινεσθαι την αυτων γνωμην: ων ταναντια συ πε ποιηκας. τουτων μεν ουν ουδετερον αποδεχομαι των λογων, δοκεις δε μοι ποιησασθαι την τε παρακλησιν την ημετεραν και τον επαινον τον της πολεως ουχ απλως, ουδ' ως διειλεξαι προς ημας, αλλ' ημων μεν πειραν λαβειν βουλομενος, ει φιλοσοφουμεν και μεμνημεθα των εν ταις διατριβαις λεγομενων και συνιδειν δυνηθειμεν αν ον τροπον ο λογος τυγχανει γεγραμμενος, την δε πολιν επαινειν προελεσθαι την σαυτου σωφρονων, ινα τωι τε πληθει τωι των πολιτων χαρισηι και παρα τοις ευνοικως προς υμας διακειμενοις ευδοκιμησηις. ταυτα δε γνους υπελαβες ως, ει μεν περι μονης αυτης ποιησει τους λογους και τα μυθωδη περι αυτης ερεις α παντες θρυλουσιν, ομοια φανειται τα λεγομενα τοις υπο των αλλων γεγραμμενοις, εφ' ωι συ μαλιστ' αν αισχυνθειης και λυπηθειης. εαν δ' εασας εκεινα λεγηις τας πραξεις τας ομολογουμενας και πολλων αγαθων αιτιας τοις ελλησιν γεγενημενας, και παραβαλληις αυτας προς τας λακεδαιμονιων, και τας μεν των προγονων επαινηις, των δ' εκεινοις πεπραγμενων κατηγορηις, ο τε λογος εναργεστερος ειναι δοξει τοις ακουουσιν και συ μενεις εν τοις αυτοις, ο μαλλον αν τινες θαυμασειαν των τοις αλλοις γεγραμμενων. εν αρχηι μεν ουν ουτω μοι φαινει ταξασθαι και βουλευσασθαι περι αυτων. ειδως δε σαυτον επηινεκοτα την σπαρτιατων διοικησιν ως ουδεις αλλος, φοβεισθαι τους ακηκοοτας, μη δοξηις ομοιος ειναι τοις λεγουσιν ο τι αν τυχωσιν, και τουτους νυν ψεγειν ους προτερον επηινεις μαλλον των αλλων: ταυτ' ενθυμηθεις σκοπεισθαι ποιους τινας αν εκατερους ειναι φησας αληθη τε λεγειν δοξεις περι αμφοτερων, εχοις τ' αν τους μεν προγονους επαινειν ουσπερ βουλει, σπαρτιατων δε δοκειν μεν κατηγορειν τοις αηδως προς αυτους διακειμενοις, μηδεν δε ποιειν τοιουτον αλλα λανθανειν επαινων αυτους: ζητων δε τα τοιαυτα ραιδιως ευρειν λογους αμφιβολους και μηδεν μαλλον μετα των επαινουντων η των ψεγοντων οντας, αλλ' επαμφοτεριζειν δυναμενους και πολλας αμφισβητησεις εχοντας, οις χρησθαι περι μεν συμβολαιων και περι πλεονεξιας αγωνιζομενον αισχρον και πονηριας ου μικρον σημειον, περι δε φυσεως ανθρωπων διαλεγομενον και πραγματων καλον και φιλοσοφον. οιος περ ο λογος ο διαναγνωσθεις εστιν, εν ωι πεποιηκας τους μεν σους προγονους ειρηνικους και φιλελληνας και της ισοτητος της εν ταις πολιτειαις ηγεμονας, σπαρτιατας δ' υπεροπτικους και πολεμικους και πλεονεκτας, οιους περ αυτους ειναι παντες υπειληφασιν. τοιαυτην δ' εκατερων εχοντων την φυσιν τους μεν υπο παντων επαινεισθαι και δοκειν ευνους ειναι τωι πληθει, τοις δε τους μεν πολλους φθονειν και δυσμενως εχειν, εστιν δ' ους επαινειν αυτους και θαυμαζειν, και τολμαν λεγειν ως αγαθα μειζω τυγχανουσιν εχοντες των τοις προγονοις τοις σοις προσοντων: την τε γαρ υπεροψιαν σεμνοτητος μετεχειν, ευδοκιμου πραγματος, και δοκειν απασι μεγαλοφρονεστερους ειναι τους τοιουτους η τους της ισοτητος προεστωτας, τους τε πολεμικους πολυ διαφερειν των ειρηνικων: τους μεν γαρ ουτε κτητικους ειναι των ουκ οντων ουτε φυλακας δεινους των υπαρχοντων, τους δ' αμφοτερα δυνασθαι, και λαμβανειν ων αν επιθυ μωσιν, και σωιζειν απερ αν απαξ κατασχωσιν: α ποιουσιν οι τελειοι δοκουντες ειναι των ανδρων. αλλα μην και περι της πλεονεξιας καλλιους εχειν οιονται λογους των ειρημενων: τους μεν γαρ αποστερουντας τα συμβολαια και τους παρακρουομενους και παραλογιζομενους ουχ ηγουνται δικαιως καλεισθαι πλεονεκτικους, δια γαρ το πονηραν εχειν την δοξαν εν απασιν αυτους ελαττουσθαι τοις πραγμασιν, τας δε σπαρτιατων πλεονεξιας και τας των βασιλεων και τας των τυραννων ευκτας μεν ειναι, και παντας αυτων επιθυμειν, ου μην αλλα λοιδορεισθαι και καταρασθαι τοις τας τηλικαυτας εχουσιν δυναστειας: ουδενα δε τοιουτον ειναι την φυσιν οστις ουκ αν ευξαιτο τοις θεοις μαλιστα μεν αυτος τυχειν της εξουσιας ταυτης, ει δε μη, τους οικειοτατους: ωι και φανερον εστιν οτι μεγιστον των αγαθων απαντες ειναι νομιζομεν το πλεον εχειν των αλλων. την μεν ουν περιβολην του λογου δοκεις μοι ποιησασθαι μετα τοιαυτης διανοιας. ει μεν ουν ηγουμην αφεξεσθαι σε των ειρημενων και παραλειψειν ανεπιτιμητον τον λογον τουτον, ουδ' αν αυτος ετι λεγειν επεχειρουν: νυν δ' οτι μεν ουκ απεφηναμην περι ων παρεκληθην συμβουλος, ουδεν οιμαι σοι μελησειν, ουδε γαρ οτε συνηγες ημας, εδοκεις μοι σπουδαζειν περι αυτων, οτι δε προελομενου σου συνθειναι λογον μηδεν ομοιον τοις αλλοις, αλλα τοις μεν ραιθυμως αναγιγνωσκουσιν απλουν ειναι δοξοντα και ραιδιον καταμαθειν, τοις δ' ακριβως διεξιουσιν αυτον και πειρωμενοις κατιδειν ο τους αλλους λεληθεν, χαλεπον φανουμενον και δυσκατα μαθητον, και πολλης μεν ιστοριας γεμοντα και φιλοσοφιας, παντοδαπης δε μεστον ποικιλιας και ψευδολογιας, ου της ειθισμενης μετα κακιας βλαπτειν τους συμπολιτευομενους, αλλα της δυναμενης μετα παιδειας ωφελειν η τερπειν τους ακουοντας: ων ουδεν εασαντα με φησεις τον τροπον τουτον εχειν, ως εβουλευσω συ περι αυτων, αλλα την τε δυναμιν των λεγομενων διδασκοντα και την σην διανοιαν εξηγουμενον ουκ αισθανεσθαι τοσουτωι τον λογον αδοξοτερον δι' εμε γιγνομενον, οσωι περ αυτον φανερωτερον εποιουν και γνωριμωτερον τοις αναγιγνωσκουσιν: επιστημην γαρ τοις ουκ ειδοσιν ενεργαζομενον ερημον τον λογον με ποιειν και της τιμης αποστερειν της γιγνομενης αν αυτωι δια τους πονουντας και πραγματα σφισιν αυτοις παρεχοντας. εγω δ' ομολογω μεν απολελειφθαι την εμην φρονησιν της σης ως δυνατον πλειστον, ου μην αλλ' ωσπερ τουτ' οιδα, κακεινο τυγχανω γιγνωσκων οτι της πολεως της υμετερας βουλευομενης περι των μεγιστων οι μεν αριστα φρονειν δοκουντες ενιοτε διαμαρτανουσιν του συμφεροντος, των δε φαυλων νομιζομενων ειναι και καταφρονουμενων εστιν οτε κατωρθωσεν ο τυχων και βελτιστα λεγειν εδοξεν: ωστ' ουδεν θαυμαστον ει και περι του νυν ενεστωτος τοιουτον τι συμβεβηκεν, οπου συ μεν οιει μαλιστ' ευδοκιμησειν, ην ως πλειστον χρονον διαλαθηις ην εχων γνωμην τα περι τον λογον επραγματευθης, εγω δ' ηγουμαι βελτιστα σε πραξειν, ην δυνηθηις την διανοιαν, ηι χρωμενος αυτον συνεθηκας, ως ταχιστα φανεραν ποιησαι τοις τ' αλλοις απασι και λακεδαιμονιοις περι ων πεποιησαι πολλους λογους, τους μεν δικαιους και σεμνους, τους δ' ασελγεις και λιαν φιλαπεχθημονας: ους ει τις επεδειξεν αυτοις πριν εμε διαλεχθηναι περι αυτων, ουκ εστιν οπως ουκ αν εμισησαν και δυσκολως προς σε διετεθησαν ως κατηγοριαν γεγραφοτα καθ' αυτων. νυν δ' οιομαι τους μεν πλειστους σπαρτιατων εμμενειν τοις ηθεσιν οισπερ και τον αλλον χρονον, τοις δε λογοις τοις ενθαδε γραφομενοις ουδεν μαλλον προσεξειν τον νουν η τοις εξω των ηρακλεους στηλων λεγομενοις, τους δε φρονιμωτατους αυτων και των λογων τινας εχοντας των σων και θαυμαζοντας, τουτους, ην λαβωσι τον αναγνωσομενον και χρονον ωστε συνδιατριψαι σφισιν αυτοις, ουδεν αγνοησειν των λεγομενων, αλλα και των επαινων αισθησεσθαι των μετ' αποδειξεως ειρημενων περι της πολεως της αυτων, και των λοιδοριων καταφρονησειν των εικηι μεν τοις πραγμασιν λεγομενων, πικρως δε τοις ονομασι κεχρημενων, και νομιειν τας μεν βλασφημιας τας ενουσας εν τωι βιβλιωι τον φθονον υποβαλειν, τας δε πραξεις και τας μαχας, εφ' αις αυτοι τε μεγα φρονουσιν και παρα τοις αλλοις ευδοκιμουσιν, σε γεγραφεναι και μνημονευεσθαι πεποιηκεναι, συναγαγοντα πασας αυτας και θεντα παρ' αλληλας, αιτιον δ' ειναι και του πολλους ποθειν αναγνωναι και διελθειν αυτας, ου τας εκεινων επιθυμουντας ακουσαι πραξεις, αλλα πως συ διειλεξαι περι αυτων μαθειν βουλομενους. ταυτ' ενθυμουμενους και διεξιοντας ουδε των παλαιων εργων αμνημονησειν, δι' ων εγκεκωμιακας τους προγονους αυτων, αλλα και πολλακις διαλεξεσθαι προς σφας αυτους, πρωτον μεν οτι δωριεις οντες, επειδη κατειδον τας πολεις τας αυτων αδοξους και μικρας και πολλων ενδεεις ουσας, υπεριδοντες ταυτας εστρατευσαν επι τας εν πελοποννησωι πρωτευουσας, επ' αργος και λακεδαιμονα και μεσσηνην, μαχηι δε νικησαντες τους μεν ηττηθεντας εκ τε των πολεων και της χωρας εξεβαλον, αυτοι δε τας κτησεις απασας τας εκεινων τοτε κατασχοντες ετι και νυν εχουσιν, ου μειζον εργον και θαυμαστοτερον ουδεις επιδειξει κατ' εκεινον τον χρονον γενομενον, ουδε πραξιν ευτυχεστεραν και θεοφιλεστεραν της τους χρησαμενους της μεν οικειας αποριας απαλλαξασης, της δ' αλλοτριας ευδαιμονιας κυριους ποιησασης. και ταυτα μεν μετα παντων των συστρατευσαμενων επραξαν. επειδη δε προς αργειους και μεσσηνιους την χωραν διειλοντο και καθ' αυτους εν σπαρτηι κατωικησαν, εν τουτοις τοις καιροις τοσουτον φρονησαι φηις αυτους ωστ' οντας ου πλειους τοτε δισχιλιων ουχ ηγησασθαι σφας αυτους αξιους ειναι ζην ει μη δεσποται πασων των εν πελοποννησωι πολεων γενεσθαι δυνηθειεν, ταυτα δε διανοηθεντας και πολεμειν επιχειρησαντας ουκ απειπειν, εν πολλοις κακοις και κινδυνοις γιγνομενους, πριν απασας ταυτας υφ' αυτοις εποιησαντο πλην της πολεως της αργειων. εχοντας δ' ηδη και χωραν πλειστην και δυναμιν μεγιστην και δοξαν τοσαυτην οσην προσηκει τους τηλικαυτα διαπεπραγμενους, ουχ ηττον διακεισθαι φιλοτιμως, οτι λογος υπηρχεν αυτοις ιδιος και καλος μονοις των ελληνων: εξειναι γαρ ειπειν αυτοις οτι σφεις μεν οντες ουτως ολιγοι τον αριθμον ουδεμιαι πωποτε των μυριανδρων πολεων ηκολου θησαν ουδ' εποιησαν το προσταττομενον, αλλ' αυτονομοι διετελεσαν οντες, αυτοι δ' εν τωι πολεμωι τωι προς τους βαρβαρους παντων των ελληνων ηγεμονες κατεστησαν, και της τιμης ταυτης ετυχον ουκ αλογως, αλλα δια το μαχας ποιησαμενοι πλειστας ανθρωπων κατ' εκεινον τον χρονον μηδεμιαν ηττηθηναι τουτων ηγουμενου βασιλεως, αλλα νενικηκεναι πασας: ου τεκμηριον ουδεις αν δυναιτο μειζον ειπειν ανδρειας και καρτεριας και της προς αλληλους ομονοιας πλην η το ρηθησεσθαι μελλον: τοσουτων γαρ το πληθος των πολεων των ελληνιδων ουσων, των μεν αλλων ουδεν' αν ειπειν ουδ' ευρειν ητις ου περιπεπτωκεν ταις συμφοραις ταις ειθισμεναις γιγνεσθαι ταις πολεσιν, εν δε τηι σπαρτιατων ουδεις αν επιδειξειεν ουτε στασιν ουτε σφαγας ουτε φυγας ανομους γεγενημενας, ουδ' αρπαγας χρηματων ουδ' αισχυνας γυναικων και παιδων, αλλ' ουδε πολιτειας μεταβολην ουδε χρεων αποκοπας ουδε γης αναδασμον ουδ' αλλ' ουδεν των ανηκεστων κακων. περι ων διεξιοντας ουκ εστιν οπως ου και σου, του θ' αθροισαντος και διαλεχθεντος ουτω καλως περι αυτων, μεμνησεσθαι και πολλην χαριν εξειν. ου την αυτην δε γνωμην εχω περι σου νυν και προτερον. εν μεν γαρ τοις παρελθουσι χρονοις εθαυμαζον σου την τε φυσιν και την του βιου ταξιν και την φιλοπονιαν και μαλιστα την αληθειαν της φιλοσοφιας, νυν δε ζηλω σε και μακαριζω της ευδαιμονιας: δοκεις γαρ μοι ζων μεν ληψεσθαι δοξαν ου μειζω μεν ης αξιος ει, _χαλεπον γαρ, _ παρα πλειοσιν δε και μαλλον ομολογουμενην της νυν υπαρχουσης, τελευτησας δε τον βιον μεθεξειν αθανασιας, ου της τοις θεοις παρουσης, αλλα της τοις επιγιγνομενοις περι των διενεγκοντων επι τινι των καλων εργων μνημην εμποιουσης. και δικαιως τευξει τουτων: επηινεκας γαρ τας πολεις αμφοτερας καλως και προσηκοντως, την μεν κατα την δοξαν την των πολλων, ης ουδεις των ονομαστων ανδρων καταπεφρονηκεν, αλλ' επιθυμουντες τυχειν αυτης ουκ εστιν οντινα κινδυνον ουχ υπομενουσιν, την δε κατα τον λογισμον των πειρωμενων στοχαζεσθαι της αληθειας, παρ' οις ευδοκιμειν αν τινες ελοιντο μαλλον η παρα τοις αλλοις διπλασιοις γενομενοις η νυν εισιν. «απληστως δε διακειμενος εν τωι παροντι προς το λεγειν και πολλ' αν ειπειν εχων ετι και περι σου και περι τοιν πολεοιν και περι του λογου ταυτα μεν εασω, περι ων δε παρακληθηναι με συ φηις, περι τουτων αποφανουμαι. συμβουλευω γαρ σοι μητε κατακαειν τον λογον μητ' αφανιζειν, αλλ' ει τινος ενδεης εστιν, διορθωσαντα και προσγραψαντα πασας τας διατριβας τας περι αυτον γεγενημενας διαδιδοναι τοις βουλομενοις λαμβανειν, ειπερ βουλει χαρισασθαι μεν τοις επιεικεστατοις των ελληνων και τοις ως αληθως φιλοσοφουσιν, αλλα μη προσποιουμενοις, λυπησαι δε τους θαυμαζοντας μεν τα σα μαλλον των αλλων, λοιδορουμενους δε τοις λογοις τοις σοις εν τοις οχλοις τοις πανηγυρικοις, εν οις πλειους εισιν οι καθευδοντες των ακροωμενων, και προσδοκωντας, ην παρακρουσωνται τους τοιουτους, εναμιλλους τους αυτων γενησεσθαι τοις υπο σου γεγραμμενοις, κακως ειδοτες οτι πλεον απολελειμμενοι των σων εισιν η της ομηρου δοξης οι περι την αυτην εκεινωι ποιησιν γεγονοτες.» ταυτ' ειποντος αυτου και τους παροντας αξιωσαντος αποφηνασθαι περι ων παρεκληθησαν, ουκ εθορυβησαν, ο ποιειν ειωθασιν επι τοις χαριεντως διειλεγμενοις, αλλ' ανεβοησαν ως υπερβαλλοντως ειρηκοτος, και περισταντες αυτον επηινουν, εζηλουν, εμακαριζον, και προσθειναι μεν ουδεν ειχον τοις ειρημενοις ουδ' αφελειν, συναπεφαινοντο δε και συνεβουλευον μοι ποιειν, απερ εκεινος παρηινεσεν. ου μην ουδ' εγω παρεστως εσιωπων, αλλ' επηινεσα την τε φυσιν αυτου και την επιμελειαν, περι δε των αλλων ουδεν εφθεγξαμην ων ειπεν, ουθ' ως ετυχεν ταις υπονοιαις της εμης διανοιας, ουθ' ως διημαρτεν, αλλ' ειων αυτον ουτως εχειν ωσπερ αυτος αυτον διεθηκεν. περι μεν ουν ων υπεθεμην, ικανως ειρησθαι νομιζω. το γαρ αναμιμνηισκειν καθ' εκαστον των ειρημενων ου πρεπει τοις λογοις τοις τοιουτοις: βουλομαι δε διαλεχθηναι περι των ιδιαι μοι περι τον λογον συμβεβηκοτων. εγω γαρ ενεστησαμην μεν αυτον ετη γεγονως οσα περ εν αρχηι προειπον: ηδη δε των ημισεων γεγραμμενων, επιγενομενου μοι νοσηματος ρηθηναι μεν ουκ ευπρεπους, δυναμενου δ' αναιρειν ου μονον τους πρεσβυτερους εν τρισιν η τετταρσιν ημεραις, αλλα και των ακμαζοντων πολλους, τουτωι διατελω τρι' ετη μαχομενος, ουτω φιλοπονως εκαστην την ημεραν διαγων ωστε τους ειδοτας και τους παρα τουτων πυνθανομενους μαλλον με θαυμαζειν δια την καρτεριαν ταυτην η δι' α προτερον επηινουμην. ηδη δ' απειρηκοτος και δια την νοσον και δια το γηρας των επισκοπουντων τινες με και πολλακις ανεγνωκοτων το μερος του λογου το γεγραμμενον εδεοντο μου και συνεβουλευον μη καταλιπειν αυτον ημιτελη μηδ' αδιεργαστον, αλλα πονησαι μικρον χρονον και προσεχειν τοις λοιποις τον νουν. ουχ ομοιως δε διελεγοντο περι τουτων τοις αφοσιουμενοις, αλλ' υπερεπαινουντες μεν τα γεγραμμενα, τοιαυτα δε λεγοντες ων ει τινες ηκουον μητε συνηθεις ημιν οντες μητ' ευνοιαν μηδεμιαν εχοντες, ουκ εστιν οπως ουκ αν υπελαβον τους μεν φενακιζειν, εμε δε διεφθαρθαι και πανταπασιν ειναι μωρον, ει πεισομαι τοις λεγομενοις. ουτω δ' εχων εφ' οις ειπειν ετολμησαν, επεισθην, _τι γαρ δει μακρολογειν; _γενεσθαι προς τηι των λοιπων πραγματειαι, γεγονως μεν ετη τρια μονον απολειποντα των εκατον, ουτω δε διακειμενος, ως ετερος εχων ουχ οπως γραφειν αν λογον επεχειρησεν, αλλ' ουδ' αλλου δεικνυοντος και πονησαντος ηθελησεν ακροατης γενεσθαι. τινος ουν ενεκα ταυτα διηλθον; ου συγγνωμης τυχειν αξιων υπερ των ειρημενων, _ου γαρ ουτως οιμαι διειλεχθαι περι αυτων, _αλλα δηλωσαι βουλομενος τα τε περι εμε γεγενημενα, και των ακροατων επαινεσαι μεν τους τον τε λογον αποδεχομενους τουτον και των αλλων σπουδαιοτερους και φιλοσοφωτερους ειναι νομιζοντας τους διδασκαλικους και τεχνικους των προς τας επιδειξεις και τους αγωνας γεγραμμενων, και τους της αληθειας στοχαζομενους των τας δοξας των ακροωμενων παρακρουεσθαι ζητουντων, και τους επιπληττοντας τοις αμαρτανομενοις και νουθετουντας των προς ηδονην και χαριν λεγομενων, συμβουλευσαι δε τοις ταναντια τουτων γιγνωσκουσιν πρωτον μεν μη πιστευειν ταις αυτων γνωμαις, μηδε νομιζειν αληθεις ειναι τας κρισεις τας υπο των ραιθυμουντων γιγνομενας, επειτα μη προπετως αποφαινεσθαι περι ων ουκ ισασιν, αλλα περιμενειν εως αν ομονοησαι δυνηθωσι τοις των επιδεικνυμενων πολλην εμπειριαν εχουσιν: των γαρ ουτω διοικουντων τας αυτων διανοιας ουκ εστιν οστις αν τους τοιουτους ανοητους ειναι νομισειεν. [22] {Work} {επιστολαι αʹ διονυσιωι} ει μεν νεωτερος ην, ουκ αν επιστολην επεμπον, αλλ' αυτος αν σοι πλευσας ενταυθα διελεχθην: επειδη δ' ου κατα τους αυτους χρονους ο τε της ηλικιας της εμης καιρος και των σων πραγματων συμβεβηκεν, αλλ' εγω μεν προαπειρηκα, τα δε πραττεσθαι νυν ακμην ειληφεν, ως οιον τ' εστιν εκ των παροντων, ουτω σοι πειρασομαι δηλωσαι περι αυτων. οιδα μεν ουν οτι τοις συμβουλευειν επιχειρουσιν πολυ διαφερει μη δια γραμματων ποιεισθαι την συνουσιαν αλλ' αυτους πλησιασαντας, ου μονον οτι περι των αυτων πραγματων ραιον αν τις παρων προς παροντα φρασειεν η δι' επιστολης δηλωσειεν, ουδ' οτι παντες τοις λεγομενοις μαλλον η τοις γεγραμμενοις πιστευουσιν, και των μεν ως εισηγηματων, των δ' ως ποιηματων ποιουνται την ακροασιν: ετι δε προς τουτοις εν μεν ταις συνουσιαις, ην αγνοηθηι τι των λεγομενων η μη πιστευθηι, παρων ο τον λογον διεξιων αμφοτεροις τουτοις επημυνεν, εν δε τοις επιστελλομενοις και γεγραμμενοις, ην τι συμβηι τοιουτον, ουκ εστιν ο διορθωσων: αποντος γαρ του γραψαντος ερημα του βοηθησοντος εστιν. ου μην αλλ' επειδη συ μελλεις αυτων εσεσθαι κριτης, πολλας ελπιδας εχω φανησεσθαι λεγοντας ημας τι των δεοντων: ηγουμαι γαρ απασας αφεντα <σε> τας δυσχερειας τας προειρημενας αυταις ταις πραξεσιν προσεξειν τον νουν. καιτοι τινες ηδη με των σοι πλησιασαντων εκφοβειν επεχειρησαν, λεγοντες ως συ τους μεν κολακευοντας τιμαις, των δε συμβουλευοντων καταφρονεις. εγω δ' ει μεν απεδεχομην τους λογους τουτους εκεινων, πολλην αν ησυχιαν ειχον: νυν δ' ουδεις αν με πεισειεν ως οιον τ' εστιν τοσουτον και τηι γνωμηι και ταις πραξεσιν διενεγκειν, αν μη τις των μεν μαθητης, των δ' ακροατης, των δ' ευρετης γενηται, και πανταχοθεν προσαγαγηται και συλλεξηται, δι' ων οιον τ' εστιν ασκησαι την αυτου διανοιαν. επηρθην μεν ουν επιστελλειν σοι δια ταυτα. λεγειν δε μελλω περι μεγαλων πραγματων και περι ων ουδενι των ζωντων ακουσαι μαλλον η σοι προσηκει. και μη νομιζε με προθυμως ουτω σε παρακαλειν, ινα γενηι συγγραμματος ακροατης: ου γαρ ουτ' εγω τυγχανω φιλοτιμως διακειμενος προς τας επιδειξεις ουτε συ λανθανεις ημας ηδη πληρης ων των τοιουτων. προς δε τουτοις κακεινο πασι φανερον, οτι τοις μεν επιδειξεως δεομενοις αι πανηγυρεις αρμοττουσιν, _εκει γαρ αν τις εν πλειστοις την αυτου δυναμιν διασπειρειεν, _τοις δε διαπραξασθαι τι βουλομενοις προς τουτον διαλεκτεον οστις ταχιστα μελλει τας πραξεις επιτελειν τας υπο του λογου δηλωθεισας. ει μεν ουν μιαι τινι των πολεων εισηγουμην, προς τους εκεινης προεστωτας τους λογους αν εποιουμην: επειδη δ' υπερ της των ελληνων σωτηριας παρεσκευασμαι συμβουλευειν, προς τιν' αν δικαιοτερον διαλεχθειην η προς τον πρωτευοντα του γενους και μεγιστην εχοντα δυναμιν; και μην ουδ' ακαιρως φανησομεθα μεμνημενοι περι τουτων. οτε μεν γαρ λακεδαιμονιοι την αρχην ειχον, ου ραιδιον ην επιμεληθηναι σοι των περι τον τοπον τον ημετερον, ουδε τουτοις εναντια πραττειν αμα και καρχηδονιοις πολεμειν: επειδη δε λακεδαιμονιοι μεν ουτω πραττουσιν ωστ' αγαπαν ην την χωραν την αυτων εχωσιν, η δ' ημετερα πολις ηδεως αν αυτην σοι παρασχοι συναγωνιζομενην ει τι πραττοις υπερ της ελλαδος αγαθον, πως αν παραπεσοι καλλιων καιρος του νυν σοι παροντος; και μη θαυμασηις, ει μητε δημηγορων μητε στρατηγων μητ' αλλως δυναστης ων ουτως εμβριθες αιρομαι πραγμα και δυοιν επιχειρω τοιν μεγιστοιν, υπερ τε της ελλαδος λεγειν και σοι συμβουλευειν. εγω γαρ του μεν πραττειν τι των κοινων ευθυς εξεστην, _δι' ας δε προφασεις πολυ αν εργον ειη μοι λεγειν, _της δε παιδευσεως της των μεν μικρων καταφρονουσης, των δε μεγαλων εφικνεισθαι πειρωμενης ουκ αν φανειην αμοιρος γεγενημενος. ωστ' ουδεν ατοπον, ει τι των συμφεροντων ιδειν αν μαλλον δυνηθειην των εικηι μεν πολιτευομενων, μεγαλην δε δοξαν ειληφοτων. δηλωσομεν δ' ουκ εις αναβολας, ει τινος αξιοι τυγχανομεν οντες, αλλ' εκ των ρηθησεσθαι μελλοντων. . . . . . . . . . . . . . . . . . . . . . . . . . . . . . [23] {Work} {επιστολαι ςʹ τοισ ιασονοσ παισιν} απηγγειλε τις μοι των πρεσβευσαντων ως υμας οτι καλεσαντες αυτον ανευ των αλλων ερωτησαιτ' ει πεισθειην αν αποδημησαι και διατριψαι παρ' υμιν. εγω δ' ενεκα μεν της ιασονος και πολυαλκους ξενιας ηδεως αν αφικοιμην ως υμας: οιμαι γαρ αν την ομιλιαν την γενομενην απασιν ημιν συνενεγκειν: αλλα γαρ εμποδιζει με πολλα, μαλιστα μεν το μη δυνασθαι πλανασθαι και το μη πρεπειν επιξενουσθαι τοις τηλικουτοις, επειθ' οτι παντες οι πυθομενοι την αποδημιαν δικαιως αν μου καταφρονησειαν, ει προηιρημενος τον αλλον χρονον ησυχιαν αγειν επι γηρως αποδημειν επιχειροιην οτ' εικος ην, ει και προτερον αλλοθι που διετριβον, νυν οικαδε σπευδειν, ουτως υπογυιου μοι της τελευτης ουσης. προς δε τουτοις φοβουμαι και την πολιν: χρη γαρ ταληθη λεγειν. ορω γαρ τας συμμαχιας τας προς αυτην γιγνομενας ταχεως διαλυομενας. ει δη τι συμβαιη και προς υμας τοιουτον, ει και τας αιτιας και τους κινδυνους διαφυγειν δυνηθειην, ο χαλεπον εστιν, αλλ' ουν αισχυνθειην αν, ειτε δια την πολιν δοξαιμι τισιν υμων αμελειν, ειτε δι' υμας της πολεως ολιγωρειν. μη κοινου δε του συμφεροντος οντος ουκ οιδ' οπως αν αμφοτεροις αρεσκειν δυνηθειην. αι μεν ουν αιτιαι, δι' ας ουκ εξεστι μοι ποιειν α βουλομαι, τοιαυται συμβεβηκασιν. ου μην περι των εμαυτου μονον επιστειλας οιμαι δειν αμελησαι των υμετερων, αλλ' απερ αν παραγενομενος προς υμας διελεχθην, πειρασομαι και νυν περι των αυτων τουτων οπως αν δυνωμαι διεξελθειν. μηδεν δ' υπολαβητε τοιουτον, ως αρ' εγω ταυτην εγραψα την επιστολην ουχ ενεκα της υμετερας ξενιας, αλλ' επιδειξιν ποιησασθαι βουλομενος. ου γαρ εις τουθ' ηκω μανιας ωστ' αγνοειν οτι κρειττω μεν γραψαι των προτερον διαδεδομενων ουκ αν δυναιμην, τοσουτον της ακμης υστερων, χειρω δ' εξενεγκων πολυ φαυλοτεραν αν λαβοιμι δοξαν της νυν ημιν υπαρχουσης. επειτ' ειπερ επιδειξει προσειχον τον νουν, αλλα μη προς υμας εσπουδαζον, ουκ αν ταυτην εξ απασων προειλομην την υποθεσιν, περι ης χαλεπον εστιν επιεικως ειπειν, αλλα πολυ καλλιους ετερας αν ευρον και μαλλον λογον εχουσας. αλλα γαρ ουτε προτερον ουδε πωποτ' εφιλοτιμηθην επι τουτοις, αλλ' εφ' ετεροις μαλλον, α τους πολλους διαλεληθεν, ουτε νυν εχων ταυτην την διανοιαν επραγματευσαμην, αλλ' υμας μεν ορων εν πολλοις και μεγαλοις πραγμασιν οντας, αυτος δ' αποφηνασθαι βουλομενος ην εχω γνωμην περι αυτων. ηγουμαι δε συμβουλευειν μεν ακμην εχειν, _αι γαρ εμπειριαι παιδευουσι τους τηλικουτους και ποιουσι μαλλον των αλλων δυνασθαι καθοραν το βελτιστον, _ειπειν δε περι των προτεθεντων επιχαριτως και μουσικως και διαπεπονημενως ουκετι της ημετερας ηλικιας εστιν, αλλ' αγαπωιην αν ει μη πανταπασιν εκλελυμενως διαλεχθειην περι αυτων. μη θαυμαζετε δ' αν τι φαινωμαι λεγων ων προτερον ακηκοατε: τωι μεν γαρ ισως ακων αν εντυχοιμι, το δε και προειδως, ει πρεπον εις τον λογον ειη, προσλαβοιμι: και γαρ αν ατοπος ειην, ει τους αλλους ορων τοις εμοις χρωμενους αυτος μονος απεχοιμην των υπ' εμου προτερον ειρημενων. τουτου δ' ενεκα ταυτα προειπον, οτι το πρωτον επιφερομενον εν των τεθρυλημενων εστιν. ειθισμαι γαρ λεγειν προς τους περι την φιλοσοφιαν την ημετεραν διατριβοντας οτι τουτο πρωτον δει σκεψασθαι, τι τωι λογωι και τοις του λογου μερεσι διαπρακτεον εστιν: επειδαν δε τουθ' ευρωμεν και διακριβωσωμεθα, ζητητεον ειναι φημι τας ιδεας, δι' ων ταυτ' εξεργασθησεται και ληψεται τελος οπερ υπεθεμεθα. και ταυτα φραζω μεν επι των λογων, εστιν δε τουτο στοιχειον και κατα των αλλων απαντων και κατα των υμετερων πραγματων. ουδεν γαρ οιον τ' εστι πραχθηναι νουν εχοντως, αν μη τουτο πρωτον μετα πολλης προνοιας λογισησθε και βουλευσησθε, πως χρη τον επιλοιπον χρονον υμων αυτων προστηναι και τινα βιον προελεσθαι και ποιας δοξης οριγνηθηναι και ποτερας των τιμων αγαπησαι, τας παρ' εκοντων γιγνομενας η τας παρ' ακοντων των πολιτων: ταυτα δε διορισαμενους τοτ' ηδη τας πραξεις τας καθ' εκαστην την ημεραν σκεπτεον, οπως συντενουσι προς τας υποθεσεις τας εξ αρχης γενομενας. και τουτον μεν τον τροπον ζητουντες και φιλοσοφουντες ωσπερ σκοπου κειμενου στοχασεσθε τηι ψυχηι και μαλλον επιτευξεσθε του συμφεροντος: αν δε μηδεμιαν ποιησησθε τοιαυτην υποθεσιν, αλλα το προσπιπτον επιχειρητε πραττειν, αναγκαιον εστιν υμας ταις διανοιαις πλανασθαι και πολλων διαμαρτανειν πραγματων. ισως αν ουν τις των εικηι ζην προηιρημενων τους μεν τοιουτους λογισμους διασυρειν επιχειρησειεν, αξιωσειε δ' αν ηδη με συμβουλευειν περι των προειρημενων. εστιν ουν ουκ οκνητεον αποφηνασθαι περι αυτων α τυγχανω γιγνωσκων. εμοι γαρ αιρετωτερος ο βιος ειναι δοκει και βελτιων ο των ιδιωτευοντων η των τυραννουντων, και τας τιμας ηδιους ηγουμαι τας εν ταις πολιτειαις η τας εν ταις μοναρχιαις: και περι τουτων λεγειν επιχειρησω. καιτοι μ' ου λεληθεν οτι πολλους εξω τους εναντιουμενους, και μαλιστα τους περι υμας. οιμαι γαρ ουχ ηκιστα τουτους επι την τυραννιδα παροξυνειν υμας: σκοπουσι γαρ ου πανταχηι την φυσιν του πραγματος, αλλα πολλα παραλογιζονται σφας αυτους. τας μεν γαρ εξουσιας και τα κερδη και τας ηδονας ορωσιν, και τουτων απολαυσεσθαι προσδοκωσιν, τας δε ταραχας και τους φοβους και τας συμφορας τας τοις αρχουσιν συμπιπτουσας και τοις φιλοις αυτων ου θεωρουσιν, αλλα πεπονθασιν οπερ οι τοις αισχιστοις και παρανομωτατοις των εργων επιχειρουντες. και γαρ εκεινοι τας μεν πονηριας τας των πραγματων ουκ αγνοουσιν, ελπιζουσιν δ' οσον μεν αγαθον εστιν εν αυτοις, τουτο μεν εκληψεσθαι, τα δε δεινα παντα τα προσοντα τωι πραγματι και τα κακα διαφευξεσθαι, και διοικησειν τα περι σφας αυτους ουτως ωστε των μεν κινδυνων ειναι πορρω, των δ' ωφελειων εγγυς. τους μεν ουν ταυτην εχοντας την διανοιαν ζηλω της ραιθυμιας, αυτος δ' αισχυνθειην αν, ει συμβουλευων ετεροις εκεινων αμελησας το εμαυτωι συμφερον ποιοιην και μη πανταπασιν εξω θεις εμαυτον και των ωφελειων και των αλλων απαντων τα βελτιστα παραινοιην. ως ουν εμου ταυτην εχοντος την γνωμην, ουτω μοι προσεχετε τον νουν ... [24] {Work} {επιστολαι θʹ αρχιδαμωι} ειδως, ω αρχιδαμε, πολλους ωρμημενους εγκωμιαζειν σε και τον πατερα και το γενος υμων, ειλομην τουτον μεν τον λογον, επειδη λιαν ραιδιος ην, εκεινοις παραλιπειν: αυτος δε σε διανοουμαι παρακαλειν επι στρατηγιας και στρατειας ουδεν ομοιας ταις νυν ενεστηκυιαις, αλλ' εξ ων μεγαλων αγαθων αιτιος γενησει και τηι πολει τηι σαυτου και τοις ελλησιν απασιν. ταυτην δ' εποιησαμην την αιρεσιν, ουκ αγνοων των λογων τον ευμεταχειριστοτερον, αλλ' ακριβως ειδως οτι πραξεις μεν ευρειν καλας και μεγαλας και συμφερουσας χαλεπον και σπανιον εστιν, επαινεσαι δε τας αρετας τας υμετερας ραιδιως οιος τ' αν εγενομην. ου γαρ εδει με παρ' εμαυτου ποριζεσθαι τα λεχθησομενα περι αυτων, αλλ' εκ των υμιν πεπραγμενων τοσαυτας αν και τοιαυτας αφορμας ελαβον ωστε τας περι των αλλων ευλογιας μηδε κατα μικρον εναμιλλους γενεσθαι τηι περι υμας ρηθεισηι. πως γαρ αν τις η την ευγενειαν υπερεβαλετο των γεγονοτων αφ' ηρακλεους και διος, ην παντες ισασιν μονοις υμιν ομολογουμενως υπαρχουσαν, η την αρετην των εν πελοποννησωι τας δωρικας πολεις κτισαντων και την χωραν ταυτην κατασχοντων, η το πληθος των κινδυνων και των τροπαιων των δια την υμετεραν ηγεμονιαν και βασιλειαν σταθεντων; τις δ' αν ηπορησε, διεξιεναι βουληθεις την ανδρειαν ολης της πολεως και σωφροσυνην και πολιτειαν την υπο των προγονων των υμετερων συνταχθεισαν; ποσοις δ' αν λογοις εξεγενετο χρησασθαι περι την φρονησιν του σου πατρος και την εν ταις συμφοραις διοικησιν και την μαχην την εν τηι πολει γενομενην, ης ηγεμων συ καταστας και μετ' ολιγων προς πολλους κινδυνευσας και παντων διενεγκων αιτιος εγενου τηι πολει της σωτηριας, ου καλλιον εργον ουδεις αν επιδειξειεν; ουτε γαρ πολεις ελειν ουτε πολλους αποκτειναι των πολεμιων ουτω μεγα και σεμνον εστιν, ως εκ των τοιουτων κινδυνων σωσαι την πατριδα, μη την τυχουσαν, αλλα την τοσουτον επ' αρετηι διενεγκουσαν. περι ων μη κομψως αλλ' απλως διελθων, μηδε τηι λεξει κοσμησας, αλλ' εξαριθμησας μονον και χυδην ειπων ουδεις οστις ουκ αν ευδοκιμησειεν. εγω τοινυν δυνηθεις αν και περι τουτων εξαρκουντως διαλεχθηναι, κακεινο γιγνωσκων, πρωτον μεν οτι ραιον εστι περι των γεγενημενων ευπορως επιδραμειν η περι των μελλοντων νουν εχοντως ειπειν, επειθ' οτι παντες ανθρωποι πλειω χαριν εχουσιν τοις επαινουσιν η τοις συμβουλευουσιν, _τους μεν γαρ ως ευνους οντας αποδεχονται, τους δ' αν μη κελευσθεντες παραινωσιν, ενοχλειν νομιζουσιν_ αλλ' ομως απαντα ταυτα προειδως, των μεν προς χαριν αν ρηθησομενων απεσχομην, περι δε τοιουτων μελλω λεγειν, περι ων ουδεις αν αλλος τολμησειεν, ηγουμενος δειν τους επιεικειας και φρονησεως αμφισβητουντας μη τους ραιστους προαιρεισθαι των λογων, αλλα τους εργωδεστατους, μηδε τους ηδιστους τοις ακουουσιν, αλλ' εξ ων ωφελησουσιν και τας πολεις τας αυτων και τους αλλους ελληνας: εφ' οισπερ εγω τυγχανω νυν εφεστηκως. θαυμαζω δε και των αλλων των πραττειν η λεγειν δυναμενων, ει μηδε πωποτ' αυτοις επηλθεν ενθυμηθηναι περι των κοινων πραγματων, μηδ' ελεησαι τας της ελλαδος δυσπραξιας ουτως αισχρως και δεινως διατιθεμενης, ης ουδεις παραλελειπται τοπος ος ου γεμει και μεστος εστι πολεμου και στασεων και σφαγων και κακων αναριθμητων: ων πλειστον μερος μετειληφασιν οι της ασιας την παραλιαν οικουντες, ους εν ταις συνθηκαις απαντας εκδεδωκαμεν ου μονον τοις βαρβαροις, αλλα και των ελληνων τοις της μεν φωνης της ημετερας κοινωνουσιν, τωι δε τροπωι τωι των βαρβαρων χρωμενοις: ους, ει νουν ειχομεν, ουκ αν περιεωρωμεν αθροιζομενους ουδ' υπο των τυχοντων στρατηγουμενους, ουδε μειζους και κρειττους συνταξεις στρατοπεδων γιγνομενας εκ των πλανωμενων η των πολιτευομενων: οι της μεν βασιλεως χωρας μικρον μερος λυμαινονται, τας δε πολεις τας ελληνιδας, εις ην αν εισελθωσιν, αναστατους ποιουσιν, τους μεν αποκτεινοντες, τους δε φυγαδευοντες, των δε τας ουσιας διαρπαζοντες, ετι δε παιδας και γυναικας υβριζοντες, και τας μεν ευπρεπεστατας καταισχυνοντες, των δ' αλλων α περι τοις σωμασιν εχουσι περισπωντες, ωσθ' ας προτερον ουδε κεκοσμημενας ην ιδειν τοις αλλοτριοις, ταυτας υπο πολλων ορασθαι γυμνας, ενιας δ' αυτων εν ρακεσιν περιφθειρομενας δι' ενδειαν των αναγκαιων. υπερ ων πολυν ηδη χρονον γιγνομενων ουτε πολις ουδεμια των προεσταναι των ελληνων αξιουσων ηγανακτησεν, ουτ' ανηρ των πρωτευοντων ουδεις βαρεως ηνεγκε, πλην ο σος πατηρ: μονος γαρ αγησιλαος ων ημεις ισμεν επιθυμων απαντα τον χρονον διετελεσεν τους μεν ελληνας ελευθερωσαι, προς δε τους βαρβαρους πολεμον εξενεγκειν. ου μην αλλα κακεινος ενος πραγματος διημαρτεν. και μη θαυμασηις ει προς σε διαλεγομενος μνησθησομαι των ουκ ορθως υπ' αυτου γνωσθεντων: ειθισμαι τε γαρ μετα παρρησιας αει ποιεισθαι τους λογους, και δεξαιμην αν δικαιως επιτιμησας απεχθεσθαι μαλλον η παρα το προσηκον επαινεσας χαρισασθαι. το μεν ουν εμον ουτως εχον εστιν. εκεινος δ' εν πασι τοις αλλοις διενεγκων και γενομενος εγκρατεστατος και δικαιοτατος και πολιτικωτατος διττας εσχεν επιθυμιας, χωρις μεν εκατεραν καλην ειναι δοκουσαν, ου συμφωνουσας δ' αλληλαις ουδ' αμα πραττεσθαι δυναμενας: ηβουλετο γαρ βασιλει τε πολεμειν και των φιλων τους φευγοντας εις τας πολεις καταγαγειν και κυριους καταστησαι των πραγματων. συνεβαινεν ουν εκ μεν της πραγματειας της υπερ των εταιρων εν κακοις και κινδυνοις ειναι τους ελληνας, δια δε την ταραχην την ενθαδε γιγνομενην μη σχολην αγειν μηδε δυνασθαι πολεμειν τοις βαρβαροις. ωστ' εκ των αγνοηθεντων κατ' εκεινον τον χρονον ραιδιον καταμαθειν οτι δει τους ορθως βουλευομενους μη προτερον εκφερειν προς βασιλεα πολεμον πριν αν διαλλαξηι τις τους ελληνας και παυσηι της μανιας και της φιλονικιας ημας. περι ων εγω και προτερον ειρηκα και νυν ποιησομαι τους λογους. καιτοι τινες των ουδεμιας μεν παιδειας μετεσχηκοτων, δυνασθαι δε παιδευειν τους αλλους υπισχνουμενων, και ψεγειν μεν ταμα τολμωντων, μιμεισθαι δε γλιχομενων, ταχ' αν μανιαν ειναι φησειαν το μελειν εμοι των της ελλαδος συμφορων, ωσπερ παρα τους εμους λογους η βελτιον η χειρον αυτην πραξουσαν. ων δικαιως αν απαντες πολλην ανανδριαν και μικροψυχιαν καταγνοιεν, οτι προσποιουμενοι φιλοσοφειν αυτοι μεν επι μικροις φιλοτιμουνται, τοις δε δυναμενοις περι των μεγιστων συμβουλευειν φθονουντες διατελουσιν. ουτοι μεν ουν βοηθουντες ταις αυτων ασθενειαις και ραιθυμιαις ισως τοιαυτ' ερουσιν: εγω δ' ουτως επ' εμαυτωι μεγα φρονω, καιπερ ετη γεγονως ογδοηκοντα και πανταπασιν απειρηκως, ωστ' οιμαι και λεγειν εμοι προσηκειν μαλιστα περι τουτων και καλως βεβουλευσθαι προς σε ποιουμενον τους λογους, και τυχον απ' αυτων γενησεσθαι τι των δεοντων. ηγουμαι δε και τους αλλους ελληνας, ει δεησειεν αυτους εξ απαντων εκλεξασθαι τον τε τωι λογωι καλλιστ' αν δυνηθεντα παρακαλεσαι τους ελληνας επι την των βαρβαρων στρατειαν και τον ταχιστα μελλοντα τας πραξεις επιτελειν τας συμφερειν δοξασας, ουκ αν αλλους ανθ' ημων προκριθηναι. καιτοι πως ουκ αν αισχρον ποιησαιμεν, ει τουτων αμελησαιμεν ουτως εντιμων οντων, ων απαντες αν ημας αξιωσαιεν; το μεν ουν εμον ελαττον εστιν: αποφηνασθαι γαρ α γιγνωσκει τις, ου πανυ των χαλεπων πεφυκεν: σοι δε προσηκει προσεχοντι τον νουν τοις υπ' εμου λεγομενοις βουλευσασθαι ποτερον ολιγωρητεον εστιν των ελληνικων πραγματων γεγονοτι μεν, ωσπερ ολιγωι προτερον εγω διηλθον, ηγεμονι δε λακεδαιμονιων οντι, βασιλει δε προσαγορευομενωι, μεγιστην δε των ελληνων εχοντι δοξαν, η των μεν ενεστωτων πραγματων υπεροπτεον, μειζοσιν δ' επιχειρητεον. εγω μεν γαρ φημι χρηναι σε παντων αφεμενον των αλλων δυοιν τουτοιν προσεχειν τον νουν, οπως τους μεν ελληνας απαλλαξεις των πολεμων και των αλλων κακων των νυν αυτοις παροντων, τους δε βαρβαρους παυσεις υβριζοντας και πλειω κεκτημενους αγαθα του προσηκοντος. ως δ' εστι ταυτα δυνατα και συμφεροντα και σοι και τηι πολει και τοις αλλοις απασιν, εμον εργον ηδη διδαξαι περι αυτων εστιν ... [25] {Work} {επιστολαι ηʹ τοισ μυτιληναιων αρχουσιν} οι παιδες οι αφαρεως, υιδεις δ' εμοι, παιδευθεντες υπ' αγηνορος τα περι την μουσικην, εδεηθησαν μου γραμματα πεμψαι προς υμας, οπως αν, επειδη και των αλλων τινας κατηγαγετε φυγαδων, και τουτον καταδεξησθε και τον πατερα και τους αδελφους. λεγοντος δε μου προς αυτους οτι δεδοικα μη λιαν ατοπος ειναι δοξω και περιεργος, ζητων ευρισκεσθαι τηλικαυτα το μεγεθος παρ' ανδρων οις ουδε πωποτε προτερον ουτε διελεχθην ουτε συνηθης εγενομην, ακουσαντες ταυτα πολυ μαλλον ελιπαρουν. ως δ' ουδεν αυτοις απεβαινεν ων ηλπιζον, απασιν ησαν καταφανεις αηδως διακειμενοι και χαλεπως φεροντες. ορων δ' αυτους λυπουμενους μαλλον του προσηκοντος, τελευτων υπεσχομην γραψειν την επιστολην και πεμψειν υμιν. υπερ μεν ουν του μη δικαιως αν δοκειν μωρος ειναι μηδ' οχληρος ταυτ' εχω λεγειν. ηγουμαι δε καλως υμας βεβουλευσθαι και διαλλαττομενους τοις πολιταις τοις υμετεροις και πειρωμενους τους μεν φευγοντας ολιγους ποιειν, τους δε συμπολιτευομενους πολλους, και μιμουμενους τα περι την στασιν την πολιν την ημετεραν. μαλιστα δ' αν τις υμας επαινεσειεν οτι τοις κατιουσιν αποδιδοτε την ουσιαν: επιδεικνυσθε γαρ και ποιειτε πασιν φανερον ως ου των κτηματων επιθυμησαντες των αλλοτριων, αλλ' υπερ της πολεως δεισαντες εποιησασθε την εκβολην αυτων. ου μην αλλ' ει και μηδεν υμιν εδοξεν τουτων μηδε προσεδεχεσθε μηδενα των φυγαδων, τουτους γε νομιζω συμφερειν υμιν καταγειν. αισχρον γαρ την μεν πολιν υμων υπο παντων ομολογεισθαι μουσικωτατην ειναι και τους ονομαστοτατους εν αυτηι παρ' υμιν τυγχανειν γεγονοτας, τον δε προεχοντα των νυν οντων περι την ιστοριαν της παιδειας ταυτης φευγειν εκ της τοιαυτης πολεως, και τους μεν αλλους ελληνας τους διαφεροντας περι <τι> των καλων επιτηδευματων, καν μηδεν προσηκωσιν, ποιεισθαι πολιτας, υμας δε τους ευδοκιμουντας τε παρα τοις αλλοις και μετασχοντας της αυτης φυσεως περιοραν παρ' ετεροις μετοικουντας. θαυμαζω δ' οσαι των πολεων μειζονων δωρεων αξιουσιν τους εν τοις γυμνικοις αγωσιν κατορθουντας μαλλον η τους τηι φρονησει και τηι φιλοπονιαι τι των χρησιμων ευρισκοντας, και μη συνορωσιν οτι πεφυκασιν αι μεν περι την ρωμην και το ταχος δυναμεις συναποθνηισκειν τοις σωμασιν, αι δ' επιστημαι παραμενειν απαντα τον χρονον ωφελουσαι τους χρωμενους αυταις. ων ενθυμουμενους χρη τους νουν εχοντας περι πλειστου μεν ποιεισθαι τους καλως και δικαιως της αυτων πολεως επιστατουντας, δευτερους δε τους τιμην και δοξαν αυτηι καλην συμβαλεσθαι δυναμενους: απαντες γαρ ωσπερ δειγματι τοις τοιουτοις χρωμενοι και τους αλλους τους συμπολιτευομενους ομοιους ειναι τουτοις νομιζουσιν. ισως ουν ειποι τις αν, οτι προσηκει τους ευρεσθαι τι βουλομενους μη το πραγμα μονον επαινειν, αλλα και σφας αυτους επιδεικνυναι δικαιως αν τυγχανοντας περι ων ποιουνται τους λογους. εχει δ' ουτως. εγω του μεν πολιτευεσθαι και ρητορευειν απεστην: ουτε γαρ φωνην εσχον ικανην ουτε τολμαν: ου μην πανταπασιν αχρηστος εφυν ουδ' αδοκιμος, αλλα τοις τε λεγειν προηιρημενοις αγαθον τι περι υμων και των αλλων συμμαχων φανειην αν και συμβουλος και συναγωνιστης γεγενημενος, αυτος τε πλειους λογους πεποιημενος υπερ της ελευθεριας και της αυτονομιας των ελληνων η συμπαντες οι τα βηματα κατατετριφοτες. υπερ ων υμεις αν μοι δικαιως πλειστην εχοιτε χαριν: μαλιστα γαρ επιθυμουντες διατελειτε της τοιαυτης καταστασεως. οιμαι δ' αν, ει κονων μεν και τιμοθεος ετυγχανον ζωντες, διοφαντος δ' ηκεν εκ της ασιας, πολλην αν αυτους ποιησασθαι σπουδην, ευρεσθαι με βουλομενους ων τυγχανω δεομενος. περι ων ουκ οιδα τι δει πλειω λεγειν: ουδεις γαρ υμων ουτως εστι νεος ουδ' επιλησμων, οστις ουκ οιδε τας εκεινων ευεργεσιας. ουτω δ' αν μοι δοκειτε καλλιστα βουλευσεσθαι περι τουτων, ει σκεψεσθε τις εστιν ο δεομενος και υπερ ποιων τινων ανθρωπων. ευρησετε γαρ εμε μεν οικειοτατα κεχρημενον τοις μεγιστων αγαθων αιτιοις γεγενημενοις υμιν τε και τοις αλλοις, υπερ ων δε δεομαι τοιουτους οντας, οιους τους μεν πρεσβυτερους και τους περι την πολιτειαν οντας μη λυπειν, τοις δε νεωτεροις διατριβην παρεχειν ηδειαν και χρησιμην και πρεπουσαν τοις τηλικουτοις. μη θαυμαζετε δ' ει προθυμοτερον και δια μακροτερων των αλλων γεγραφα την επιστολην: βουλομαι γαρ αμφοτερα, τοις τε παισιν ημων χαρισασθαι και ποιησαι φανερον αυτοις οτι, καν μη δημηγορωσιν μηδε στρατηγωσιν, αλλα μονον μιμωνται τον τροπον τον εμον, ουκ ημελημενως διαξουσιν εν τοις ελλησιν. εν ετι λοιπον: αν αρα δοξηι τι τουτων υμιν πραττειν, αγηνορι τε δηλωσατε και τοις αδελφοις οτι μερος τι και δι' εμε τυγχανουσιν ων επεθυμουν. [26] {Work} {επιστολαι ζʹ τιμοθεωι} περι μεν της οικειοτητος της υπαρχουσης ημιν προς αλληλους οιμαι σε πολλων ακηκοεναι, συγχαιρω δε σοι πυνθανομενος, πρωτον μεν οτι τηι δυναστειαι τηι παρουσηι καλλιον χρηι του πατρος και φρονιμωτερον, επειθ' οτι προαιρει δοξαν καλην κτησασθαι μαλλον η πλουτον μεγαν συναγαγειν. σημειον γαρ ου μικρον εκφερεις αρετης, αλλ' ως δυνατον μεγιστον, ταυτην εχων την γνωμην: ωστ' ην εμμεινηις τοις περι σου νυν λεγομενοις, ουκ απορησεις των εγκωμιασομενων την τε φρονησιν την σην και την προαιρεσιν ταυτην. ηγουμαι δε και τα διηγγελμενα περι του πατρος σου συμβαλεσθαι μεγαλην πιστιν προς το δοκειν ευ φρονειν σε και διαφερειν των αλλων: ειωθασι γαρ οι πλειστοι των ανθρωπων ουχ ουτως επαινειν και τιμαν τους εκ των πατερων των ευδοκιμουντων γεγονοτας ως τους εκ των δυσκολων και χαλεπων, ην περ φαινωνται μηδεν ομοιοι τοις γονευσιν οντες. μαλλον γαρ επι παντων κεχαρισμενον αυτοις εστιν το παρα λογον συμβαινον αγαθον των εικοτως και προσηκοντως γιγνομενων. ων ενθυμουμενον χρη ζητειν και φιλοσοφειν εξ οτου τροπου και μετα τινων και τισι συμβουλοις χρωμενος τας τε της πολεως ατυχιας επανορθωσεις και τους πολιτας επι τε τας εργασιας και την σωφροσυνην προτρεψεις και ποιησεις αυτους ηδιον ζην και θαρραλεωτερον η τον παρελθοντα χρονον: ταυτα γαρ εστιν εργα των ορθως και φρονιμως τυραννευοντων. ων ενιοι καταφρονησαντες ουδεν αλλο σκοπουσιν, πλην οπως αυτοι θ' ως μετα πλειστης ασελγειας τον βιον διαξουσιν, των τε πολιτων τους βελτιστους και πλουσιωτατους και φρονιμωτατους λυμανουνται και δασμολογησουσιν, κακως ειδοτες οτι προσηκει τους ευ φρονουντας και την τιμην ταυτην εχοντας μη τοις των αλλων κακοις αυτοις ηδονας παρασκευαζειν, αλλα ταις αυτων επιμελειαις τους πολιτας ευδαιμονεστερους ποιειν, μηδε πικρως μεν και χαλεπως διακεισθαι προς απαντας, αμελειν δε της αυτων σωτηριας, αλλ' ουτω μεν πραως και νομιμως επιστατειν των πραγματων ωστε μηδενα τολμαν αυτοις επιβουλευειν, μετα τοσαυτης δ' ακριβειας την του σωματος ποιεισθαι φυλακην ως απαντων αυτους ανελειν βουλομενων. ταυτην γαρ την διανοιαν εχοντες αυτοι τ' αν εξω των κινδυνων ειεν και παρα τοις αλλοις ευδοκιμοιεν: ων αγαθα μειζω χαλεπον ευρειν εστιν. ενεθυμηθην δε μεταξυ γραφων, ως ευτυχως απαντα σοι συμβεβηκεν. την μεν γαρ ευποριαν, ην αναγκαιον ην κτησασθαι μετα βιας και τυραννικως και μετα πολλης απεχθειας, ο πατηρ σοι καταλελοιπεν, το δε χρησθαι τουτοις καλως και φιλανθρωπως επι σοι γεγονεν: ων χρη σε πολλην ποιεισθαι την επιμελειαν. α μεν ουν εγω γιγνωσκω, ταυτ' εστιν: εχει δ' ουτως. ει μεν εραις χρηματων και μειζονος δυναστειας και κινδυνων, δι' ων αι κτησεις τουτων εισιν, ετερους σοι συμβου λους παρακλητεον: ει δε ταυτα μεν ικανως εχεις, αρετης δε και δοξης καλης και της παρα των πολλων ευνοιας επιθυμεις, τοις τε λογοις τοις εμοις προσεκτεον τον νουν εστιν και τοις καλως τας πολεις τας αυτων διοικουσιν αμιλλητεον και πειρατεον αυτων διενεγκειν. ακουω δε κλεομμιν τον εν μηθυμνηι ταυτην εχοντα την δυναστειαν περι τε τας αλλας πραξεις καλον καγαθον ειναι και φρονιμον, και τοσουτον απεχειν του των πολιτων τινας αποκτεινειν η φυγαδευειν η δημευειν τας ουσιας η ποιειν αλλο τι κακον ωστε πολλην μεν ασφαλειαν παρεχειν τοις συμπολιτευομενοις, καταγειν δε τους φευγοντας, αποδιδοναι δε τοις μεν κατιουσιν τας κτησεις, εξ ων εξεπεσον, τοις δε πριαμενοις τας τιμας τας εκαστοις γιγνομενας, προς δε τουτοις καθοπλιζειν απαντας τους πολιτας ως ουδενος μεν επιχειρησοντος περι αυτον νεωτεριζειν, ην δ' αρα τινες τολμησωσιν, ηγουμενον λυσιτελειν αυτωι τεθναναι τοιαυτην αρετην ενδειξαμενωι τοις πολιταις μαλλον η ζην πλειω χρονον τηι πολει των μεγιστων κακων αιτιον γενομενον. ετι δ' αν πλειω σοι περι τουτων διελεχθην, ισως δ' αν και χαριεστερον, ει μη πανταπασιν εδει με δια ταχεων γραψαι σοι την επιστολην. νυν δε σοι μεν αυθις συμβουλευσομεν, αν μη κωλυσηι με το γηρας, εν δε τωι παροντι περι των ιδιων δηλωσομεν. αυτοκρατωρ γαρ ο τα γραμματα φερων οικειως ημιν εχει: περι τε γαρ τας διατριβας τας αυτας γεγοναμεν και τηι τεχνηι πολλακις αυτου κεχρημαι και το τελευταιον περι της αποδημιας της ως σε συμβουλος εγενομην αυτωι. δια δη ταυτα παντα βουλοιμην αν σε καλως αυτωι χρησασθαι και συμφεροντως αμφοτεροις υμιν, και γενεσθαι φανερον οτι μερος τι και δι' εμε γιγνεται τι των δεοντων αυτωι. και μη θαυμασηις ει σοι μεν ουτως επιστελλω προθυμως, κλεαρχου δε μηδεν πωποτ' εδεηθην. σχεδον γαρ απαντες οι παρ' υμων καταπλεοντες σε μεν ομοιον φασιν ειναι τοις βελτιστοις των εμοι πεπλησιακοτων, κλεαρχον δε κατα μεν εκεινον τον χρονον οτ' ην παρ' ημιν, ωμολογουν, οσοι περ ενετυχον, ελευθεριωτατον ειναι και πραοτατον και φιλανθρωποτατον των μετεχοντων της διατριβης: επειδη δε την δυναμιν ελαβεν, τοσουτον εδοξε μεταπεσειν ωστε παντας θαυμαζειν τους προτερον αυτον γιγνωσκοντας. προς μεν ουν εκεινον δια ταυτας τας αιτιας απηλλοτριωθην: σε δ' αποδεχομαι και προ πολλου ποιησαιμην αν οικειως διατεθηναι προς ημας. δηλωσεις δε και συ δια ταχεων ει την αυτην γνωμην εχεις ημιν. αυτοκρατορος τε γαρ επιμελησει και πεμψεις επιστολην ως ημας, ανανεουμενος την φιλιαν και ξενιαν την προτερον υπαρχουσαν. ερρωσο, καν του δεηι των παρ' ημιν, επιστελλε. [27] {Work} {επιστολαι βʹ φιλιππωι} οιδα μεν οτι παντες ειωθασιν πλειω χαριν εχειν τοις επαινουσιν η τοις συμβουλευουσιν, αλλως τε καν μη κελευσθεις επιχειρηι τις τουτο ποιειν. εγω δ' ει μεν μη και προτερον ετυγχανον σοι παρηινεκως μετα πολλης ευνοιας εξ ων εδοκεις μοι τα πρεποντα μαλιστ' αν σαυτωι πραττειν, ισως ουδ' αν νυν επεχειρουν αποφαινεσθαι περι των σοι συμβεβηκοτων: επειδη δε προειλομην φροντιζειν των σων πραγματων και της πολεως ενεκα της εμαυτου και των αλλων ελληνων, αισχυνθειην αν, ει περι μεν των ηττον αναγκαιων φαινοιμην σοι συμβεβουλευκως, υπερ δε των μαλλον κατεπειγοντων μηδενα λογον ποιοιμην, και ταυτ' ειδως εκεινα μεν υπερ δοξης οντα, ταυτα δ' υπερ της σωτηριας, ης ολιγωρειν απασιν εδοξας τοις ακουσασιν τας περι σου ρηθεισας βλασφημιας. ουδεις γαρ εστιν οστις ου κατεγνω προπετεστερον σε διακινδυνευειν η βασιλικωτερον και μαλλον σοι μελειν των περι την ανδρειαν επαινων η των ολων πραγματων. εστιν δ' ομοιως αισχρον περισταντων τε των πολεμιων μη διαφεροντα γενεσθαι των αλλων, μηδεμιας τε συμπεσουσης αναγκης αυτον εμβαλειν εις τοιουτους αγωνας, εν οις κατορθωσας μεν ουδεν αν ησθα μεγα διαπεπραγμενος, τελευτησας δε τον βιον απασαν αν την υπαρχουσαν ευδαιμονιαν συνανειλες. χρη δε μη καλας απασας υπολαμβανειν τας εν τοις πολεμοις τελευτας αλλα τας μεν υπερ της πατριδος και των γονεων και των παιδων επαινων αξιας, τας δε ταυτα τε παντα βλαπτουσας και τας πραξεις τας προτερον κατωρθωμενας καταρρυπαινουσας αισχρας νομιζειν και φευγειν ως αιτιας πολλης αδοξιας γιγνομενας. ηγουμαι δε σοι συμφερειν μιμεισθαι τας πολεις, ον τροπον διοικουσιν τα περι τους πολεμους. απασαι γαρ, οταν στρατοπεδον εκπεμπωσιν, ειωθασι το κοινον και το βουλευσομενον υπερ των ενεστωτων εις ασφαλειαν καθισταναι: διο δη συμβαινει μη μιας ατυχιας συμπεσουσης ανηιρησθαι και την δυναμιν αυτων, αλλα πολλας υποφερειν δυνασθαι συμφορας και παλιν αυτας εκ τουτων αναλαμβανειν. ο και σε δει σκοπειν, και μηδεν μειζον αγαθον της σωτηριας υπολαμβανειν, ινα και τας νικας τας συμβαινουσας κατα τροπον διοικηις [και τας ατυχιας τας συμπιπτουσας επανορθουν δυνηι]. ιδοις δ' αν και λακεδαιμονιους περι της των βασιλεων σωτηριας πολλην επιμελειαν ποιουμενους και τους ενδοξοτατους των πολιτων φυλακας αυτων καθισταντας, οις αισχιον εστιν εκεινους τελευτησαντας περιιδειν η τας ασπιδας αποβαλειν. αλλα μην ουδ' εκεινα σε λεληθεν, α ξερξηι τε τωι καταδουλωσασθαι τους ελληνας βουληθεντι και κυρωι τωι <της> βασιλειας αμφισβητησαντι συνεπεσεν. ο μεν γαρ τηλικαυταις ητταις και συμφοραις περιπεσων ηλικας ουδεις οιδεν αλλοις γενομενας, δια το περιποιησαι την αυτου ψυχην την τε βασιλειαν κατεσχεν και τοις παισιν τοις αυτου παρεδωκεν και την ασιαν ουτω διωικησεν ωστε μηδεν ηττον αυτην ειναι φοβεραν τοις ελλησιν η προτερον: κυρος δε νικησας απασαν την βασιλεως δυναμιν και κρατησας <αν> των πραγματων ει μη δια την αυτου προπετειαν, ου μονον αυτον απεστερησεν τηλικαυτης δυναστειας, αλλα και τους συνακολουθησαντας εις τας εσχατας συμφορας κατεστησεν. εχοιμι δ' αν παμπληθεις ειπειν οι μεγαλων στρατοπεδων ηγεμονες γενομενοι δια το προδιαφθαρηναι πολλας μυριαδας αυτοις συναπωλεσαν. ων ενθυμουμενον χρη μη τιμαν την ανδρειαν την μετ' ανοιας αλογιστου και φιλοτιμιας ακαιρου γιγνομενην, μηδε πολλων κινδυνων ιδιων υπαρχοντων ταις μοναρχιαις ετερους αδοξους και στρατιωτικους αυτωι προσεξευρισκειν, μηδ' αμιλλασθαι τοις η βιου δυστυχους απαλλαγηναι βουλομενοις η μισθοφορας ενεκα μειζονος εικηι τους κινδυνους προαιρουμενοις, μηδ' επιθυμειν τοιαυτης δοξης, ης πολλοι και των ελληνων και των βαρβαρων τυγχανουσιν, αλλα της τηλικαυτης το μεγεθος, ην μονος αν των νυν οντων κτησασθαι δυνηθειης: μηδ' αγαπαν λιαν τας τοιαυτας αρετας ων και τοις φαυλοις μετεστιν, αλλ' εκεινας ων ουδεις αν πονηρος κοινωνησειεν: μηδε ποιεισθαι πολεμους αδοξους και χαλεπους, εξον εντιμους και ραιδιους, μηδ' εξ ων τους μεν οικειοτατους εις λυπας και φροντιδας καταστησεις, τους δ' εχθρους εν ελπισιν μεγαλαις ποιησεις, οιας και νυν αυτοις παρεσχες αλλα των μεν βαρβαρων, προς ους νυν πολεμεις, επι τοσουτον εξαρκεσει σοι κρατειν, οσον εν ασφαλειαι καταστησαι την σαυτου χωραν, τον δε <βασιλεα τον> νυν μεγαν προσαγορευομενον καταλυειν επιχειρησεις, ινα την τε σαυτου δοξαν μειζω ποιησηις και τοις ελλησιν υποδειξηις προς ον χρη πολεμειν. προ πολλου δ' αν εποιησαμην επιστειλαι σοι ταυτα προ της στρατειας, ιν' ει μεν επεισθης, μη τηλικουτωι κινδυνωι περιεπεσες, ει δ' ηπιστησας, μη συμβουλευειν εδοκουν ταυτα τοις ηδη δια το παθος υπο παντων εγνωσμενοις, αλλα το συμβεβηκος εμαρτυρει τους λογους ορθως εχειν τους υπ' εμου περι αυτων ειρημενους. πολλα δ' εχων ειπειν δια την του πραγματος φυσιν παυσομαι λεγων: οιμαι γαρ και σε και των εταιρων τους σπουδαιοτατους ραιδιως οπος' αν βουλησθε προσθησειν τοις ειρημενοις. προς δε τουτοις φοβουμαι την ακαιριαν: και γαρ νυν κατα μικρον προιων ελαθον εμαυτον ουκ εις επιστολης συμμετριαν, αλλ' εις λογου μηκος εξοκειλας. ου μην αλλα καιπερ τουτων ουτως εχοντων ου παραλειπτεον εστιν τα περι της πολεως, αλλα πειρατεον παρακαλεσαι σε προς την οικειοτητα και την χρησιν αυτης. οιμαι γαρ πολλους ειναι τους απαγγελλοντας και λεγοντας ου μονον τα δυσχερεστατα των περι σου παρ' ημιν ειρημενων, αλλα και παρ' αυτων προστιθεντας: οις ουκ εικος προσεχειν τον νουν. και γαρ αν ατοπον ποιοιης, ει τον μεν δημον τον ημετερον ψεγοις οτι ραιδιως πειθεται τοις διαβαλλουσιν, αυτος δε φαινοιο πιστευων τοις την τεχνην ταυτην εχουσιν, και μη γιγνωσκοις ως οσωιπερ αν την πολιν ευαγωγοτεραν υπο των τυχοντων ουσαν αποφαινωσιν, τοσουτωι μαλλον σοι συμφεροντως εχουσαν αυτην επιδεικνυουσιν. ει γαρ οι μηδεν αγαθον οιοι τ' οντες ποιησαι διαπραττονται τοις λογοις οτι αν βουληθωσιν, η που σε γε προσηκει τον πλειστ' αν εργωι δυναμενον ευεργετησαι μηδενος αποτυχειν παρ' ημων. ηγουμαι δε δειν προς μεν τους πικρως της πολεως ημων κατηγορουντας εκεινους αντιταττεσθαι τους παντα τε ταυτ' ειναι λεγοντας και τους μητε μειζον μητ' ελαττον αυτην ηδικηκεναι φασκοντας: εγω δ' ουδεν αν ειποιμι τοιουτον: αισχυνθειην γαρ αν, ει των αλλων μηδε τους θεους αναμαρτητους ειναι νομιζοντων αυτος τολμωιην λεγειν ως ουδεν πωποθ' η πολις ημων πεπλημμεληκεν. ου μην αλλ' εκειν' εχω περι αυτης ειπειν, οτι χρησιμωτεραν ουκ αν ευροις ταυτης ουτε τοις ελλησιν ουτε τοις σοις πραγμασιν: ωι μαλιστα προσεκτεον τον νουν εστιν. ου γαρ μονον συναγωνιζομενη γιγνοιτ' αν αιτια σοι πολλων αγαθων, αλλα και φιλικως εχειν δοκουσα μονον: τους τε γαρ υπο σοι νυν οντας ραιον αν κατεχοις ει μηδεμιαν εχοιεν αποστροφην, των τε βαρβαρων ους βουληθειης θαττον αν καταστρεψαιο. καιτοι πως ου χρη προθυμως ορεγεσθαι της τοιαυτης ευνοιας, δι' ην ου μονον την υπαρχουσαν αρχην ασφαλως καθεξεις, αλλα και πολλην ετεραν ακινδυνως προσκτησει; θαυμαζω δ' οσοι των τας δυναμεις εχοντων τα μεν των ξενιτευομενων στρατοπεδα μισθουνται και χρηματα πολλα δαπανωσιν, συνειδοτες οτι πλειους ηδικηκε των πιστευσαντων αυτοις η σεσωκεν, την δε πολιν την τηλικαυτην δυναμιν κεκτημενην μη πειρωνται θεραπευειν, η και μιαν εκαστην των πολεων και συμπασαν την ελλαδα πολλακις ηδη σεσωκεν. ενθυμου δ' οτι πολλοις καλως βεβουλευσθαι δοκεις οτι δικαιως κεχρησαι θετταλοις και συμφεροντως εκεινοις, ανδρασιν ουκ ευμεταχειριστοις, αλλα μεγαλοψυχοις και στασεως μεστοις. χρη τοινυν και περι ημας πειρασθαι γιγνεσθαι σε τοιουτον, επισταμενον οτι την μεν χωραν θετταλοι, την δε δυναμιν ημεις ομορον σοι τυγχανομεν εχοντες, ην εκ παντος τροπου ζητει προσαγαγεσθαι. πολυ γαρ καλλιον εστιν τας ευνοιας τας των πολεων αιρειν η τα τειχη. τα μεν γαρ τοιαυτα των εργων ου μονον εχει φθονον, αλλα και των τοιουτων την αιτιαν τοις στρατοπεδοις ανατιθεασιν: ην δε τας οικειοτητας και τας ευνοιας κτησασθαι δυνηθηις, απαντες την σην διανοιαν επαινεσονται. δικαιως δ' αν μοι πιστευοις οις ειρηκα περι της πολεως: φανησομαι γαρ ουτε κολακευειν αυτην εν τοις λογοις ειθισμενος, αλλα πλειστα παντων επιτετιμηκως, ουτ' ευ παρα τοις πολλοις και τοις εικηι δοκιμαζουσιν φερομενος, αλλ' αγνοουμενος υπ' αυτων και φθονουμενος ωσπερ συ. πλην τοσουτον διαφερομεν οτι προς σε μεν δια την δυναμιν και την ευδαιμονιαν ουτως εχουσιν, προς δ' εμε διοτι προσποιουμαι το βελτιον αυτων φρονειν και πλειους ορωσιν εμοι διαλεγεσθαι βουλομενους η σφισιν αυτοις. ηβουλομην δ' αν ημιν ομοιως ραιδιον ειναι την δοξαν ην εχομεν παρ' αυτοις διαφευγειν. νυν δε συ μεν ου χαλεπως, ην βουληθηις, αυτην διαλυσεις, εμοι δ' αναγκη και δια το γηρας και δι' αλλα πολλα στεργειν τοις παρουσιν. ουκ οιδ' οτι δει πλειω λεγειν, πλην τοσουτον οτι καλον εστιν την βασιλειαν και την ευδαιμονιαν την υπαρχουσαν υμιν παρακαταθεσθαι τηι των ελληνων ευνοιαι. [28] {Work} {επιστολαι εʹ. αλεξανδρωι} προς τον πατερα σου γραφων επιστολην ατοπον ωιμην ποιησειν, ει περι τον αυτον οντα σε τοπον εκεινωι μητε προσερω μητ' ασπασομαι μητε γραψω τι τοιουτον ο ποιησει τους αναγνοντας μη νομιζειν ηδη με παραφρονειν δια το γηρας μηδε πανταπασι ληρειν, αλλ' ετι το καταλελειμμενον μου μερος και λοιπον ον ουκ αναξιον ειναι της δυναμεως ην εσχον νεωτερος ων. ακουω δε σε παντων λεγοντων ως φιλανθρωπος ει και φιλαθηναιος και φιλοσοφος, ουκ αφρονως αλλα νουν εχοντως. των τε γαρ πολιτων αποδεχεσθαι σε των ημετερων ου τους ημεληκοτας αυτων και πονηρων πραγματων επιθυμουντας, αλλ' οις συνδιατριβων τ' ουκ αν λυπηθειης συμβαλλων τε και κοινωνων πραγματων ουδεν αν βλαβειης ουδ' αδικηθειης, οιοις περ χρη πλησιαζειν τους ευ φρονουντας: των τε φιλοσοφιων ουκ αποδοκιμαζειν μεν ουδε την περι τας εριδας, αλλα νομιζειν ειναι πλεονεκτικην εν ταις ιδιαις διατριβαις, ου μην αρμοττειν ουτε τοις του πληθους προεστωσιν ουτε τοις τας μοναρχιας εχουσιν: ουδε γαρ συμφερον ουδε πρεπον εστιν τοις μειζον των αλλων φρονουσιν ουτ' αυτοις εριζειν προς τους συμπολιτευομενους ουτε τοις αλλοις επιτρεπειν προς αυτους αντιλεγειν. ταυτην μεν ουν ουκ αγαπαν σε την διατριβην, προαιρεισθαι δε την παιδειαν την περι τους λογους οις χρωμεθα περι τας πραξεις τας προσπιπτουσας καθ' εκαστην την ημεραν και μεθ' ων βουλευομεθα περι των κοινων: δι' ην νυν τε δοξαζειν περι των μελλοντων επιεικως, τοις τ' αρχομενοις προσταττειν ουκ ανοητως α δει πραττειν εκαστους επιστησει, περι δε των καλων και δικαιων και των τουτοις εναντιων ορθως κρινειν, προς δε τουτοις τιμαν τε και κολαζειν ως προσηκον εστιν εκατεροις. σωφρονεις ουν νυν ταυτα μελετων: ελπιδας γαρ τωι τε πατρι και τοις αλλοις παρεχεις ως, αν πρεσβυτερος γενομενος εμμεινηις τουτοις, τοσουτον προεξεις τηι φρονησει των αλλων οσον περ ο πατηρ σου διενηνοχεν απαντων. [29] {Work} {επιστολαι δʹ. αντιπατρωι} εγω, καιπερ επικινδυνου παρ' ημιν οντος εις μακεδονιαν πεμπειν επιστολην, ου μονον νυν οτε πολεμουμεν προς υμας, αλλα και της ειρηνης ουσης, ομως γραψαι προς σε προειλομην περι διοδοτου, δικαιον ειναι νομιζων απαντας μεν περι πολλου ποιεισθαι τους εμαυτωι πεπλησιακοτας και γεγενημενους αξιους ημων, ουχ ηκιστα δε τουτον και δια την ευνοιαν την εις ημας και δια την αλλην επιεικειαν. μαλιστα μεν ουν εβουλομην αν αυτον συσταθηναι σοι δι' ημων: επειδη δε δι' ετερων εντετυχηκε σοι, λοιπον εστι μοι μαρτυρησαι περι αυτου και βεβαιωσαι την γεγενημενην αυτωι προς σε γνωσιν. εμοι γαρ πολλων και παντοδαπων συγγεγενημενων ανδρων και δοξας ενιων μεγαλας εχοντων, των μεν αλλων απαντων οι μεν τινες περι αυτον τον λογον, οι δε περι το διανοηθηναι και πραξαι δεινοι γεγονασιν, οι δ' επι μεν του βιου σωφρονες και χαριεντες, προς δε τας αλλας χρησεις και διαγωγας αφυεις πανταπασιν: ουτος δ' ουτως ευαρμοστον την φυσιν εσχηκεν ωστ' εν απασι τοις ειρημενοις τελειοτατος ειναι. και ταυτ' ουκ αν ετολμων λεγειν ει μη την ακριβεστατην πειραν αυτος τ' ειχον αυτου και σε ληψεσθαι προσεδοκων, τα μεν αυτον χρωμενον αυτωι, τα δε και παρα των αλλων των εμπειρων αυτου πυνθανομενον: ων ουδεις οστις ουκ αν ομολογησειεν, ει μη λιαν ειη φθονερος, και ειπειν και βουλευσασθαι μηδενος ηττον αυτον δυνασθαι και δικαιοτατον και σωφρονεστατον ειναι και χρηματων εγκρατεστατον, ετι δε συνημερευσαι και συμβιωναι παντων ηδιστον και λιγυρωτατον, προς δε τουτοις πλειστην εχειν παρρησιαν, ουχ ην ου προσηκεν, αλλα την εικοτως αν μεγιστον γιγνομενην σημειον της ευνοιας της προς τους φιλους: ην των δυναστων οι μεν αξιοχρεων τον ογκον τον της ψυχης εχοντες τιμωσιν ως χρησιμην ουσαν, οι δ' ασθενεστεροι τας φυσεις οντες η κατα τας υπαρχουσας εξουσιας δυσχεραινουσιν, ως ων ου προαιρουνται τι ποιειν βιαζομενην αυτους, ουκ ειδοτες ως οι μαλιστα περι του συμφεροντος αντιλεγειν τολμωντες, ουτοι πλειστην εξουσιαν αυτοις του πραττειν α βουλονται παρασκευαζουσιν. εικος γαρ δια μεν τους αει προς ηδονην λεγειν προαιρουμενους ουχ οπως τας μοναρχιας δυνασθαι διαμενειν αι πολλους τους αναγκαιους εφελκονται κινδυνους, αλλ' ουδε τας πολιτειας αι μετα πλειονος ασφαλειας εισιν, δια δε τους επι τωι βελτιστωι παρρησιαζομενους πολλα σωιζεσθαι και των επιδοξων διαφθαρησεσθαι πραγματων. ων ενεκα προσηκε μεν παρα πασι τοις μοναρχοις πλεον φερεσθαι τους την αληθειαν αποφαινομενους των απαντα μεν προς χαριν, μηδεν δε χαριτος αξιον λεγοντων: συμβαινει δ' ελαττον εχειν αυτους παρ' ενιοις αυτων. ο δη και διοδοτωι παθειν συνεπεσεν παρα τισι των περι την ασιαν δυναστων, οις περι πολλα χρησιμος γενομενος ου μονον τωι συμβουλευειν, αλλα και τωι πραττειν και κινδυνευειν, δια το παρρησιαζεσθαι προς αυτους περι ων εκεινοις συνεφερεν και των οικοι τιμων απεστερηται και πολλων αλλων ελπιδων, και μειζον ισχυσαν αι των τυχοντων ανθρωπων κολακειαι των ευεργεσιων των τουτου. διο δη και προς υμας αει προσιεναι διανοουμενος οκνηρως ειχεν, ουχ ως απαντας ομοιους ειναι νομιζων τους υπερ αυτον οντας, αλλα δια τας προς εκεινους γεγενημενας δυσχερειας και προς τας παρ' υμων ελπιδας αθυμοτερος ην, παραπλησιον ως εμοι δοκει πεπονθως των πεπλευκοτων τισιν οι, το πρωτον οταν χρησωνται χειμωσιν, ουκετι θαρρουντες εισβαινουσιν εις θαλατταν, καιπερ ειδοτες οτι και καλου πλου πολλακις επιτυχειν εστιν. ου μην αλλ' επειδη συνεστηκε σοι, καλως ποιει. λογιζομαι γαρ αυτωι συνοισειν, μαλιστα μεν τηι φιλανθρωπιαι τηι σηι στοχαζομενος, ην εχειν υπειληψαι παρα τοις εξωθεν ανθρωποις, επειτα νομιζων ουκ αγνοειν υμας οτι παντων ηδιστον εστι και λυσιτελεστατον πιστους αμα και χρησιμους φιλους κτασθαι ταις ευεργεσιαις και τους τοιουτους ευ ποιειν υπερ ων πολλοι και των αλλων υμιν χαριν εξουσιν. απαντες γαρ οι χαριεντες τους τοις σπουδαιοις των ανδρων καλως ομιλουντας ομοιως επαινουσι και τιμωσιν ωσπερ αυτοι των ωφελειων απολαυοντες. αλλα γαρ διοδοτον αυτον οιμαι μαλιστα σε προτρεψεσθαι προς το φροντιζειν αυτου. συνεπειθον δε και τον υιον αυτου των υμετερων αντεχεσθαι πραγματων και παραδονθ' υμιν αυτον ωσπερ μαθητην εις τουμπροσθεν πειραθηναι προελθειν. ο δε ταυτα μου λεγοντος επιθυμειν μεν εφασκεν της υμετερας φιλιας, ου μην αλλα παραπλησιον τι πεπονθεναι προς αυτην και προς τους στεφανιτας αγωνας. εκεινους τε γαρ νικαν μεν αν βουλεσθαι, καταβηναι δ' εις αυτους ουκ αν τολμησαι δια το μη μετεσχηκεναι ρωμης αξιας των στεφανων, των τε παρ' υμων τιμων ευξασθαι μεν αν τυχειν, εφιξεσθαι δ' αυτων ου προσδοκαν: την τε γαρ απειριαν την αυτου καταπεπληχθαι και την λαμπροτητα την υμετεραν, ετι δε και το σωματιον ουκ ευκρινες ον, αλλ' εχον αττα σινη, νομιζειν εμποδιειν αυτον προς πολλα των πραγματων. ουτος μεν ουν, οτι αν αυτωι δοκηι συμφερειν, τουτο πραξει: συ δ' αν τε περι υμας αν θ' ησυχιαν εχων διατριβηι περι τουτους τους τοπους, επιμελου και των αλλων μεν απαντων ων αν τυγχανηι δεομενος, μαλιστα δε της ασφαλειας και της τουτου και της του πατρος αυτου, νομισας ωσπερ παρακαταθηκην εχειν τουτους παρα τε του γηρως ημων, ο προσηκοντως αν πολλης τυγχανοι προνοιας, και της δοξης της υπαρχουσης, ει τινος αρα σπουδης εστιν αξια, και της ευνοιας της προς υμας ην εχων απαντα τον χρονον διατετελεκα. και μη θαυμασηις μητ' ει μακροτεραν γεγραφα την επιστολην μητ' ει τι περιεργοτερον και πρεσβυτικωτερον ειρηκαμεν εν αυτηι: παντων γαρ των αλλων αμελησας ενος μονον εφροντισα, του φανηναι σπουδαζων υπερ ανδρων φιλων και προσφιλεστατων μοι γεγενημενων. [30] {Work} {επιστολαι γʹ φιλιππωι} εγω διελεχθην μεν και προς αντιπατρον περι τε των τηι πολει <και των> σοι συμφεροντων, εξαρκουντως ως εμαυτον επειθον, ηβουληθην δε και προς σε γραψαι, περι ων μοι δοκει πρακτεον ειναι μετα την ειρηνην, παραπλησια μεν τοις εν τωι λογωι γεγραμμενοις, πολυ δ' εκεινων συντομωτερα. κατ' εκεινον μεν γαρ τον χρονον συνεβουλευον ως χρη διαλλαξαντα σε την πολιν την ημετεραν και την λακεδαιμονιων και την θηβαιων και την αργειων εις ομονοιαν καταστησαι τους ελληνας, ηγουμενος, αν τας προεστωσας πολεις πεισηις ουτω φρονειν, ταχεως και τας αλλας επακολουθησειν. τοτε μεν ουν αλλος ην καιρος, νυν δε συμβεβηκεν μηκετι δειν πειθειν: δια γαρ τον αγωνα τον γεγενημενον ηναγκασμενοι παντες εισιν ευ φρονειν και τουτων επιθυμειν ων υπονοουσιν σε βουλεσθαι πραττειν και λεγειν, ως δει παυσαμενους της μανιας και της πλεονεξιας ην εποιουντο προς αλληλους, εις την ασιαν τον πολεμον εξενεγκειν. και πολλοι πυνθανονται παρ' εμου ποτερον εγω σοι παρηινεσα ποιεισθαι την στρατειαν την επι τους βαρβαρους η σου διανοηθεντος συνειπον: εγω δ' ουκ ειδεναι μεν φημι το σαφες, ου γαρ συγγεγενησθαι σοι προτερον, ου μην αλλ' οιεσθαι σε μεν εγνωκεναι περι τουτων, εμε δε συνειρηκεναι ταις σαις επιθυμιαις. ταυτα δ' ακουοντες εδεοντο μου παντες παρακελευεσθαι σοι και προτρεπειν επι των αυτων τουτων μενειν, ως ουδεποτ' αν γενομενων ουτε καλλιονων εργων ουτ' ωφελιμωτερων τοις ελλησιν ουτ' εν καιρωι μαλλον πραχθησομενων. ει μεν ουν ειχον την αυτην δυναμιν ηνπερ προτερον και μη πανταπασιν ην απειρηκως, ουκ αν δι' επιστολης διελεγομην, αλλα παρων αυτος παρωξυνον αν σε και παρεκαλουν επι τας πραξεις ταυτας. νυν δ' ως δυναμαι παρακελευομαι σοι μη καταμελησαι τουτων, πριν αν τελος επιθηις αυτοις. εστι δε προς μεν αλλο τι των οντων απληστως εχειν ου καλον: αι γαρ μετριοτητες παρα τοις πολλοις ευδοκιμουσιν: δοξης δε μεγαλης και καλης επιθυμειν και μηδεποτ' εμπιπλασθαι προσηκει τοις πολυ των αλλων διενεγκουσιν: οπερ σοι συμβεβηκεν. ηγου δε τοθ' εξειν ανυπερβλητον αυτην και των σοι πεπραγμενων αξιαν, οταν τους μεν βαρβαρους αναγκασηις ειλωτευειν τοις ελλησιν πλην των σοι συναγωνισαμενων, τον δε βασιλεα τον νυν μεγαν προσαγορευομενον ποιησηις τουτο πραττειν οτι αν συ προσταττηις. ουδεν γαρ εσται λοιπον ετι πλην θεον γενεσθαι. ταυτα δε κατεργασασθαι πολυ ραιον εστιν εκ των νυν παροντων η προελθειν επι την δυναμιν και την δοξαν ην νυν εχεις εκ της βασιλειας της εξ αρχης υμιν υπαρξασης. χαριν δ' εχω τωι γηραι ταυτην μονην, οτι προηγαγεν εις τουτο μου τον βιον ωσθ' α νεος ων διενοουμην και γραφειν επεχειρουν εν τε τωι πανηγυρικωι λογωι και τωι προς σε πεμφθεντι ταυτα νυν τα μεν ηδη γιγνομενα δια των σων εφορω πραξεων, τα δ' ελπιζω γενησεσθαι. [31] {Work} ισοκρατης φησι μηδεν αλλο επιτηδευειν τους ρητορας η επιστημην πειθους. (Sextus Empiricus, Adversus mathematicos, II, 62, p. 301 F.) και γαρ ισοκρατης εργον εφασκεν ειναι ρητορικης τα μεν σμικρα μεγαλως ειπειν, τα δε μεγαλα σμικρως; και τα μεν καινα παλαιως, τα δε παλαια καινως. (Maxime Planude, V, p. 455, 1 dans les Rhetores graeci de Walz, et Joannes Siceliota, VI, p. 133, 13 Walz.) διαιρησομαι δε αυτας (τας του λογου ιδεας), ως ισοκρατει τε και τοις κατ' εκεινον τον ανδρα κοσμουμενοις ηρεσεν, αρξαμενος απο των προοιμιων. (Denys d'Halicarnasse, Sur Lysias, p. 489.) εν γαρ ταις καταστασεσι τα τε οικεια συνιστωμεν και τα των εναντιων διαβαλλομεν προς το οικειον συμφερον εργαζομενοι τας καταστασεις, ως ισοκρατης εδιδαξεν. (Maxime Planude et un anonyme dans Walz, Rhetores graeci, V, p. 552 en note; Syrianus in Hermog. I, p. 93, 22 sqq. Rabe.) και γαρ ισοκρατης εν τηι τεχνηι φησιν ως εν τηι διηγησει λεκτεον το τε πραγμα και τα προ του πραγματος και τα μετα το πραγμα και τας διανοιας, αις εκατερος των αγωνιζομενων χρωμενος τοδε τι πεπραχεν η μελλει πραττειν, και τουτων τοις συμβαλλομενοις ημιν χρηστεον. (Syrianus et Sopater; IV, p. 302 Walz [texte du Venetus]; deux textes anonymes, VII, p. 721, 17 et 917, 16 Walz.) αλλα πρωτον μεν εοικασι των ονοματων τουτων (κωλον, κομμα) ελθειν εις εννοιαν εν εξετασει λογων ου κατα μετρα προενηνεγμενων, φιλοσοφων μεν αριστοτελης εν ταις ρητορικαις λεγομεναις τεχναις, σοφιστων δε ισοκρατης: τι δε τουτων εκαστος λεγει και οπως μεν αριστοτελης την περιοδον ωρισατο, ως συμπληροι τα κωλα και τα κομματα, οπως δε παλιν ισοκρατης, τωι λαχαρηι δεοντως εν τωι περι αυτων ειρηται λογωι: πολλους γαρ ορισμους των αρχαιων παρατιθησι: λεγει γαρ και ισοκρατους ορισμον, ον ου παραδεχεται. (Anonyme ad Hermog., VII, p. 930, 12 Walz.) οι αττικισται παντελως αποτρεπουσι του ονοματοποιειν και μονοις προσταττουσι κεχρησθαι ταις ειρημεναις λεξεσι και τοις τεταγμενοις ονομασιν, ως φησιν ισοκρατης. (Maxime Planude, V, p. 497, 26 Walz.) εκ της ισοκρατους τεχνης διδασκομεθα ποιαι των λεξεων λεγονται καθαραι: τοσουτον γαρ πεφροντικε της καθαροτητος των λεξεων ο ανηρ, ως και εν τηι οικειαι τεχνηι τοιαδε παραγγελλειν περι λεξεως: δει δε <εν> τηι μεν λεξει τα φωνηεντα μη συμπιπτειν (χωλον γαρ το τοιονδε), μηδε τελευταν και αρχεσθαι απο της αυτης συλλαβης, οιον <ειπουσα σαφη, ηλικα καλα, ενθα θαλης>: και τους συνδεσμους τους αυτους μη συνεγγυς τιθεναι και τον επομενον τωι ηγουμενωι ευθυς ανταποδιδοναι: ονοματι δε χρησθαι η μεταφοραι μη σκληραι, <αλλ'> η τωι καλλιστωι η τωι ηκιστα πεποιημενωι η τωι γνωριμωτατωι: ολως δε ο λογος μη λογος εστω (ξηρον γαρ) μηδε εμμετρος (καταφανες γαρ), αλλα μεμιχθω παντι ρυθμωι, μαλιστα ιαμβικωι η τροχαικωι ... διηγητεον δε το πρωτον και το δευτερον και τα λοιπα επομενως: και μη πριν αποτελεσαι το πρωτον επ' αλλο ιεναι, ειτα επι το πρωτον επανιεναι απο του τελους: και αι επι μερος δε διανοιαι τελειουσθωσαν εφ' εαυτας περιγραφομεναι. (Maxime Planude, V, p. 469 Walz; Joannes Siceliota, VI, p. 156, 19.) ισοκρατης ο ρητωρ ελεγεν υπερ της αθηναιων πολεως ομοιαν ειναι ταις εταιραις: και γαρ τους αλισκομενους υπο της ωρας αυτων βουλεσθαι συνειναι αυταις: ομως δε μηδενα εντελως ουτως παραφρονειν, ως υπομειναι αν συνοικησαι τινι αυτων: και ουν και την αθηναιων πολιν ενεπιδημησαι μεν ειναι ηδιστην και κατα γε τουτο πασων των κατα την ελλαδα διαφερειν, ενοικησαι δε ασφαλη μηκετι ειναι. ηινιττετο δε δια τουτων τους επιχωριαζοντας αυτηι συκοφαντας και τας εκ των δημαγωγουντων επιβουλας. (Elien, Histoires variées, XII, 52.) πεφυκασιν αι πονηραι φυσεις και φιλονεικοι μη προτερον ληγειν της διαμαχης και εριδος πριν η καιριαν δεξασθαι την πληγην και ανεπιληστου τιμωριας πειραν λαβειν. ισοκρατους. (Antonius Melissa, II, 68, dans Migne, Patrol. grecque, vol. 136, p. 1164.) ισοκρατης, ... ως φασιν, ηδη γερων γεγονως, προς τον πυθομενον πως διαγει. «ουτως, ειπεν, ως ανθρωπος υπερ ενενηκοντα ετη γεγονως και μεγιστον ηγουμενος των κακων τον θανατον.» (Plutarque, Sur la gloire des Athéniens, 8.) κατα αμφιβολιαν δε, οιον ισοκρατης ο ρητωρ, συνισταμενου αυτωι παιδιου και ερωτωντος τινος αυτωι δει, ειπε: «πινακιδιου και νου, και γραφειδιου και νου.» αμφιβαλλομενον γαρ ποτερον νου και πινακιδιου λεγει η πινακιδος καινης και καινου γραφειδιου. (Théon, I, p. 209, 1 Walz.) Le même jeu de mots est d'ailleurs attribué à Antisthène par Diogène Laerce, VI, 3. ισοκρατης, ειποντος αυτωι τινος οτι ο δημος υπο των ρητορων αρπαζεται: «τι θαυμαστον ει κορακος εφευροντος την ρητορικην οι απ' εκεινου κορακες εισιν;» (Arsenius, p. 506, Walz.) ισοκρατης ο ρητωρ, ... καρεωνος οντος λαλου και σχολαζειν παρ' αυτωι βουλομενου, διττους ηιτησε μισθους. του δε την αιτιαν πυθομενου: «ενα μεν, εφη, ινα λεγειν μαθηις: τον δε ετερον ινα σιγαν.» (Maxime le Confesseur, dans Migne, Patrol. grecque, vol. 91, p. 940; Antonius Melissa, II, 70, vol. 136, p. 1168 Migne; Arsenius, p. 307.) ισοκρατης ο σοφιστης τους ευφυεις των μαθητων θεων παιδας ελεγεν ειναι. (Théon, I, p. 203 et 210, 15 Walz; le mot est encore discuté à I, p. 215, 5.) ισοκρατης ο ρητωρ παρηινει τοις γνωριμοις προτιμαν των γονεων τους διδασκαλους, οτι οι μεν του ζην μονον, οι δε διδασκαλοι και του καλως ζην αιτιοι γεγονασιν. (Théon, I, p. 207, 2; le mot est discuté à I, p. 213, 4.) ο ισοκρατης εφησε της παιδειας την μεν ριζαν ειναι πικραν, τον δε καρπον γλυκυν. (Libanios, Progymnasmata, χρεια γ', Hermogène, I, p. 22, 1 Walz; Aphtonios, I, 63, 14.) ερωτηθεις υπο τινος, τινι οι φιλοπονοι των ραιθυμων διαφερουσιν, ειπεν: «ως οι ευσεβεις των ασεβων, ελπισιν αγαθαις.» (Maxime le Confesseur, vol. 91, p. 892 Migne; Arsenius, p. 307.) ιδων νεανιαν φιλοπονουντα, εφη: «καλλιστον οψον τωι γηρατι αρτυεις.» (Maxime le Confesseur, vol. 91, p. 892 Migne; Arsenius, p. 307.) ισοκρατης τοις μαθηταις παρεκελευετο μη πραγματα λεγειν, αλλα πραγματα παρεχειν τοις ακροωμενοις. (Jean de Damas, dans Stobée, Floril., XVI, 104.) ισοκρατης ειπεν οτι τον χρηστον και αγαθον ανδρα δει των μεν προγεγενημενων μεμνησθαι, τα δε ενεστωτα πραττειν, περι δε των μελλοντων φυλαττεσθαι. (Stobée, Floril., I, 45.) ο μεμνημενος τι εστιν ανθρωπος, επ' ουδενι των συμβαντων δυσχερανει. (Maxime le Confesseur, vol. 91, p. 833 Migne; Antonius Melissa, I, 70, vol. 136, p. 984.) εις μεν το ευπλοησαι κυβερνητου και πνευματος, εις δε το ευδαιμονησαι λογισμου δει και τεχνης. (Maxime le Confesseur, vol. 91, p. 833.) και κυβερνητης αγαθος ενιοτε ναυαγει και ανηρ σπουδαιος ατυχει. (Maxime le Confesseur, vol. 91, p. 832.) ευτυχιας ωσπερ μεθης αφρων επι πλειον απολαυσας ανοητοτερος γινεται. (Maxime le Confesseur, vol. 91, p. 833; Antonius Melissa, I, 70, vol. 136, p. 984.) της ευτυχιας ωσπερ οπωρας παρουσης απολαυειν δει. (Maxime le Confesseur, vol. 91, p. 836.) αλογιστος εστιν ο εν τοις συμβαινουσι κατα φυσικην αναγκην αχθομενος. (Maxime le Confesseur, vol. 91, p. 836.) τον λογισμον ωσπερ ιατρον αγαθον επικαλεισθαι δει εν ατυχιαι βοηθον. ισοκρατους. (Maxime le Confesseur, vol. 91, p. 590; Antonius Melissa, I, 71, vol. 136, p. 984.) δει, ωσπερ εξ ευνομουμενης πολεως φυγαδευειν στασιαστην ανθρωπον, ουτως εκ της ψυχης τον προς τα φαυλα κεκλικοτα λογισμον. (Maxime le Confesseur, vol. 91, p. 981; Antonius Melissa, I, 44, vol. 136, p. 972.) τωι γαρ παθει του σωματος και το νοερον της ψυχης συνομολογειν ανεχεται. (Maxime le Confesseur, vol. 91, p. 981.) η αληθινη φιλια τρια ζητει μαλιστα: την αρετην ως καλον, και την συνηθειαν ως ηδυ και την χρειαν ως αναγκαιον. δει γαρ αποδεξασθαι κριναντα και χαιρειν συνοντα και χρησθαι δεομενον. (Maxime le Confesseur, vol. 91, p. 760.) οι ανθρωποι τοτε γινονται βελτιους οταν θεωι προσερχωνται: ομοιον δε εχουσιν θεωι το ευεργετειν και αληθευειν. ισοκρατους. (Maxime le Confesseur, vol. 91, p. 812; Antonius Melissa, I, 46, vol. 136, p. 925.) ουτος ακουσας παρα τινος οτι ο δεινα επ' εμου ταδε κατα σου ελοιδορει: «ει μη συ, ειπεν, ηδεως ηκουσας, ουκ αν εκεινος ελοιδορει:» (Maxime le Confesseur, vol. 91, p. 785.) ευ σοι το μελλον εξει αν το παρον ευ τιθηις. ισοκρατους (Antonius Melissa, I, 7 vol., 136, p. 793.) εαν καλον εχηις σωμα και ψυχην κακην, καλην εχεις ναυν, και κακον κυβερνητην. ισοκρατους (Antonius Melissa, I, 61, vol. 136, p. 961.) ισοκρατους. υδωρ θολερον και απαιδευτον ψυχην ου δει ταραττειν. (Georgides, dans les Anecdota de Boissonade, II, p. 93.) νομωι και αρχοντι και τωι σοφωτερωι εικειν κοσμιον. (Maxime le Confesseur, vol. 91, p. 945.) ισοκρατης κακιστον ελεγεν αρχοντα ειναι τον αρχειν εαυτου μη δυναμενον. (Maxime le Confesseur, vol. 91, p. 780; Antonius Melissa, II, 1, vol. 136, p. 1008; Arsenius, p. 307 Walz.) οιδασι γαρ το εφ' εκατερα τρεπτον και αβεβαιον των ανθρωπινων πραγματων. (Extrait par Sauppe d'un florilège anonyme contenu dans le codex Baroccianus 143, fol. 61.) 