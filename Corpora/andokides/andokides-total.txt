[1] {Work} {περι των μυστηριων} την μεν παρασκευην, ω ανδρες, και την προθυμιαν των εχθρων των εμων, ωστ' εμε κακως ποιειν εκ παντος τροπου και δικαιως και αδικως, εξ αρχης επειδη ταχιστα αφικομην εις την πολιν ταυτηνι, σχεδον τι παντες επιστασθε, και ουδεν δει περι τουτων πολλους λογους ποιεισθαι: εγω δε, ω ανδρες, δεησομαι υμων δικαια και υμιν τε ραιδια χαριζεσθαι και εμοι αξια πολλου τυχειν παρ' υμων. [και] πρωτον μεν ενθυμηθηναι οτι νυν εγω ηκω ουδεμιας μοι αναγκης ουσης παραμειναι, ουτ' εγγυητας καταστησας ουθ' υπο δεσμων αναγκασθεις, πιστευσας δε μαλιστα μεν τωι δικαιωι, επειτα δε και υμιν, γνωσεσθαι τα δικαια και μη περιοψεσθαι με αδικως υπο των εχθρων των εμων διαφθαρεντα, αλλα πολυ μαλλον σωσειν δικαιως κατα τε τους νομους τους υμετερους και τους ορκους ους υμεις ομοσαντες μελλετε την ψηφον οισειν. εικοτως δ' αν, ω ανδρες, την αυτην γνωμην εχοιτε περι των εθελοντων εις τους κινδυνους καθισταμενων, ηνπερ αυτοι περι αυτων εχουσιν. οποσοι μεν γαρ μη ηθελησαν υπομειναι καταγνοντες αυτων αδικιαν, εικοτως τοι και υμεις τοιαυτα περι αυτων γιγνωσκετε οια περ και αυτοι περι σφων αυτων εγνωσαν: οποσοι δε πιστευσαντες μηδεν αδικειν υπεμειναν, δικαιοι εστε και υμεις περι τουτων τοιαυτην εχειν την γνωμην οιαν περ και αυτοι περι αυτων εσχον, και μη προκαταγιγνωσκειν αδικειν. αυτικα εγω πολλων μοι απαγγελλοντων οτι λεγοιεν οι εχθροι ως αρα εγω ουτ' αν υπομειναιμι οιχησομαι τε φευγων, _«τι γαρ αν και βουλομενος ανδοκιδης αγωνα τοσουτον υπομεινειεν, ωι εξεστι μεν απελθοντι εντευθεν εχειν παντα τα επιτηδεια, εστι δε <απο>πλευσαντι εις κυπρον, οθεν περ ηκει, γη πολλη και αγαθη δεδομενη δωρεα υπαρχουσα; ουτος αρα βουλησεται περι του σωματος του εαυτου κινδυνευσαι; εις τι αποβλεψας; ουχ οραι την πολιν ημων ως διακειται;» εγω δε, ω ανδρες, πολυ [την] εναντιαν τουτοις γνωμην εχω. αλλοθι τε γαρ ων παντα τα αγαθα εχειν στερομενος της πατριδος ουκ αν δεξαιμην, της <τε> πολεως ουτω διακειμενης ωσπερ αυτοι οι εχθροι λεγουσι, πολυ γ' αν [αυτης] μαλλον εγω πολιτης δεξαιμην ειναι η ετερων πολεων, αι ισως πανυ [μοι] δοκουσιν εν τωι παροντι ευτυχειν. απερ γιγνωσκων επετρεψα διαγνωναι υμιν περι του σωματος του εμαυτου. αιτουμαι ουν υμας, ω ανδρες, ευνοιαν πλειω παρασχεσθαι εμοι τωι απο λογουμενωι η τοις κατηγοροις, ειδοτας οτι καν εξ ισου ακροασθε, αναγκη τον απολογουμενον ελαττον εχειν. οι μεν γαρ εκ πολλου χρονου επιβουλευσαντες και συνθεντες, αυτοι ανευ κινδυνων οντες, την κατηγοριαν εποιησαντο: εγω δε μετα δεους και κινδυνου και διαβολης της μεγιστης την απολογιαν ποιουμαι. εικος ουν υμας εστιν ευνοιαν πλειω παρασχεσθαι εμοι η τοις κατηγοροις. ετι δε και τοδε ενθυμητεον, οτι πολλοι ηδη πολλα και δεινα κατηγορησαντες παραχρημα εξηλεγχθησαν ψευδομενοι ουτω φανερως ωστε υμας πολυ αν ηδιον δικην λαβειν παρα των κατηγορων η παρα των κατηγορουμενων: οι δε αυ, μαρτυρησαντες τα ψευδη αδικως ανθρωπους απολεσαντες, εαλωσαν παρ' υμιν ψευδομαρτυριων, ηνικ' ουδεν ην ετι πλεον τοις πεπονθοσιν. οποτ' ουν ηδη πολλα τοιαυτα γεγενηται, εικος υμας εστι μηπω τους των κατηγορων λογους πιστους ηγεισθαι. ει μεν γαρ δεινα κατηγορηται η μη, οιον τε γνωναι εκ των του κατηγορου λογων: ει δε αληθη ταυτα εστιν η ψευδη, ουχ οιον τε υμας προτερον ειδεναι πριν αν και εμου ακουσητε απολογουμενου. σκοπω μεν ουν εγωγε, ω ανδρες, ποθεν χρη αρξασθαι της απολογιας, ποτερον εκ των τελευταιων [λογων], ως παρανομως με ενεδειξαν, η περι του ψηφισματος του ισοτιμιδου, ως ακυρον εστιν, η περι των νομων και των ορκων των γεγενημενων, ειτε και εξ αρχης υμας διδαξω τα γεγενημενα. ο δε με ποιει μαλιστ' απορειν εγω υμιν ερω, οτι ου παντες ισως επι πασι τοις κατηγορουμενοις ομοιως οργιζεσθε, αλλ' εκαστος τι υμων εχει προς ο βουλοιτο αν με πρωτον απολογεισθαι: αμα δε περι παντων ειπειν αδυνατον. κρατιστον ουν μοι ειναι δοκει εξ αρχης υμας διδασκειν παντα τα γενομενα και παραλειπειν μηδεν. αν γαρ ορθως μαθητε τα πραχθεντα, ραιδιως γνωσεσθ' α μου κατεψευσαντο οι κατηγοροι. τα μεν ουν δικαια γιγνωσκειν υμας ηγουμαι και αυτους παρεσκευασθαι, οισπερ εγω πιστευσας υπεμεινα, ορων υμας και εν τοις ιδιοις και εν τοις δημοσιοις περι πλειστου τουτο ποιουμενους, ψηφιζεσθαι κατα τους ορκους: οπερ και συνεχει μονον την πολιν, ακοντων των ου βουλομενων ταυτα ουτως εχειν: ταδε δε υμων δεομαι, μετ' ευνοιας μου την ακροασιν της απολογιας ποιησασθαι, και μητε μοι αντιδικους καταστηναι μητε υπονοειν τα λεγομενα, μητε ρηματα θηρευειν, ακροασαμενους δε δια τελους της απολογιας τοτε ηδη ψηφιζεσθαι τουτο ο τι αν υμιν αυτοις αριστον και ευορκοτατον νομιζητε ειναι. ωσπερ δε και προειπον υμιν, ω ανδρες, εξ αρχης περι παντων ποιησομαι την απολογιαν, πρωτον μεν περι αυτης της αιτιας οθεν περ η ενδειξις εγενετο, διοπερ εις τον αγωνα τονδε κατεστην, περι των μυστηριων ως ουτ' εμοι ησεβηται ουδεν ουτε μεμηνυται ουθ' ωμολογηται, ουδ' οιδα τους μηνυσαντας υμιν περι αυτων ουτ' ει ψευδη ουτ' ει αληθη εμηνυσαν: ταυθ' υμας διδαξω. ην μεν γαρ εκκλησια τοις στρατηγοις τοις εις σικελιαν, νικιαι και λαμαχωι και αλκιβιαδηι, και τριηρης η στρατηγις ηδη εξωρμει η λαμαχου: αναστας δε πυθονικος εν τωι δημωι ειπεν: «ω αθηναιοι, υμεις μεν στρατιαν εκπεμπετε και παρασκευην τοσαυτην, και κινδυνον αρεισθαι μελλετε: αλκιβιαδην δε τον στρατηγον αποδειξω υμιν τα μυστηρια ποιουντα εν οικιαι μεθ' ετερων, και εαν ψηφισησθε αδειαν <ωι> εγω κελευω, θεραπων υμιν ενος των ενθαδε ανδρων αμυητος ων ερει τα μυστηρια: ει δε μη, χρησθε μοι ο τι αν υμιν δοκηι, εαν μη ταληθη λεγω.» αντιλεγοντος δε αλκιβιαδου πολλα και εξαρνου οντος εδοξε τοις πρυτανεσι τους μεν αμυητους μεταστησασθαι, αυτους δ' ιεναι επι το μειρακιον ο ο πυθονικος εκελευε. και ωιχοντο, και ηγαγον θεραποντα πολεμαρχου: ανδρομαχος αυτωι ονομα ην. επει δε εψηφισαντο αυτωι την αδειαν, ελεγεν οτι εν τηι οικιαι τηι πουλυτιωνος γιγνοιτο μυστηρια: αλκιβιαδην μεν ουν και νικιαδην και μελητον, τουτους μεν αυτους ειναι τους ποιουντας, συμπαρειναι δε και οραν τα γιγνομενα και αλλους, παρειναι δε και δουλους, εαυτον τε και τον αδελφον και ικεσιον τον αυλητην και τον μελητου δουλον. πρωτος μεν ουτος ταυτα εμηνυσε, και απεγραψε τουτους: ων πολυστρατος μεν συνεληφθη και απεθανεν, οι δε αλλοι φευγοντες ωιχοντο, και αυτων υμεις θανατον κατεγνωτε. και μοι λαβε και αναγνωθι αυτων τα ονοματα. ονοματα. τουσδε ανδρομαχος εμηνυσεν: αλκι βιαδην, νικιαδην, μελητον, αρχεβιαδην, αρχιππον, διογενη, πολυστρατον, αριστομενη, οιωνιαν, παναι τιον. πρωτη μεν, ω ανδρες, μηνυσις εγενετο αυτη υπο ανδρομαχου κατα τουτων των ανδρων. και μοι καλει διογνητον. ησθα ζητητης, ω διογνητε, οτε πυθονικος εισηγ γειλεν εν τωι δημωι περι αλκιβιαδου; η. οισθα ουν μηνυσαντα ανδρομαχον τα εν τηι οικιαι τηι πουλυτιωνος γιγνομενα; οιδα. τα ονοματα ουν των ανδρων εστι ταυτα, καθ' ων εκεινος εμηνυσεν; εστι ταυτα. δευτερα τοινυν μηνυσις εγενετο. τευκρος ην ενθαδε μετοικος, ος ωιχετο μεγαραδε υπεξελθων, εκειθεν δε επαγγελλεται τηι βουληι, ει οι αδειαν δοιεν, μηνυσειν και περι των μυστηριων, συνεργος ων, τους αλλους τους ποιουντας μεθ' εαυτου, και περι των ερμων της περικοπης α ηιδει. ψηφισαμενης δε της βουλης (ην γαρ αυτοκρατωρ) ωιχοντο επ' αυτον μεγαραδε: και κομισθεις, αδειαν ευρομενος, απογραφει τους μεθ' εαυτου. και ουτοι κατα την τευκρου μηνυσιν ωιχοντο φευγοντες. και μοι λαβε και αναγνωθι τα ονοματα αυτων. ονοματα. τουσδε τευκρος εμηνυσε: φαιδρον, γνι φωνιδην, ισονομον, ηφαιστοδωρον, κηφισοδωρον, εαυ τον, διογνητον, σμινδυριδην, φιλοκρατη, αντιφωντα, τεισαρχον, παντακλεα. μεμνησθε δε, ω ανδρες, οτι και ταυθ' υμιν προσομολογειται απαντα. τριτη μηνυσις εγενετο. η γυνη αλκμεωνιδου, γενομενη δε και δαμωνος (αγαριστη ονομα αυτηι) αυτη εμηνυσεν εν τηι οικιαι τηι χαρμιδου τηι παρα το ολυμπιειον μυστηρια ποιειν αλκιβιαδην και αξιοχον και αδειμαντον: και εφυγον ουτοι παντες επι ταυτηι τηι μηνυσει. ετι μηνυσις εγενετο μια. λυδος ο φερεκλεους του θημακεως εμηνυσε μυστηρια γιγνεσθαι εν τηι οικιαι φερεκλεους του δεσποτου του εαυτου, εν θημακωι: και απογραφει τους τε αλλους, και τον πατερα εφη τον εμον παρειναι μεν, καθευδειν δε εγκεκαλυμμενον. σπευσιππος δε βουλευων παραδιδωσιν αυτους τωι δικαστηριωι. καπειτα ο πατηρ καταστησας εγγυητας εγραψατο τον σπευσιππον παρανομων και ηγωνισατο εν εξακισχιλιοις αθηναιων, και μετελαβε δικαστων τοσουτων ουδε διακοσιας ψηφους ο σπευσιππος. ο δε πεισας και δεομενος μειναι τον πατερα εγω ην μαλιστα, ειτα δε και οι αλλοι συγγενεις. και μοι καλει καλλιαν και στεφανον. <{μαρτυρες}> καλει δε και φιλιππον και αλεξιππον: ουτοι γαρ εισιν ακουμενου και αυτοκρατορος συγγενεις, οι εφυγον επι τηι λυδου μηνυσει: του μεν αδελφιδους εστιν αυτοκρατωρ, του δε θειος ακουμενος: οις προσηκει μισειν μεν τον εξελασαντα εκεινους, ειδεναι δε μαλιστα δι' οντινα εφυγον. βλεπετε εις τουτους, και μαρτυρειτε ει αληθη λεγω. {μαρτυρες} τα μεν γενομενα ηκουσατε, ω ανδρες, και υμιν οι μαρτυρες μεμαρτυρηκασιν: α δε οι κατηγοροι ετολμησαν ειπειν, αναμνησθητε. ουτω γαρ και δικαιον απολογεισθαι, αναμιμνηισκοντα τους των κατηγορων λογους εξελεγχειν. ελεξαν γαρ ως εγω μηνυσαιμι περι των μυστηριων, απογραψαιμι τε τον πατερα τον εμαυτου παροντα, και γενοιμην μηνυτης κατα του πατρος του εμαυτου, λογον οιμαι παντων δεινοτατον [τε] και ανοσιωτατον λεγοντες. ο μεν γαρ απογραψας αυτον λυδος ην ο φερεκλεους, ο δε πεισας υπομειναι και μη οιχεσθαι φευγοντα εγω, πολλα ικετευσας και λαμβανομενος των γονατων. καιτοι τι εβουλομην, ει εμηνυσα μεν κατα του πατρος, ως ουτοι φασιν, ικετευον δε τον πατερα μειναντα τι παθειν υπ' εμου; και ο πατηρ επεισθη αγωνα τοιουτον αγωνισασθαι, εν ωι δυοιν τοιν μεγιστοιν κακοιν ουκ ην αυτωι αμαρτειν, η [γαρ] εμου δοξαντος τα οντα μηνυσαι κατ' εκεινου υπ' εμου αποθανειν, η αυτωι σωθεντι εμε αποκτειναι; ο γαρ νομος ουτως ειχεν: ει μεν ταληθη μηνυσειε τις, ειναι την αδειαν, ει δε τα ψευδη, τεθναναι. και μεν δη τουτο γε επιστασθε παντες, οτι εσωθην και εγω και ο εμος πατηρ: οιον τε δ' ουκ ην, ειπερ εγω μηνυτης εγενομην περι του πατρος, αλλ' η εμε η εκεινον εδει αποθανειν. φερε δη τοινυν, ει και ο πατηρ εβουλετο υπομενειν, τους φιλους αν οιεσθε η επιτρεπειν αυτωι μενειν η εγγυησασθαι, αλλ' ουκ αν παραιτεισθαι και δεισθαι απιεναι οπου [αν] εμελλεν αυτος σωθησεσθαι εμε τε ουκ απολειν; αλλα γαρ και οτε σπευσιππον εδιωκεν ο πατηρ των παρανομων, αυτα ταυτα ελεγεν, ως ουδεπωποτε ελθοι εις θημακον ως φερεκλεα: εκελευε δε βασανισαι τα ανδραποδα, και μη τους μεν παραδιδοντας μη εθελειν ελεγχειν, τους δε μη θελοντας αναγκαζειν. ταυτα δε λεγοντος του πατρος του εμου, ως απαντες ιστε, τι υπελειπετο τωι σπευσιππωι λεγειν, ει αληθη οιδε λεγουσιν, αλλ' η «ω λεωγορα, τι βουληι περι θεραποντων λεγειν; ουχ ο υιος ουτοσι μεμηνυκε κατα σου, και φησι σε παρειναι εν θημακωι; ελεγχε συ τον πατερα, η ουκ εστι σοι αδεια.» ταυτι ελεγεν αν ο σπευσιππος, ω ανδρες, η ου; εγω μεν οιμαι. ει τοινυν ανεβην επι δικαστηριον, η λογος τις περι εμου εγενετο, η μηνυσις τις εμη εστιν η απογραφη, μη οτι εμη καθ' ετερου, αλλ' ει και αλλου τινος κατ' εμου, ελεγχετω με ο βουλομενος ενταυθα αναβας. αλλα γαρ λογον ανοσιωτερον και απιστοτερον ουδενα πωποτ' εγω ειποντα οιδα, οι τουτο μονον ηγησαντο δειν, τολμησαι κατηγορησαι: ει δ' ελεγχθησονται ψευδομενοι, ουδεν αυτοις εμελησεν. ωσπερ ουν, ει αληθη ην ταυτα α μου κατηγορησαν, εμοι αν ωργιζεσθε και ηξιουτε δικην την μεγιστην επιτιθεναι, ουτως αξιω υμας, γιγνωσκοντας οτι ψευδονται, πονηρους τε αυτους νομιζειν, χρησθαι τε τεκμηριωι οτι ει τα δεινοτατα των κατηγορηθεντων περιφανως ελεγχονται ψευδομενοι, η που τα γε πολλωι φαυλοτερα ραιδιως υμιν αποδειξω ψευδομενους αυτους. αι μεν μηνυσεις ωδε περι των μυστηριων αυται εγενοντο τετταρες: οι δε εφυγον καθ' εκαστην μηνυσιν, ανεγνων υμιν τα ονοματα αυτων, και οι μαρτυρες μεμαρτυρηκασιν. ετι δε προς τουτοις εγω πιστοτητος υμων ενεκα, ω ανδρες, ταδε ποιησω. των γαρ φυγοντων επι τοις μυστηριοις οι μεν τινες απεθανον φευγοντες, οι δ' ηκουσιν και εισιν ενθαδε και παρεισιν υπ' εμου κεκλη μενοι. εγω ουν εν τωι εμωι λογωι διδωμι τωι βουλομενωι με ελεγξαι οτι εφυγε τις αυτων δι' εμε η εμηνυσα κατα του, η ουχ εκαστοι εφυγον κατα τας μηνυσεις ταυτας ας εγω υμιν απεδειξα. και εαν τις ελεγξηι με οτι ψευδομαι, χρησασθε μοι ο τι βουλεσθε. και σιωπω, και παραχωρω, ει τις αναβαινειν βουλεται. φερε δη, ω ανδρες, μετα ταυτα τι εγενετο; επειδη αι μηνυσεις εγενοντο, περι των μηνυτρων (ησαν γαρ κατα το κλεωνυμου ψηφισμα χιλιαι δραχμαι, κατα δε το πεισανδρου μυριαι) περι δε τουτων ημφεσβητουν ουτοι τε οι μηνυσαντες και πυθονικος, φασκων πρωτος εισαγγειλαι, και ανδροκλης υπερ της βουλης. εδοξεν ουν τωι δημωι εν τωι των θεσμοθετων δικαστηριωι τους μεμυημενους, ακουσαντας τας μηνυσεις ας εκαστος εμηνυσε, διαδικασαι. και εψηφισαντο πρωτωι μεν ανδρομαχωι, δευτερωι δε τευκρωι, και ελαβον παναθηναιων τωι αγωνι ανδρομαχος μεν μυριας δραχμας, τευκρος δε χιλιας. και μοι καλει τουτων τους μαρτυρας. {μαρτυρες} περι μεν των μυστηριων, ω ανδρες, ων ενεκα η ενδειξις εγενετο και περι ων υμεις οι μεμυημενοι εισεληλυθατε, αποδεδεικται μοι ως ουτε ησεβηκα ουτε μεμηνυκα περι ουδενος ουτε ωμολογηκα περι αυτων, ουδε εστι μοι αμαρτημα περι τω θεω ουτε μειζον ουτ' ελαττον ουδεν. οπερ εμοι περι πλειστου εστιν υμας πεισαι. και γαρ οι λογοι των κατηγορων ταυτα τα δεινα και φρικωδη ανωρθιαζον, και λογους ειπον ως προτερον ετερων αμαρτοντων και ασεβησαντων περι τω θεω οια εκαστος αυτων επαθε και ετιμωρηθη_ τουτων ουν εμοι των λογων η των εργων τι προσηκει; εγω γαρ πολυ μαλλον εκεινων <ταυτα> κατηγορω, και δι' αυτο τουτο φημι δειν εκεινους μεν απολεσθαι, οτι ησεβησαν, εμε δε σωιζεσθαι, οτι ουδεν ημαρτηκα. η δεινον γ' αν ειη, ει εμοι οργιζοισθε επι τοις ετερων αμαρτημασι, και την εις εμε διαβολην ειδοτες οτι υπο των εχθρων των εμων λεγεται, κρειττω της αληθειας ηγησεσθε. δηλον γαρ οτι τοις μεν ημαρτηκοσι τα τοιαυτα αμαρτηματα ουκ εστιν απολογια ως ουκ εποιησαν: η γαρ βασανος δεινη παρα τοις ειδοσιν: εμοι δε ο ελεγχος ηδιστος, εν οις υμων ουδεν με δει δεομενον ουδε παραιτουμενον σωθηναι επι τηι τοιαυτηι αιτιαι, αλλ' ελεγχοντα τους των κατηγορων λογους και υμας αναμιμνηισκοντα τα γεγενημενα, οι τινες ορκους μεγαλους ομοσαντες οισετε την ψηφον περι εμου, και αρασαμενοι τας μεγιστας αρας υμιν τε αυτοις και παισι τοις υμετεροις αυτων, η μην ψηφιεισθαι [περι εμου] τα δικαια, προς δε τουτοις μεμυησθε και εορακατε τοιν θεοιν τα ιερα, ινα τιμωρησητε μεν τους ασεβουντας, σωιζητε δε τους μηδεν αδικουντας. νομισατε τοινυν ασεβημα ουδεν ελαττον ειναι των μηδεν ηδικηκοτων ασεβειν καταγνωναι η τους ησεβηκοτας μη τιμωρεισθαι. ωστ' εγω υμιν πολυ μαλλον των κατηγορων προς τοιν θεοιν επισκηπτω, υπερ τε των ιερων α ειδετε, και υπερ των ελληνων οι της εορτης ενεκα ερχονται δευρο: ει μεν τι ησεβηκα η ωμολογηκα η εμηνυσα κατα τινος ανθρωπων, η αλλος τις περι εμου, αποκτεινατε με: ου παραιτουμαι: ει δε ουδεν ημαρτηται μοι, και τουτο υμιν αποδεικνυμι σαφως, δεομαι υμων αυτο φανερον τοις ελλησι πασι ποιησαι, ως αδικως εις τονδε τον αγωνα κατεστην. εαν γαρ μη μεταλαβηι το πεμπτον μερος των ψηφων και ατιμωθηι ο ενδειξας εμε κηφισιος ουτοσι, ουκ εξεστιν αυτωι εις το ιερον τοιν θεοιν εισιεναι, η αποθανειται. ει ουν υμιν δοκω ικανως περι τουτων απολελογησθαι, δηλωσατε μοι, ινα προθυμοτερον περι των αλλων απολογωμαι. περι δε των αναθηματων της περικοπης και της μηνυσεως, ωσπερ και υπεσχομην υμιν, ουτω και ποιησω: εξ αρχης γαρ υμας διδαξω απαντα τα γεγενημενα. επειδη τευκρος ηλθε μεγαροθεν, αδειαν ευρομενος μηνυει περι τε των μυστηριων α ηιδει και των περικοψαντων τα αναθηματα [και] απογραφει δυοιν δεοντας εικοσιν ανδρας. επειδη δε ουτοι απεγραφησαν, οι μεν αυτων φευγοντες ωιχοντο, οι δε συλληφθεντες απεθανον κατα την τευκρου μηνυσιν. και μοι αναγνωθι αυτων τα ονοματα. ονοματα. τευκρος επι τοις ερμαις εμηνυσεν ευκτημονα, γλαυκιππον, ευρυμαχον, πολυευκτον, πλα τωνα, αντιδωρον, χαριππον, θεοδωρον, αλκισθενη, μενεστρατον, ερυξιμαχον, ευφιλητον, ευρυδαμαντα, φερεκλεα, μελητον, τιμανθη, αρχιδαμον, τελενικον. τουτων τοινυν των ανδρων οι μεν ηκουσι και εισιν ενθαδε, των δε αποθανοντων εισι πολλοι προσηκοντες: ων οστις βουλεται, εν τωι εμωι λογωι αναβας με ελεγξατω η ως εφυγε τις δι' εμε τουτων των ανδρων η ως απεθανεν. επειδη δε ταυτα εγενετο, πεισανδρος και χαρικλης, οντες μεν των ζητητων, δοκουντες δ' εν εκεινωι τωι χρονωι ευνουστατοι ειναι τωι δημωι, ελεγον ως ειη τα εργα τα γεγενημενα ουκ ολιγων ανδρων αλλ' επι τηι του δημου καταλυσει, και χρηναι ετι ζητειν και μη παυσασθαι. και η πολις ουτως διεκειτο, ωστ' επειδη την βουλην εις το βουλευτηριον ο κηρυξ ανειποι ιεναι και το σημειον καθελοι, τωι αυτωι σημειωι η μεν βουλη εις το βουλευτηριον ηιει, οι δ' εκ της αγορας εφευγον, δεδιοτες εις εκαστος μη συλληφθειη. επαρθεις ουν τοις της πολεως κακοις εισαγγελλει διοκλειδης εις την βουλην, φασκων ειδεναι τους περικοψαντας τους ερμας, και ειναι αυτους εις τριακοσιους: ως δ' ιδοι και περιτυχοι τωι πραγματι, ελεγε. και τουτοις, ω ανδρες, δεομαι υμων προσεχοντας τον νουν αναμιμνηισκεσθαι, εαν αληθη λεγω, και διδασκειν αλληλους: εν υμιν γαρ ησαν οι λογοι, και μοι υμεις τουτων μαρτυρες εστε. εφη γαρ ειναι μεν ανδραποδον οι επι λαυρειωι, δειν δε κομισασθαι αποφοραν. αναστας δε πρωι ψευσθεις της ωρας βαδιζειν: ειναι δε πανσεληνον. επει δε παρα το προπυλαιον του διονυσου ην, οραν ανθρωπους πολλους απο του ωιδειου καταβαινοντας εις την ορχηστραν: δεισας δε αυτους, εισελθων υπο την σκιαν καθεζεσθαι μεταξυ του κιονος και της στηλης εφ' ηι ο στρατηγος εστιν ο χαλκους. οραν δε ανθρωπους τον μεν αριθμον μαλιστα τριακοσιους, εσταναι δε κυκλωι ανα πεντε και δεκα ανδρας, τους δε ανα εικοσιν: ορων δε αυτων προς την σεληνην τα προσωπα των πλειστων γιγνωσκειν. και πρωτον μεν, ω ανδρες, τουθ' υπεθετο, δεινοτατον πραγμα, οιμαι, οπως εν εκεινωι ειη οντινα βουλοιτο αθηναιων φαναι των ανδρων τουτων ειναι, οντινα δε μη βουλοιτο, λεγειν οτι ουκ ην. ιδων δε ταυτ' εφη επι λαυρειον ιεναι, και τηι υστεραιαι ακουειν οτι οι ερμαι ειεν περικεκομμενοι: γνωναι ουν ευθυς οτι τουτων ειη των ανδρων το εργον. ηκων δε εις αστυ ζητητας τε ηδη ηιρημενους καταλαμβανειν και μηνυτρα κεκηρυγμενα εκατον μνας. ιδων δε ευφημον τον καλλιου του τηλοκλεους αδελφον εν τωι χαλκειωι καθημενον, αναγαγων αυτον εις το ηφαιστειον λεγειν απερ υμιν εγω ειρηκα, ως ιδοι ημας εν εκεινηι τηι νυκτι: ουκουν ελοιτο παρα της πολεως χρηματα λαβειν μαλλον η παρ' ημων, ωσθ' ημας εχειν φιλους. ειπειν ουν τον ευφημον οτι καλως ποιησειεν ειπων, και συνηκειν κελευσαι οι εις την λεωγορου οικιαν, «ινα εκει συγγενηι μετ' εμου ανδοκιδηι και ετεροις οις δει». ηκειν εφη τηι υστεραιαι, και δη κοπτειν την θυραν: τον δε πατερα τον εμον τυχειν εξιοντα, και ειπειν αυτωι: «αρα γε σε οιδε περιμενουσι; χρη μεντοι μη απωθεισθαι τοιουτους φιλους.» ειποντα δε αυτον ταυτα οιχεσθαι. και τουτωι μεν τωι τροπωι τον πατερα μου απωλλυε, συνειδοτα αποφαινων. ειπειν δε ημας οτι δεδογμενον ημιν ειη δυο μεν ταλαντα αργυριου διδοναι οι αντι των εκατον μνων των εκ του δημοσιου, εαν δε κατασχωμεν ημεις α βουλομεθα, ενα αυτον ημων ειναι, πιστιν δε τουτων δουναι τε και δεξασθαι. αποκρινασθαι δε αυτος προς ταυτα οτι βουλευσοιτο: ημας δε κελευειν αυτον ηκειν εις καλλιου του τηλοκλεους ινα κακεινος παρειη. τον δ' αυ κηδεστην μου ουτως απωλλυεν. ηκειν εφη εις καλλιου, και καθομολογησας ημιν πιστιν δουναι εν ακροπολει, και ημας συνθεμενους οι το αργυριον εις τον επιοντα μηνα δωσειν διαψευδεσθαι και ου διδοναι: ηκειν ουν μηνυσων τα γενομενα. η μεν εισαγγελια αυτωι, ω ανδρες, τοιαυτη: απογραφει δε τα ονοματα των ανδρων ων εφη γνωναι, δυο και τετταρακοντα, πρωτους μεν μαντιθεον και αψεφιωνα, βουλευτας οντας και καθημενους ενδον, ειτα δε και τους αλλους. αναστας δε πεισανδρος εφη χρηναι λυειν το επι σκαμανδριου ψηφισμα και αναβιβαζειν επι τον τροχον τους απογραφεντας, οπως μη προτερον νυξ εσται πριν πυθεσθαι τους ανδρας απαντας. ανεκραγεν η βουλη ως ευ λεγει. ακουσαντες δε ταυτα μαντιθεος και αψεφιων επι την εστιαν εκαθεζοντο, ικετευοντες μη στρεβλωθηναι αλλ' εξεγγυηθεντες κριθηναι. μολις δε τουτων τυχοντες, επειδη τους εγγυητας κατεστησαν, επι τους ιππους αναβαντες ωιχοντο εις τους πολεμιους αυτομολησαντες, καταλιποντες τους εγγυητας, ους εδει <εν> τοις αυτοις ενεχεσθαι εν οισπερ ους ηγγυησαντο. η δε βουλη εξελθουσα εν απορρητωι συνελαβεν ημας και εδησεν εν τοις ξυλοις. ανακαλεσαντες δε τους στρατηγους ανειπειν εκελευσαν αθηναιων τους μεν εν αστει οικουντας ιεναι εις την αγοραν τα οπλα λαβοντας, τους δ' εν μακρωι τειχει εις το θησειον, τους δ' εν πειραιει εις την ιππο δαμειαν αγοραν, τους δε ιππεας ετι <προ> νυκτος σημηναι τηι σαλπιγγι ηκειν εις το ανακιον, την δε βουλην εις ακροπολιν ιεναι κακει καθευδειν, τους δε πρυτανεις εν τηι θολωι. βοιωτοι δε πεπυσμενοι τα πραγματα επι τοις οριοις ησαν εξεστρατευμενοι. τον δε των κακων τουτων αιτιον διοκλειδην ως σωτηρα οντα της πολεως επι ζευγους ηγον εις το πρυτανειον στεφανωσαντες, και εδειπνει εκει. πρωτον μεν ουν ταυτα, ω ανδρες, οποσοι υμων παρησαν, αναμιμνηισκεσθε και τους αλλους διδασκετε: ειτα δε μοι τους πρυτανεις καλει τους τοτε πρυτανευσαντας, φιλοκρατη και τους αλλους [διδασκετε]. {μαρτυρες} φερε δη, και τα ονοματα υμιν αναγνωσομαι των ανδρων ων απεγραψεν, ιν' ειδητε οσους μοι των συγγενων απωλλυεν, πρωτον μεν τον πατερα, ειτα δε τον κηδεστην, τον μεν συνειδοτα αποδεικνυς, του δ' εν τηι οικιαι φασκων την συνοδον γενεσθαι. των δ' αλλων ακουσεσθε τα ονοματα. και αυτοις αναγιγνωσκε. χαρμιδης αριστοτελους: ουτος ανεψιος εμος: η μητηρ <η> εκεινου και ο πατηρ ο εμος αδελφοι. ταυρεας: ουτοσι ανεψιος του πατρος. νισαιος: υιος ταυρεου. καλλιας ο αλκμεωνος: ανεψιος του πατρος. ευφημος: καλλιου του τηλοκλεους αδελφος. φρυνιχος ο ορχησαμενος: ανεψιος. ευκρατης ο νικιου αδελφος: κηδεστης ουτος καλλιου. κριτιας: ανεψιος [ευκρατιας ο νικιου αδελφος] και ουτος του πατρος: αι μητερες αδελφαι. τουτους παντας εν τοις τετταρακοντα ανδρασιν απεγραψεν. επειδη δε εδεδεμεθα παντες εν τωι αυτωι και νυξ τε ην και το δεσμωτηριον συνεκεκληιτο, ηκον δε τωι μεν μητηρ τωι δε αδελφη τωι δε γυνη και παιδες, ην δε βοη και οικτος κλαοντων και οδυρομενων τα παροντα κακα, λεγει προς με χαρμιδης, ων μεν ανεψιος, ηλικιωτης δε και συνεκτραφεις εν τηι οικιαι τηι ημετεραι εκ παιδος, οτι «ανδοκιδη, των μεν παροντων κακων οραις το μεγεθος, εγω δ' εν μεν τωι παρελθοντι χρονωι ουδεν εδεομην λεγειν ουδε σε λυπειν, νυν δε αναγκαζομαι δια την παρουσαν ημιν συμφοραν. οις γαρ εχρω και οις συνησθα ανευ ημων των συγγενων, ουτοι επι ταις αιτιαις δι' ας ημεις απολλυμεθα οι μεν αυτων τεθνασιν, οι δε οιχονται φευγοντες, σφων αυτων καταγνοντες αδικειν !!!!!!!!!!!! ει ηκουσας τι τουτου του πραγματος του γενομενου, ειπε, και πρωτον μεν σεαυτον σωισον, ειτα δε τον πατερα, ον εικος εστι σε μαλιστα φιλειν, ειτα δε τον κηδεστην, ος εχει σου την αδελφην ηπερ σοι μονη εστιν, επειτα δε τους αλλους συγγενεις και αναγκαιους τοσουτους οντας, ετι δε εμε, ος εν απαντι τωι βιωι ηνιασα μεν σε ουδεν πωποτε, προθυμοτατος δε εις σε και τα σα πραγματα ειμι, ο τι αν δεηι ποιειν». λεγοντος δε, ω ανδρες, χαρμιδου ταυτα, αντιβολουντων δε των αλλων και ικετευοντος ενος εκαστου, ενεθυμηθην προς εμαυτον: «ω παντων εγω δεινοτατηι συμφοραι περιπεσων, ποτερα περιιδω τους εμαυτου συγγενεις απολλυμενους αδικως, και αυτους τε αποθανοντας και τα χρηματα αυτων δημευθεντα, προς δε τουτοις αναγραφεντας εν στηλαις ως οντας αλιτηριους των θεων τους ουδενος αιτιους των γεγενημενων, ετι δε τριακοσιους αθηναιων μελλοντας αδικως απολεισθαι, την δε πολιν εν κακοις ουσαν τοις μεγιστοις και υποψιαν εις αλληλους εχοντας, η ειπω αθηναιοις απερ ηκουσα ευφιλητου αυτου του ποιησαντος»; ετι δε επι τουτοις και τοδε ενεθυμηθην, ω ανδρες, και ελογιζομην προς εμαυτον τους εξημαρτηκοτας και το εργον ειργασμενους, οτι οι μεν αυτων ηδη ετεθνασαν υπο τευκρου μηνυθεντες, οι δε φευγοντες ωιχοντο και αυτων θανατος κατεγνωστο, τετταρες δε ησαν υπολοιποι οι ουκ εμηνυθησαν υπο τευκρου των πεποιηκοτων, παναιτιος χαιρεδημος διακριτος λυσιστρατος: ους εικος ην απαντων μαλιστα δοκειν ειναι τουτων των ανδρων ους εμηνυσε διοκλειδης, φιλους οντας των απολωλοτων ηδη. και τοις μεν ουδεπω βεβαιος ην η σωτηρια, τοις δε εμοις οικειοις φανερος <ο> ολεθρος, ει μη τις ερει αθηναιοις τα γενομενα. εδοκει ουν μοι κρειττον ειναι τετταρας ανδρας αποστερησαι της πατριδος δικαιως, οι νυν ζωσι και κατεληλυθασι και εχουσι τα σφετερα αυτων, η εκεινους αποθανοντας αδικως περιιδειν. ει ουν τινι υμων, ω ανδρες, <η> των αλλων πολιτων γνωμη τοιαυτη παρειστηκει προτερον περι εμου, ως αρα εγω εμηνυσα κατα των εταιρων των εμαυτου, οπως εκεινοι μεν απολοιντο, εγω δε σωθειην, α ελογοποιουν οι εχθροι περι εμου, βουλομενοι διαβαλλειν με, σκοπεισθε εξ αυτων των γεγενημενων. νυν γαρ εμε μεν λογον <δει> διδοναι των εμοι πεπραγμενων μετα της αληθειας, αυτων παροντων οιπερ ημαρτον και εφυγον ταυτα ποιησαντες, ισασι δε αριστα ειτε ψευδομαι ειτε αληθη λεγω, εξεστι δε αυτοις ελεγχειν με εν τωι εμωι λογωι: εγω γαρ εφιημι: υμας δε δει μαθειν τα γενομενα. εμοι γαρ, ω ανδρες, τουδε του αγωνος τουτ' εστι μεγιστον, σωθεντι μη δοκειν <υμιν> κακωι ειναι, ειτα δε και τους αλλους απαντας μαθειν οτι ουτε μετα κακιας ουτε μετ' ανανδριας ουδεμιας των γεγενημενων πεπρακται υπ' εμου ουδεν, αλλα δια συμφοραν γεγενημενην μαλιστα μεν τηι πολει, ειτα δε και ημιν, ειπον δε α ηκουσα ευφιλητου προνοιαι μεν των συγγενων και των φιλων, προνοιαι δε της πολεως απασης, μετ' αρετης αλλ' ου μετα κακιας, ως εγω νομιζω. ει ουν ουτως εχει ταυτα, σωιζεσθαι τε αξιω και δοκειν υμιν ειναι μη κακος. φερε δη (χρη γαρ, ω ανδρες, ανθρωπινως περι των πραγματων εκλογιζεσθαι, ωσπερ αν αυτον οντα εν τηι συμφοραι) τι αν υμων εκαστος εποιησεν; ει μεν γαρ ην δυοιν το ετερον ελεσθαι, η καλως απολεσθαι η αισχρως σωθηναι, εχοι αν τις ειπειν κακιαν ειναι τα γενομενα: καιτοι πολλοι αν και τουτο ειλοντο, το ζην περι πλειονος ποιησαμενοι του καλως αποθανειν: οπου δε τουτων το εναντιωτατον ην, σιωπησαντι μεν αυτωι τε αισχιστα απολεσθαι μηδεν ασεβησαντι, ετι δε τον πατερα περιιδειν απολομενον και τον κηδεστην και [τους] συγγενεις και αναγκαιους τοσουτους, ους ουδεις αλλος απωλλυεν η εγω μη ειπων ως ετεροι ημαρτον: διοκλειδης μεν γαρ ψευσαμενος εδησεν αυτους, σωτηρια δε αυτων αλλη ουδεμια ην η πυθεσθαι αθηναιους παντα τα πραχθεντα: φονευς ουν αυτων εγιγνομην εγω μη ειπων υμιν α ηκουσα. ετι δε τριακοσιους αθηναιων απωλλυον, και η πολις εν κακοις τοις μεγιστοις εγιγνετο. ταυτα μεν ουν ην εμου μη ειποντος: ειπων δε τα οντα αυτος τε εσωιζομην και τον πατερα εσωιζον και τους αλλους συγγενεις, και την πολιν εκ φοβου και κακων των μεγιστων απηλλαττον. φυγαδες δε δι' εμε τετταρες ανδρες εγιγνοντο, οιπερ και ημαρτον: των δ' αλλων, οι [λοιποι] προτερον υπο τευκρου εμηνυθησαν, ουτε δηπου οι τεθνεωτες δι' εμε μαλλον ετεθνασαν ουτε οι φευγοντες μαλλον εφευγον. ταυτα δε παντα σκοπων ηυρισκον, ω ανδρες, των παροντων κακων ταυτα ελαχιστα ειναι, ειπειν τα γενομενα ως ταχιστα και ελεγξαι διοκλειδην ψευσαμενον, και τιμωρησασθαι εκεινον, ος ημας μεν απωλλυεν αδικως, την δε πολιν εξηπατα, ταυτα δε ποιων μεγιστος ευεργετης εδοκει ειναι και χρηματα ελαμβανε. δια ταυτα ειπον τηι βουληι οτι ειδειην τους ποιησαντας, και εξηλεγξα τα γενομενα, οτι εισηγησατο μεν πινοντων ημων ταυτην την βουλην [γενεσθαι] ευφιλητος, αντειπον δε εγω, και τοτε μεν ου γενοιτο δι' εμε, υστερον δ' εγω μεν εν κυνοσαργει επι πωλιον ο μοι ην αναβας επεσον και την κλειν συνετριβην και την κεφαλην κατεαγην, φερομενος τε επι κλινης απεκομισθην οικαδε: αισθομενος δ' ευφιλητος ως εχοιμι, λεγει προς αυτους οτι πεπεισμαι ταυτα συμποιειν και ωμολογηκα αυτωι μεθεξειν του εργου και περικοψειν τον ερμην τον παρα το φορβαντειον. ταυτα δ' ελεγεν εξαπατων εκεινους: και δια ταυτα ο ερμης ον ορατε παντες, ο παρα την πατρωιαν οικιαν την ημετεραν, ον η αιγηις ανεθηκεν, ου περιεκοπη μονος των ερμων των αθηνησιν, ως εμου τουτο ποιησοντος, ως εφη προς αυτους ευφιλητος. οι δ' αισθομενοι δεινα εποιουν, οτι ειδειην μεν το πραγμα, πεποιηκως δε ουκ ειην. προσελθοντες δε μοι τηι υστεραιαι μελητος και ευφιλητος ελεγον οτι «γεγενηται, ω ανδοκιδη, και πεπρακται ημιν ταυτα. συ μεντοι ει μεν αξιοις ησυχιαν εχειν και σιωπαν, εξεις ημας επιτηδειους ωσπερ και προτερον: ει δε μη, χαλεπωτεροι σοι ημεις εχθροι εσομεθα η αλλοι τινες δι' ημας φιλοι.» ειπον αυτοις οτι νομιζοιμι μεν δια το πραγμα ευφιλητον πονηρον ειναι, εκεινοις δε ουκ εμε δεινον ειναι, οτι οιδα, αλλα μαλλον αυτο το εργον πολλωι, οτι πεποιηται. ως ουν ην ταυτ' αληθη, τον τε παιδα τον εμον παρεδωκα βασανισαι, οτι εκαμνον και ουδ' ανισταμην εκ της κλινης, και τας θεραπαινας ελαβον οι πρυτανεις, οθεν ορμωμενοι ταυτ' εποιουν εκεινοι. εξελεγχοντες δε το πραγμα η τε βουλη και οι ζητηται, επειδη ην ηι εγω ελεγον και ωμολογειτο πανταχοθεν, τοτε δη καλουσι τον διοκλειδην: και ου πολλων λογων εδεησεν, αλλ' ευθυς ωμολογει ψευδεσθαι, και εδειτο σωιζεσθαι φρασας τους πεισαντας αυτον λεγειν ταυτα: ειναι δε αλκιβιαδην τον φηγουσιον και αμιαντον τον εξ αιγινης. και ουτοι μεν δεισαντες ωιχοντο φευγοντες: υμεις δε ακουσαντες ταυτα διοκλειδην μεν τωι δικαστηριωι παραδοντες απεκτεινατε, τους δε δεδεμενους και μελλοντας απολεισθαι ελυσατε [τους εμους συγγενεις] δι' εμε, και τους φευγοντας κατεδεξασθε, αυτοι δε λαβοντες τα οπλα απηιτε, πολλων κακων και κινδυνων απαλλαγεντες. εν οις εγω, ω ανδρες, της μεν τυχης ηι εχρησαμην δικαιως αν υπο παντων ελεηθειην, των δε γενομενων ενεκα εικοτως <αν> ανηρ αριστος δοκοιην ειναι, οστις εισηγησαμενωι μεν ευφιλητωι πιστιν των εν ανθρωποις απιστοτατην ηναντιωθην και αντειπον και ελοιδορησα εκεινον ων ην αξιος, αμαρτοντων δ' εκεινων την αμαρτιαν αυτοις συνεκρυψα, και μηνυσαντος κατ' αυτων τευκρου οι μεν αυτων απεθανον οι δ' εφυγον, πριν ημας υπο διοκλειδου δεθηναι και μελλειν απολεισθαι. τοτε δε απεγραψα τετταρας ανδρας, παναιτιον διακριτον λυσιστρατον χαιρεδημον: ουτοι μεν εφυγον δι' εμε, ομολογω: εσωθη δε γε ο πατηρ, ο κηδεστης, ανεψιοι τρεις, των αλλων συγγενων επτα, μελλοντες αποθανεισθαι αδικως: οι νυν ορωσι του ηλιου το φως δι' εμε, και αυτοι ομολογουσιν: ο δε την πολιν ολην συνταραξας και εις τους εσχατους κινδυνους καταστησας εξηλεγχθη, υμεις δε απηλλαγητε μεγαλων φοβων και των εις αλληλους υποψιων. και ταυτ' ει αληθη λεγω, ω ανδρες, αναμιμνηισκεσθε, και οι ειδοτες διδασκετε τους αλλους. συ δε μοι αυτους καλει τους λυθεντας δι' εμε: αριστα γαρ αν ειδοτες τα γενομενα λεγοιεν εις τουτους. ουτωσι δε εχει, ω ανδρες: μεχρι τουτου αναβησονται και λεξουσιν υμιν, εως αν ακροασθαι βουλησθε, επειτα δ' εγω περι των αλλων απολογησομαι. <{μαρτυρες}> περι μεν ουν των τοτε γενομενων ακηκοατε παντα και απολελογηται μοι ικανως, ως γ' εμαυτον πειθω: ει δε τις τι υμων ποθει η νομιζει τι μη ικανως ειρησθαι η παραλελοιπα τι, αναστας υπομνησατω, και απολογησομαι και προς τουτο: περι δε των νομων ηδη υμας διδαξω. κηφισιος γαρ ουτοσι ενεδειξε μεν με κατα τον νομον τον κειμενον, την δε κατηγοριαν ποιειται κατα ψηφισμα προτερον γενομενον, ο ειπεν ισοτιμιδης, ου εμοι προσηκει ουδεν. ο μεν γαρ ειπεν ειργεσθαι των ιερων τους ασεβησαντας και ομολογησαντας, εμοι δε τουτων ουδετερα πεποιηται: ουτε ησεβηται ουτε ωμολογηται. ως δε και τουτο το ψηφισμα λελυται και ακυρον εστιν, εγω υμας διδαξω. καιτοιγε τοιαυτην απολογιαν περι αυτου ποιησομαι, οπου μη πειθων μεν υμας αυτος ζημιωσομαι, πεισας δε υπερ των εχθρων απολελογημενος εσομαι. αλλα γαρ ταληθη ειρησεται. επει γαρ αι νηες διεφθαρησαν και η πολιορκια εγενετο, εβουλευσασθε περι ομονοιας, και εδοξεν υμιν τους ατιμους επιτιμους ποιησαι, και ειπε την γνωμην πατροκλειδης. οι δε ατιμοι τινες ησαν, και τινα τροπον εκαστοι; εγω υμας διδαξω. οι μεν αργυριον οφειλοντες τωι δημοσιωι, οποσοι ευθυνας ωφλον αρξαντες αρχας, η εξουλας η γραφας η επιβολας ωφλον, η ωνας πριαμενοι εκ του δημοσιου μη κατεβαλον τα χρηματα, η εγγυας ηγγυησαντο προς το δημοσιον: τουτοις η μεν εκτεισις ην επι της ενατης πρυτανειας, ει δε μη, διπλασιον οφειλειν και τα κτηματα αυτων πεπρασθαι. εις μεν τροπος ουτος ατιμιας ην, ετερος δε ων τα μεν σωματα ατιμα ην, την δ' ουσιαν ειχον και εκεκτηντο: ουτοι δ' αυ ησαν οποσοι κλοπης η δωρων οφλοιεν: τουτους εδει και αυτους και τους εκ τουτων ατιμους ειναι: και οποσοι λιποιεν την ταξιν η αστρατειας η δειλιας η αναυμαχιου οφλοιεν η την ασπιδα αποβαλοιεν, η τρις ψευδομαρτυριων η τρις ψευδοκλητειας οφλοιεν, η τους γονεας κακως ποιοιεν: ουτοι παντες ατιμοι ησαν τα σωματα, τα δε χρηματα ειχον. αλλοι αυ κατα προσταξεις, οιτινες ου πανταπασιν ατιμοι ησαν, αλλα μερος τι αυτων, οιον οι στρατιωται, οις, οτι επεμειναν επι των τυραννων εν τηι πολει, τα μεν αλλα ην απερ τοις αλλοις πολιταις, ειπειν δ' εν τωι δημωι ουκ εξην αυτοις ουδε βουλευσαι. τουτων ησαν ουτοι ατιμοι: αυτη γαρ ην τουτοις προσταξις. ετεροις ουκ ην γραψασθαι, τοις δε ενδειξαι: τοις δε μη αναπλευσαι εις ελλησποντον, αλλοις δ' εις ιωνιαν, τοις δ' εις την αγοραν μη εισιεναι προσταξις ην. ταυτ' ουν εψηφισασθε εξαλειψαι παντα τα ψηφισματα, και αυτα και ει που τι αντιγραφον ην, και πιστιν αλληλοις περι ομονοιας δουναι εν ακροπολει. και μοι αναγνωθι το ψηφισμα το πατροκλειδου, καθ' ο ταυτα εγενετο. ψηφισμα. πατροκλειδης ειπεν, επειδη εψη φισαντο αθηναιοι την αδειαν περι <των ατιμων και> των οφειλοντων, ωστε λεγειν εξειναι και επιψηφιζειν, ψηφισασθαι τον δημον ταυτα απερ οτε ην τα μηδικα, και συνηνεγκεν αθηναιοις επι το αμεινον. περι δε των εγγεγραμμενων εις τους πρακτορας η τους ταμιας της θεου και των αλλων θεων η τον βασιλεα, [η] ει τις μη εξεγραφη, μεχρι της εξελθουσης βουλης εφ' ης καλλιας ηρχεν, οσοι ατιμοι ησαν [η] οφειλοντες, και οσων ευθυναι τινες εισι κατεγνωσμεναι εν τοις λογιστηριοις υπο των ευθυνων και των παρεδρων, [η] μηπω εισηγμε ναι εις το δικαστηριον, <η> γραφαι τινες εισι περι των ευθυνων, η προσταξεις, η εγγυαι τινες εισι κατεγνω σμεναι, εις τον αυτον τουτον χρονον: και οσα ονοματα των τετρακοσιων [τινος] εγγεγραπται, η αλλο τι περι των εν τηι ολιγαρχιαι πραχθεντων εστι που γεγραμμενον: πλην οποσα εν στηλαις γεγραπται των μη ενθαδε μειναντων, η εξ αρειου παγου η των εφετων η εκ πρυτανειου η δελφινιου καταδικασθεισιν [η] υπο των βασιλεων [η] επι φονωι τις εστι φυγη, η θανατος κατεγνωσθη η σφαγευσιν η τυραννοις: τα δε αλλα παντα εξαλειψαι τους πρακτορας και την βουλην κατα τα ειρημενα πανταχοθεν, οπου τι εστιν εν τωι δημοσιωι, και ει αντιγραφον που εστι, παρεχειν τους θεσμοθετας και τας αλλας αρχας. ποιειν δε ταυτα τριων ημερων, επειδαν δοξηι τωι δημωι. α δ' ειρηται εξαλειψαι, μη κεκτησθαι ιδιαι μηδενι εξειναι μηδε μνησικακησαι μηδε ποτε: ει δε μη, ενοχον ειναι τον παραβαινοντα ταυτα εν τοις αυτοις εν οισπερ οι εξ αρειου παγου φευ γοντες, οπως αν ως πιστοτατα εχηι αθηναιοις και νυν και εις τον λοιπον χρονον. κατα μεν το ψηφισμα τουτι τους ατιμους επι τιμους εποιησατε: τους δε φευγοντας ουτε πατροκλειδης ειπε κατιεναι ουθ' υμεις εψηφισασθε. επει δ' αι σπονδαι προς λακεδαιμονιους εγενοντο, και τα τειχη καθειλετε, και τους φευγοντας κατεδεξασθε, και κατεστησαν οι τριακοντα, και μετα ταυτα φυλη τε κατεληφθη μουνιχιαν τε κατελαβον, εγενετο <θ'> υμιν ων εγω ουδεν δεομαι μεμνησθαι ουδ' αναμιμνηισκειν υμας των γεγενημενων κακων. επειδη δ' επανηλθετε εκ πειραιως, γενομενον εφ' υμιν τιμωρεισθαι εγνωτε εαν τα γεγενημενα, και περι πλειονος εποιησασθε σωιζειν την πολιν η τας ιδιας τιμωριας, και εδοξε μη μνησικακειν αλληλοις των γεγενημενων. δοξαντα δε υμιν ταυτα ειλεσθε ανδρας εικοσι: τουτους δε επιμελεισθαι της πολεως, εως αλλοι νομοι τεθειεν: τεως δε χρησθαι τοις σολωνος νομοις και τοις δρακοντος θεσμοις. επειδη δε βουλην τε απεκληρωσατε νομοθετας τε ειλεσθε, ηυρισκον τε των νομων των τε σολωνος και των δρακοντος πολλους οντας οις πολλοι των πολιτων ενοχοι ησαν των προτερον ενεκα γενομενων, εκκλησιαν ποιησαντες εβουλευσασθε περι αυτων, και εψηφισασθε, δοκιμασαντες παντας τους νομους, ειτ' αναγραψαι εν τηι στοαι τουτους των νομων οι αν <αει> δοκιμασθωσι. και μοι αναγνωθι το ψηφισμα. <ψηφισμα>. εδοξε τωι δημωι, τεισαμενος ειπε, πολιτευεσθαι αθηναιους κατα τα πατρια, νομοις δε χρησθαι τοις σολωνος, και μετροις και σταθμοις, χρησθαι δε και τοις δρακοντος θεσμοις, οισπερ εχρω μεθα εν τωι προσθεν χρονωι. οποσων δ' αν προσδεηι, οιδε ηιρημενοι νομοθεται υπο της βουλης αναγραφοντες εν σανισιν εκτιθεντων προς τους επωνυμους σκοπειν τωι βουλομενωι, και παραδιδοντων ταις αρχαις εν τωιδε τωι μηνι. τους δε παραδιδομενους νομους δοκιμασατω προτερον η βουλη και οι νομοθεται οι πεντακοσιοι, ους οι δημοται ειλοντο, επειδη ομωμοκασιν. εξειναι δε και ιδιωτηι τωι βουλομενωι, εισιοντι εις την βουλην συμβου λευειν ο τι αν αγαθον εχηι περι των νομων. επειδαν δε τεθωσιν οι νομοι, επιμελεισθω η βουλη η εξ αρειου παγου των νομων, οπως αν αι αρχαι τοις κειμενοις νομοις χρωνται. τους δε κυρουμενους των νομων αναγρα φειν εις τον τοιχον, ινα περ προτερον ανεγραφησαν, σκοπειν τωι βουλομενωι. εδοκιμασθησαν μεν ουν οι νομοι, ω ανδρες, κατα το ψηφισμα τουτι, τους δε κυρωθεντας ανεγραψαν εις την στοαν. επειδη <δ'> ανεγραφησαν, εθεμεθα νομον, ωι παντες χρησθε. και μοι αναγνωθι τον νομον. νομος. αγραφωι δε νομωι τας αρχας μη χρησθαι μηδε περι ενος. αρα γε εστιν ενταυθοι ο τι περιελειπετο περι οτου οιον τε η αρχην εισαγειν η υμων πραξαι τινα, αλλ' η κατα τους αναγεγραμμενους νομους; οπου ουν αγραφωι νομωι ουκ εξεστι χρησασθαι, η που αγραφωι γε <χρησασθαι> ψηφισματι πανταπασιν ου δει [γε χρησασθαι]. επειδη τοινυν εωρωμεν οτι πολλοις των πολιτων ειεν συμφοραι, τοις μεν κατα νομους, τοις δε κατα ψηφισματα [τα] προτερον γενομενα, τουτουσι τους νομους εθεμεθα, αυτων ενεκα των νυνι ποιουμενων, ινα τουτων μηδεν γιγνηται μηδε εξηι συκοφαντειν μηδενι. και μοι αναγνωθι τους νομους. νομοι. αγραφωι δε νομωι τας αρχας μη χρησθαι μηδε περι ενος. ψηφισμα δε μηδεν μητε βουλης μητε δημου νομου κυριωτερον ειναι. μηδε επ' ανδρι νομον εξειναι θειναι, εαν μη τον αυτον επι πασιν αθηναιοις, εαν μη εξακισχιλιοις δοξηι κρυβδην ψηφιζομενοις. τι ουν ην επιλοιπον; ουτοσι ο νομος. και μοι αναγνωθι τουτον. <νομος.> τας δε δικας και τας διαιτας κυριας ειναι, οποσαι εν δημοκρατουμενηι τηι πολει εγενοντο. τοις δε νομοις χρησθαι απ' ευκλειδου αρχοντος. τας μεν δικας, ω ανδρες, και τας διαιτας εποιησατε κυριας ειναι, οποσαι εν δημοκρατουμενηι <τηι> πολει εγενοντο, οπως μητε χρεων αποκοπαι ειεν μητε δικαι αναδικοι γιγνοιντο, αλλα των ιδιων συμβολαιων αι πραξεις ειεν: των δε δημοσιων <εφ'> οποσοις η γραφαι εισιν η φασεις η ενδειξεις η απαγωγαι, τουτων ενεκα τοις νομοις εψηφισασθε χρησθαι απ' ευκλειδου αρχοντος. οπου ουν εδοξεν υμιν δοκιμασαι μεν τους νομους, δοκιμασαντας δε αναγραψαι, αγραφωι δε νομωι τας αρχας μη χρησθαι μηδε περι ενος, ψηφισμα δε <μηδεν> μητε βουλης μητε δημου <νομου> κυριωτερον ειναι, μηδ' επ' ανδρι νομον <εξειναι> τιθεναι εαν μη τον αυτον επι πασιν αθηναιοις, τοις δε νομοις τοις κειμενοις χρησθαι απ' ευκλειδου αρχοντος, ενταυθοι εστιν ο τι υπολειπεται η μειζον η ελαττον των γενομενων προτερον ψηφισματων, πριν ευκλειδην αρξαι, οπως κυριον εσται; ουκ οιμαι εγωγε, ανδρες. σκοπειτε δε και αυτοι. φερε δη τοινυν, οι ορκοι υμιν πως εχουσιν; ο μεν κοινος τηι πολει απασηι, ον ομωμοκατε παντες μετα τας διαλλαγας, «και ου μνησικακησω των πολιτων ουδενι πλην των τριακοντα <και των δεκα> και των ενδεκα: ουδε τουτων ος αν εθεληι ευθυνας διδοναι της αρχης ης ηρξεν». οπου τοινυν αυτοις τοις τριακοντα ωμνυτε μη μνησικακησειν, τοις μεγιστων κακων αιτιοις, ει διδοιεν ευθυνας, η που σχοληι των γε αλλων πολιτων τινι ηξιουτε μνησικακειν. η δε βουλη αυ η αει βουλευουσα τι ομνυσι; «και ου δεξομαι ενδειξιν ουδε απαγωγην ενεκα των προτερον γεγενημενων, πλην των φυγοντων». υμεις δ' αυ, ω αθηναιοι, τι ομοσαντες δικαζετε; «και ου μνησικακησω, ουδε αλλωι πεισομαι, ψηφιουμαι δε κατα τους κειμενους νομους». α χρη σκοπειν, ει δοκω ορθως υμιν λεγειν ως υπερ υμων λεγω και των νομων. σκεψασθε τοινυν, ω ανδρες, κατα τους νομους και τους κατηγορους, τι αυτοις υπαρχον ετερων κατηγορουσι. κηφισιος μεν ουτοσι πριαμενος ωνην εκ του δημοσιου τας εκ ταυτης επικαρπιας των εν τηι γηι γεωργουντων ενενηκοντα μνας εκλεξας, ου κατεβαλε τηι πολει και εφυγεν: ει γαρ ηλθεν, εδεδετ' αν εν τωι ξυλωι. ο γαρ νομος ουτως ειχε, κυριαν ειναι την [τε] βουλην, ος αν πριαμενος τελος μη καταβαληι, δειν εν τωι ξυλωι. ουτος τοινυν, οτι τοις νομοις εψηφισασθε απ' ευκλειδου αρχοντος χρησθαι, αξιοι α εχει υμων εκλεξας μη αποδουναι, και νυν γεγενηται αντι μεν φυγαδος πολιτης, αντι δε ατιμου συκοφαντης, οτι τοις νομοις τοις νυν κειμενοις χρησθε. μελητος δ' αυ ουτοσι απηγαγεν επι των τριακοντα λεοντα, ως υμεις απαντες ιστε, και απεθανεν εκεινος ακριτος: και ουτος ο νομος και προτερον ην <και> ως καλως εχων και νυν εστι, και χρησθε αυτωι, τον βουλευσαντα εν τωι αυτωι ενεχεσθαι και τον τηι χειρι εργασαμενον. μελητον τοινυν τοις παισι τοις του λεοντος ουκ εστι φονου διωκειν, οτι τοις νομοις δει χρησθαι απ' ευκλειδου αρχοντος, επει ως γε ουκ απηγαγεν, ουδ' αυτος αντιλεγει. επιχαρης δ' ουτοσι, ο παντων πονηροτατος και βουλομενος ειναι τοιουτος, ο μνησικακων αυτος αυτωι, _ουτος γαρ εβουλευεν επι των τριακοντα: ο δε νομος τι κελευει, ος εν τηι στηληι εμπροσθεν εστι του βουλευτηριου; «ος αν αρξηι εν τηι πολει της δημοκρατιας καταλυθεισης, νηποινει τεθναναι, και τον αποκτειναντα οσιον ειναι και τα χρηματα εχειν του αποθανοντος.» αλλο τι ουν, ω επιχαρες, η νυν ο αποκτεινας σε καθαρος τας χειρας εσται, κατα γε τον σολωνος νομον; και μοι αναγνωθι τον νομον τον εκ της στηλης. νομος. εδοξε τηι βουληι και τωι δημωι. αιαντις επρυτανευε, κλειγενης εγραμματευε, βοηθος επεστατει. ταδε δημοφαντος συνεγραψεν. αρχει χρονος τουδε του ψηφισματος η βουλη οι πεντακοσιοι <οι> λαχοντες τωι κυαμωι, οις κλειγενης πρωτος εγραμματευεν. εαν τις δημοκρατιαν καταλυηι την αθηνησιν, η αρχην τινα αρχηι καταλελυμενης της δημοκρατιας, πολεμιος εστω αθη ναιων και νηποινει τεθνατω, και τα χρηματα αυτου δημοσια εστω, και της θεου το επιδεκατον: ο δε απο κτεινας τον ταυτα ποιησαντα και ο συμβουλευσας οσιος εστω και ευαγης. ομοσαι δ' αθηναιους απαντας καθ' ιερων τελειων, κατα φυλας και κατα δημους, απο κτενειν τον ταυτα ποιησαντα. ο δε ορκος εστω οδε: «κτενω και λογωι και εργωι και ψηφωι και τηι εμαυτου χειρι, αν δυνατος ω, ος αν καταλυσηι την δημοκρατιαν την αθηνησι. και εαν τις αρξηι τιν' αρχην καταλελυ μενης της δημοκρατιας το λοιπον, και εαν τις τυραννειν επαναστηι η τον τυραννον συγκαταστησηι. και εαν τις αλλος αποκτεινηι, οσιον αυτον νομιω ειναι και προς θεων και δαιμονων, ως πολεμιον κτειναντα τον αθηναιων, και τα κτηματα του αποθανοντος παντα αποδομενος αποδωσω τα ημισεα τωι αποκτειναντι, και ουκ απο στερησω ουδεν. εαν δε τις κτεινων τινα τουτων αποθανηι η επιχειρων, ευ ποιησω αυτον τε και τους παιδας τους εκεινου καθαπερ αρμοδιον τε και αριστο γειτονα και τους απογονους αυτων. οποσοι δε ορκοι ομωμονται αθηνησιν η εν τωι στρατοπεδωι η αλλοθι που εναντιοι τωι δημωι τωι αθηναιων, λυω και αφιημι.» ταυτα δε ομοσαντων αθηναιοι παντες καθ' ιερων τελειων, τον νομιμον ορκον, προ διονυσιων: και επευ χεσθαι ευορκουντι μεν ειναι πολλα και αγαθα, επιορ κουντι δ' εξωλη αυτον ειναι και γενος. ποτερον, ω συκοφαντα και επιτριπτον κιναδος, κυριος ο νομος οδε εστιν η ου κυριος; δια τουτο δ' οιμαι γεγενηται ακυρος, οτι τοις νομοις δει χρησθαι απ' ευκλειδου αρχοντος. και συ ζηις και περιερχηι την πολιν ταυτην, ουκ αξιος ων: ος εν δημοκρατιαι μεν συκοφαντων εζης, εν ολιγαρχιαι δε, ως μη αναγκασθειης τα χρηματα αποδουναι οσα συκοφαντων ελαβες, εδουλευες τοις τριακοντα. ειτα συ περι εταιρειας εμοι μνειαν ποιηι και κακως τινας λεγεις; ος ενι μεν ουχ ηταιρησας (καλως γαρ αν σοι ειχε), πραττομενος δ' ου πολυ αργυριον τον βουλομενον ανθρωπων, ως ουτοι ισασιν, επι τοις αισχιστοις εργοις εζης, και ταυτα ουτως μοχθηρος ων την ιδεαν. αλλ' ομως ουτος ετερων τολμαι κατηγορειν, ωι κατα τους νομους τους υμετερους ουδ' αυτωι υπερ αυτου εστιν απολογεισθαι. αλλα γαρ, ω ανδρες, καθημενος ηνικα μου κατηγορει, βλεπων εις αυτον ουδεν αλλο η υπο των τριακοντα συνειλημμενος εδοξα κρινεσθαι. ει γαρ τοτε ηγωνιζομην, τις αν μου κατηγορει; ουχ ουτος υπηρχεν, ει μη εδιδουν αργυριον; και γαρ νυν. ανεκρινε δ' αν με τις αλλος η χαρικλης, ερωτων, ειπε μοι, ω ανδοκιδη, ηλθες εις δεκελειαν, και επετειχισας τηι πατριδι τηι σεαυτου; ουκ εγωγε. τι δε; ετεμες την χωραν, και εληισω η κατα γην η κατα θαλατταν τους πολιτας τους σεαυτου; ου δητα. ουδ' εναυμαχησας εναντια τηι πολει, ουδε συγκατεσκαψας τα τειχη, ουδε συγκατελυσας τον δημον, ουδε βιαι κατηλθες εις την πολιν; ουδε τουτων πεποιηκα ουδεν. δοκεις ουν χαιρησειν και ουκ αποθανεισθαι, ως ετεροι πολλοι; αρ' <αν> οιεσθε, ω ανδρες, αλλων τινων τυχειν με δι' υμας, ει εληφθην υπ' αυτων; ουκ ουν δεινον, ει υπο μεν τουτων δια τουτ' αν απωλομην, οτι εις την πολιν ουδεν ημαρτον, ωσπερ και ετερους απεκτειναν, εν υμιν δε κρινομενος, ους ουδεν κακον πεποιηκα, ου σωθησομαι; παντως δηπου: η σχοληι γε τις αλλος ανθρωπων. αλλα γαρ, ω ανδρες, την μεν ενδειξιν εποιησαντο μου κατα νομον κειμενον, την δε κατηγοριαν κατα το ψηφισμα το προτερον γεγενημενον περι ετερων. ει ουν εμου καταψηφιεισθε, ορατε μη ουκ εμοι μαλιστα των πολιτων προσηκει λογον δουναι των γεγενημενων, αλλα πολλοις ετεροις μαλλον, τουτο μεν οις υμεις εναντια μαχεσαμενοι διηλλαγητε και ορκους ωμοσατε, τουτο δε ους φευγοντας κατηγαγετε, τουτο δε ους ατιμους οντας επιτιμους εποιησατε: ων ενεκα και στηλας ανειλετε και νομους ακυρους εποιησατε και ψηφισματα εξηλειψατε: οι νυνι μενουσιν εν τηι πολει πιστευοντες υμιν, ω ανδρες. ει ουν γνωσονται υμας αποδεχομενους τας κατηγοριας των προτερον γεγενημενων, τινα αυτους οιεσθε γνωμην εξειν περι σφων αυτων; η τινα αυτων εθελησειν εις αγωνας καθιστασθαι ενεκα των προτερον γεγενημενων; φανησονται γαρ πολλοι μεν εχθροι πολλοι δε συκοφανται, οι καταστησουσιν αυτων εκαστον εις αγωνα. ηκουσι δε νυνι ακροασομενοι αμφοτεροι, ου την αυτην γνωμην εχοντες αλληλοις, αλλ' οι μεν εισομενοι ει χρη πιστευειν τοις νομοις τοις κειμενοις και τοις ορκοις ους ωμοσατε αλληλοις, οι δε αποπειρωμενοι της υμετερας γνωμης, ει αυτοις εξεσται αδεως συκοφαντειν και γραφεσθαι, τους δε ενδεικνυναι, τους δε απαγειν. ουτως ουν εχει, ω ανδρες: ο μεν αγων εν τωι σωματι τωι εμωι καθεστηκεν η δε ψηφος η υμετερα δημοσιαι κρινει ποτερον χρη τοις νομοις τοις υμετεροις πιστευειν, η τους συκοφαντας παρασκευαζεσθαι, η φευγειν αυτους εκ της πολεως και απιεναι ως ταχιστα. ινα δε ειδητε, ω ανδρες, οτι τα πεποιημενα υμιν εις ομονοιαν ου κακως εχει, αλλα τα προσηκοντα και τα συμφεροντα υμιν αυτοις εποιησατε, βραχεα βουλομαι και περι τουτων ειπειν. οι γαρ πατερες οι υμετεροι γενομενων τηι πολει κακων μεγαλων, οτε οι τυραννοι μεν ειχον την πολιν, ο δε δημος εφευγε, νικησαντες μαχομενοι τους τυραννους επι παλληνιωι, στρατηγουντος λεωγορου του προπαππου του εμου και χαριου ου εκεινος την θυγατερα ειχεν, εξ ης ο ημετερος ην παππος, κατελθοντες εις την πατριδα τους μεν απεκτειναν, των δε φυγην κατεγνωσαν, τους δε μενειν εν τηι πολει εασαντες ητιμωσαν. υστερον δε ηνικα βασιλευς επεστρατευσεν επι την ελλαδα, γνοντες των συμφορων των επιουσων το μεγεθος και την παρασκευην την βασιλεως, εγνωσαν τους τε φευ γοντας καταδεξασθαι και τους ατιμους επιτιμους ποιησαι και κοινην την τε σωτηριαν και τους κινδυνους ποιησασθαι. πραξαντες δε ταυτα, και δοντες αλληλοις πιστεις και ορκους μεγαλους, ηξιουν σφας αυτους προταξαντες [προ] των ελληνων απαντων απαντησαι τοις βαρβαροις μαραθωναδε, νομισαντες την σφετεραν αυτων αρετην ικανην ειναι τωι πληθει τωι εκεινων αντιταξασθαι: μαχεσαμενοι τε ενικων, και την τε ελλαδα ηλευθερωσαν και την πατριδα εσωισαν. εργον δε τοιουτον εργασαμενοι, ουκ ηξιωσαν τινι των προτερον γενομενων μνησικακησαι. τοιγαρτοι δια ταυτα, την πολιν αναστατον παραλαβοντες ιερα τε κατακεκαυμενα τειχη τε και οικιας καταπεπτωκυιας, αφορμην τε ουδεμιαν εχοντες, δια το αλληλοις ομονοειν την αρχην των ελληνων κατηργασαντο και την πολιν υμιν τοιαυτην και τοσαυτην παρεδοσαν. υμεις ουν και αυτοι υστερον, κακων ουκ ελαττονων η εκεινοις γεγενημενων, αγαθοι εξ αγαθων οντες απεδοτε την υπαρχουσαν αρετην: ηξιωσατε γαρ τους τε φευγοντας καταδεξασθαι και τους ατιμους επιτιμους ποιησαι. τι ουν υμιν υπολοιπον εστι της εκεινων αρετης; μη μνησικακησαι, ειδοτας, ω ανδρες, οτι η πολις εκ πολυ ελαττονος αφορμης εν τωι εμπροσθεν χρονωι μεγαλη και ευδαιμων εγενετο: α <και> νυν αυτηι υπαρχει, ει εθελοιμεν οι πολιται σωφρονειν τε και ομονοειν αλληλοις. κατηγορησαν δε μου και περι της ικετηριας, ως καταθειην εγω εν τωι ελευσινιωι, νομος δ' ειη πατριος, ος αν θηι ικετηριαν μυστηριοις τεθναναι. και ουτως εισι τολμηροι ωσθ' α αυτοι κατεσκευασαν ουκ αρκει αυτοις οτι ου κατεσχον α επεβουλευσαν, αλλα και κατηγοριαν εμου ποιουνται ως αδικουντος. επειδη γαρ ηλθομεν ελευσινοθεν και η ενδειξις εγεγενητο, προσηιει ο βασιλευς περι των γεγενημενων ελευσινι κατα την τελετην, ωσπερ εθος εστιν, <τοις πρυτανεσιν>, οι δε [πρυτανεις] προσαξειν εφασαν αυτον προς την βουλην, επαγγειλαι τ' εκελευον εμοι τε και κηφισιωι παρειναι εις το ελευσινιον: η γαρ βουλη εκει καθεδεισθαι εμελλε κατα τον σολωνος νομον, ος κελευει τηι υστεραιαι των μυστηριων εδραν ποιειν εν τωι ελευσινιωι. και παρημεν κατα τα προειρημενα. και η βουλη επειδη ην πληρης, αναστας καλλιας ο ιππονικου την σκευην εχων λεγει οτι ικετηρια κειται επι του βωμου, και εδειξεν αυτοις. καιθ' ο κηρυξ εκηρυττε τις την ικετηριαν καταθειη, και ουδεις υπηκουεν. ημεις δε παρεσταμεν, και ουτος ημας εωρα. επειδη δε ουδεις υπηκουεν και ωιχετο εισιων <ο> επεξελθων ευκλης ουτοσι_ και μοι καλει αυτον. πρωτα μεν ουν ταυτα ει αληθη λεγω, μαρτυρησον, ευκλεις. <{μαρτυρια}> ως μεν αληθη λεγω, μεμαρτυρηται: πολυ δε μοι δοκει το εναντιον ειναι η οι κατηγοροι ειπον. ελεξαν γαρ, ει μεμνησθε, οτι αυτω με τω θεω παραγαγοιεν ωστε θειναι την ικετηριαν μη ειδοτα τον νομον, ινα δω δικην. εγω δε, ω ανδρες, ει ως μαλιστα αληθη λεγουσιν οι κατηγοροι, υπ' αυτοιν μεν φημι τοιν θεοιν σεσωισθαι. ει γαρ εθηκα μεν την ικετηριαν, υπηκουσα δε μη, αλλο τι η αυτος μεν αυτον απωλλυον τιθεις την ικετηριαν, εσωιζομην δε τηι τυχηι δια το μη υπακουσαι, δηλον οτι δια τω θεω; ει γαρ εβουλεσθην με απολλυναι τω θεω, εχρην δηπου και μη θεντα με την ικετηριαν ομολογησαι. αλλ' ουτε υπηκουσα ουτ' εθηκα. επειδη δ' ελεγε τηι βουληι ευκλης οτι ουδεις υπακουοι, παλιν ο καλλιας <ανα>στας ελεγεν οτι ειη νομος πατριος, ει τις ικετηριαν θειη <μυστηριοις> εν τωι ελευσινιωι, ακριτον αποθανειν, και ο πατηρ ποτ' αυτου ιππονικος εξηγησαιτο ταυτα αθηναιοις, ακουσειε δε οτι εγω θειην την ικετηριαν. εντευθεν αναπηδαι κεφαλος ουτοσι και λεγει: «ω καλλια, παντων ανθρωπων ανοσιωτατε, πρωτον μεν εξηγηι κηρυκων ων, ουχ οσιον <ον> σοι εξηγεισθαι: επειτα δε νομον πατριον λεγεις, η δε στηλη παρ' ηι εστηκας χιλιας δραχμας κελευει οφειλειν, εαν τις ικετηριαν θηι εν τωι ελευσινιωι. επειτα δε τινος ηκουσας οτι ανδοκιδης θειη την ικετηριαν; καλεσον αυτον [τηι βουληι], ινα και ημεις ακουσωμεν.» επειδη δε ανεγνωσθη η στηλη κακεινος ουκ ειχεν ειπειν οτου ηκουσεν, καταφανης ην τηι βουληι αυτος θεις την ικετηριαν. φερε δη τοινυν, ω ανδρες, (ταχα γαρ αν αυτο βουλοισθε πυθεσθαι) ο δε καλλιας τι βουλομενος ετιθει την ικετηριαν; εγω δε υμιν διηγησομαι ων υπ' αυτου ενεκα επεβουλευθην. επιλυκος ην ο τεισανδρου θειος μοι, αδελφος της μητρος της εμης: απεθανε δε εν σικελιαι απαις αρρενων παιδων, θυγατερας δε δυο καταλιπων, αι εγιγνοντο εις τε εμε και λεαγρον. τα δε πραγματα τα οικοι πονηρως ειχε: την μεν γαρ φανεραν ουσιαν ουδε δυοιν ταλαντοιν κατελιπε, τα δε οφειλομενα πλεον ην η πεντε ταλαντα. ομως δ' εγω καλεσας λεαγρον εναντιον των φιλων ελεγον, οτι ταυτ' ειη ανδρων αγαθων, εν τοις τοιουτοις δεικνυναι τας οικειοτητας αλληλοις. «ημας γαρ ου δικαιον εστιν ουτε χρηματα ετερα ουτ' ευτυχιαν ανδρος ελεσθαι, ωστε καταφρονησαι των επιλυκου θυγατερων. και γαρ ει εζη επιλυκος η τεθνεως πολλα κατελιπε χρηματα, ηξιουμεν αν γενει οντες εγγυτατω εχειν τας παιδας. τοιγαρτοι εκεινα μεν δι' επιλυκον αν ην η δια τα χρηματα: νυν δε δια την ημετεραν αρετην ταδε εσται. της μεν ουν συ επιδικαζου, της δε εγω.» ωμολογησε μοι, ω ανδρες. επεδικασαμεθα αμφω κατα την προς ημας ομολογιαν. και ης μεν εγω επεδικασαμην, η παις τυχηι χρησαμενη καμουσα απεθανεν: η δ' ετερα εστιν ετι. ταυτην καλλιας επειθε λεαγρον, χρηματα υπισχνουμενος, εαν αυτον λαβειν: αισθομενος δ' εγω ευθυς εθηκα παραστασιν, και ελαχον προτερωι μεν λεαγρωι, οτι «ει μεν συ βουληι επιδικαζεσθαι, εχε τυχηι αγαθηι, ει δε μη, εγω επιδικασομαι». γνους ταυτα καλλιας λαγχανει τωι υιει τωι εαυτου της επικληρου, τηι δεκατηι ισταμενου, ινα μη επιδικασωμαι εγω. ταις δ' εικασι, μυστηριοις τουτοις, δους κηφισιωι χιλιας δραχμας ενδεικνυσι με και εις τον αγωνα τουτον καθιστησιν. επειδη δ' εωρα με υπομενοντα, τιθησι την ικετηριαν, ως εμε μεν αποκτενων ακριτον η εξελων, αυτος δε πεισας λεαγρον χρημασι συνοικησων τηι επιλυκου θυγατρι. επειδη δ' ουδ' ως ανευ αγωνος εωρα εσομενα τα πραγματα, τοτε δη προσιων λυσιστρατον, ηγημονα, επιχαρη, ορων φιλους οντας εμοι και χρωμενους, εις τουτο βδελυριας ηλθε και παρανομιας, ωστ' ελεγε προς τουτους ως ει ετι και νυν βουλοιμην αποστηναι της επιλυκου θυγατρος, ετοιμος ειη παυσασθαι με κακως ποιων, απαλλαξαι δε κηφισιον, δικην δ' εν τοις φιλοις δουναι μοι των πεποιημενων. ειπον αυτωι και κατηγορειν και παρασκευαζειν αλλους: ει δ' εγω αυτον αποφευξομαι και γνωσονται αθηναιοι περι εμου τα δικαια, εγω αυτον οιμαι περι του σωματος του εαυτου εν τωι μερει κινδυνευσειν. απερ αυτον ου ψευσομαι, εαν υμιν, ω ανδρες, δοκηι. ως δ' αληθη λεγω, καλει μοι τους μαρτυρας. {μαρτυρες} αλλα γαρ τον υιον αυτου τουτον, ωι λαχειν ηξιωσε της επιλυκου θυγατρος, σκεψασθε πως γεγονε, και πως εποιησατ' αυτον: ταυτα γαρ και αξιον ακουσαι, ω ανδρες. γαμει μεν ισχομαχου θυγατερα: ταυτηι δε συνοικησας ουδ' ενιαυτον την μητερα αυτης ελαβε, και συνωικει ο παντων σχετλιωτατος ανθρωπων τηι μητρι και τηι θυγατρι, ιερευς ων της μητρος και της θυγατρος, και ειχεν εν τηι οικιαι αμφοτερας. και ουτος μεν ουκ ηισχυνθη ουδ' εδεισε τω θεω: η δε του ισχομαχου θυγατηρ τεθναναι νομισασα λυσιτελειν η ζην ορωσα τα γιγνομενα, απαγχομενη μεταξυ κατεκωλυθη, και επειδη ανεβιω, αποδρασα εκ της οικιας ωιχετο, και εξηλασεν η μητηρ την θυγατερα. ταυτης δ' αυ διαπεπλησμενος εξεβαλε και ταυτην. η δ' εφη κυειν εξ αυτου: και επειδη ετεκεν υιον, εξαρνος ην μη ειναι εξ αυτου το παιδιον. λαβοντες δε οι προσηκοντες τηι γυναικι το παιδιον ηκον επι τον βωμον απατουριοις, εχοντες ιερειον, και εκελευον καταρξασθαι τον καλλιαν. ο δ' ηρωτα τινος ειη το παιδιον: ελεγον «καλλιου του ιππονικου». «εγω ειμι ουτος.» «και εστι γε σον το παιδιον.» λαβομενος του βωμου ωμοσεν η μην μη ειναι <οι> υιον αλλον μηδε γενεσθαι πωποτε, ει μη ιππονικον εκ της γλαυκωνος θυγατρος: η εξωλη ειναι και αυτον και την οικιαν, ωσπερ εσται. μετα ταυτα τοινυν, ω ανδρες, υστερωι παλιν χρονωι της γραος τολμηροτατης γυναικος ανηρασθη, και κομιζεται αυτην εις την οικιαν, και τον παιδα ηδη μεγαν οντα εισαγει εις κηρυκας, φασκων ειναι υιον αυτου. αντειπε μεν καλλιαδης μη εισδεξασθαι, εψηφισαντο δε οι κηρυκες κατα τον νομον ος εστιν αυτοις, τον πατερα ομοσαντα εισαγειν η μην υιον οντα εαυτου εισαγειν. λαβομενος του βωμου ωμοσεν η μην τον παιδα εαυτου ειναι γνησιον, εκ χρυσιλλης γεγονοτα: ον απωμοσε. και μοι τουτων απαντων τους μαρτυρας καλει. <{μαρτυρες}> φερε δη τοινυν, ω ανδρες, σκεψωμεθα ει πωποτε εν τοις ελλησι πραγμα τοιουτον εγενετο, οπου γυναικα τις γημας επεγημε τηι θυγατρι την μητερα και εξηλασεν η μητηρ την θυγατερα: ταυτηι δε συνοικων βουλεται την επιλυκου θυγατερα λαβειν, ιν' εξελασηι την τηθην η θυγατριδη. αλλα γαρ τωι παιδι αυτου τι χρη τουνομα θεσθαι; οιμαι γαρ εγωγε ουδενα ουτως αγαθον ειναι λογιζεσθαι, οστις εξευρησει τουνομα αυτου. τριων γαρ ουσων γυναικων αις συνωικηκως εσται ο πατηρ αυτου, της μεν υιος εστιν, ως φησι, της δε αδελφος, της δε θειος. τις αν ειη ουτος; οιδιπους, η αιγισθος; η τι χρη αυτον ονομασαι; αλλα γαρ, ω ανδρες, βραχυ τι υμας αναμνησαι περι καλλιου βουλομαι. ει γαρ μεμνησθε, οτε η πολις ηρχε των ελληνων και ηυδαιμονει μαλιστα, ιππονικος δε ην πλουσιωτατος των ελληνων, τοτε μεντοι παντες ιστε οτι παρα τοις παιδαριοις τοις μικροτατοις και τοις γυναιοις κληδων εν απασηι τηι πολει κατειχεν, οτι ιππονικος εν τηι οικιαι αλιτηριον τρεφει, ος αυτου την τραπεζαν ανατρεπει. μεμνησθε ταυτα, ω ανδρες. πως ουν η φημη η τοτε ουσα δοκει υμιν αποβηναι; οιομενος γαρ ιππονικος υιον τρεφειν αλιτηριον αυτωι ετρεφεν, ος ανατετροφεν εκεινου τον πλουτον, την σωφροσυνην, τον αλλον βιον απαντα. ουτως ουν χρη περι τουτου γιγνωσκειν, ως οντος ιππονικου αλιτηριου. αλλα γαρ, ω ανδρες, δια τι ποτε τοις εμοι νυνι επιτιθεμενοις μετα καλλιου και συμπαρασκευασασι τον αγωνα και χρηματα εισενεγκουσιν επ' εμοι τρια μεν ετη επιδημων και ηκων εκ κυπρου ουκ ασεβειν εδοκουν αυτοις, μυων μεν α!!! <τον> δελφον, ετι δε αλλους ξενους εμαυτου, και εισιων εις το ελευσινιον και θυων, ωσπερ εμαυτον αξιον νομιζω ειναι: αλλα τουναντιον ληιτουργειν ουτοι προυβαλλοντο, πρωτον μεν γυμνασιαρχον ηφαιστιοις, επειτα αρχεθεωρον εις ισθμον και ολυμπιαζε, ειτα δε ταμιαν εν πολει των ιερων χρηματων: νυν δε ασεβω και αδικω εισιων εις τα ιερα; εγω υμιν ερω, διοτι ουτοι ταυτα νυν γιγνωσκουσιν. αγυρριος γαρ ουτοσι, ο καλος καγαθος, αρχωνης εγενετο της πεντηκοστης τριτον ετος, και επριατο τριακοντα ταλαντων, μετεσχον δ' αυτωι ουτοι παντες οι παρασυλλεγεντες υπο την λευκην [το ποσ]ους υμεις ιστε οιοι εισιν: οι δια τουτο εμοιγε δοκουσι συλλεγηναι εκεισε, ιν' αυτοις αμφοτερα ηι, και μη υπερβαλλουσι λαβειν αργυριον και ολιγου πραθεισης μετασχειν. κερδηναντες δε εξ ταλαντα, γνοντες το πραγμα οιον ειη, [ως πολλου αξιον], συνεστησαν παντες, και μεταδοντες τοις αλλοις εωνουντο παλιν τριακοντα ταλαντων. επει δ' ουκ αντεωνειτο ουδεις, παρελθων εγω εις την βουλην υπερεβαλλον, εως επριαμην εξ και τριακοντα ταλαντων. απελασας δε τουτους και καταστησας υμιν εγγυητας εξελεξα τα χρηματα και κατεβαλον τηι πολει και αυτος ουκ εζημιωθην, αλλα και βραχεα απεκερδαινομεν οι μετασχοντες: τουτους δ' εποιησα των υμετερων μη διανειμασθαι εξ ταλαντα αργυριου. α ουτοι γνοντες εδοσαν σφισιν αυτοις λογον, οτι «ανθρωπος ουτοσι ουτε αυτος ληψεται των κοινων χρηματων ουθ' ημας εασει, φυλαξει δε και εμποδων εσται διανειμασθαι τα κοινα: προς δε τουτοις, ον αν ημων αδικουντα λαβηι, εισαξει εις το πληθος το αθηναιων και απολει. δει ουν τουτον εκποδων ημιν ειναι και δικαιως και αδικως». ταυτα μεν ουν, ω ανδρες δικασται, τουτοις ποιητεα ην, υμιν δε γε <το> εναντιον τουτων: ως γαρ πλειστους ειναι υμιν ηθελον αν τοιουσδε οιοσπερ εγω, τουτους δε μαλιστα <μεν> απολωλεναι, ει δε μη, ειναι τους μη επιτρεψοντας αυτοις, οις και προσηκει ανδρασιν ειναι και αγαθοις και δικαιοις περι το πληθος το υμετερον, και βουλομενοι δυνησονται ευ ποιειν υμας. εγω ουν υμιν υπισχνουμαι η παυσειν τουτους ταυτα ποιουντας και βελτιους παρεξειν, η εις υμας εισαγαγων κολασειν τους αδικουντας αυτων. κατηγορησαν δε μου και περι των ναυκληριων και περι της εμποριας, ως αρα οι θεοι δια τουτο με εκ των κινδυνων σωισειαν, ινα ελθων δευρο, ως εοικεν, υπο κηφισιου απολοιμην. εγω δε, ω αθηναιοι, ουκ αξιω τους θεους τοιαυτην γνωμην εχειν, ωστ' ει ενομιζον υπ' εμου αδικεισθαι, λαμβανοντας με εν τοις μεγιστοις κινδυνοις μη τιμωρεισθαι: τις γαρ κινδυνος μειζων ανθρωποις η χειμωνος ωραι πλειν την θαλατταν; εν οις εχοντες μεν το σωμα τουμον, κρατουντες δε του βιου και της ουσιας της εμης, ειτα εσωιζον; ουκ εξην αυτοις ποιησαι μηδε ταφης το σωμα αξιωθηναι; ετι δε πολεμου γενομενου και τριηρων αει κατα θαλατταν ουσων και ληιστων, υφ' ων πολλοι ληφθεντες, απολεσαντες τα οντα, δουλευοντες τον βιον διετελεσαν, ουσης δε χωρας βαρβαρου, εις ην πολλοι ηδη εκπεσοντες αικιαις ταις μεγισταις περιεπεσον και τα σφετερα αυτων σωματα αικισθεντες απεθανον, _ ειτα οι μεν θεοι εκ τοσουτων κινδυνων εσωιζον με, σφων δε αυτων προυστησαντο τιμωρον γενεσθαι κηφισιον τον πονηροτατον αθηναιων, ων ουτος φησι πολιτης ειναι ουκ ων, ωι ουδ' υμων των καθημενων ουδεις αν επιτρεψειεν ουδεν των ιδιων, ειδως τουτον οιος εστιν; εγω μεν ουν, ω ανδρες, ηγουμαι χρηναι νομιζειν τους τοιουτους κινδυνους ανθρωπινους, τους δε κατα θαλατταν θειους. ειπερ ουν δει τα των θεων υπονοειν, πανυ αν αυτους οιμαι εγω οργιζεσθαι και αγανακτειν, ει τους υφ' εαυτων σωιζομενους υπ' ανθρωπων απολλυμενους ορωιεν. και μεν δη και ταδε υμιν αξιον, ω ανδρες, ενθυμηθηναι, οτι νυνι πασι τοις ελλησιν ανδρες αριστοι και ευβουλοτατοι δοκειτε γεγενησθαι, ουκ επι τιμωριαν τραπομενοι των γεγενημενων, αλλ' επι σωτηριαν της πολεως και ομονοιαν των πολιτων. συμφοραι μεν γαρ ηδη και αλλοις πολλοις εγενοντο ουκ ελαττους η και ημιν: το δε τας γενομενας διαφορας προς αλληλους θεσθαι καλως, τουτ' εικοτως δη δοκει ανδρων αγαθων και σωφρονων εργον ειναι. επειδη τοινυν παρα παντων ομολογουμενως ταυθ' υμιν υπαρχει. και ει τις φιλος ων τυγχανει και ει τις εχθρος, μη μεταγνωτε, μηδε βουλεσθε την πολιν αποστερησαι ταυτης της δοξης, μηδε αυτοι δοκειν τυχηι ταυτα μαλλον η γνωμηι ψηφισασθαι. δεομαι ουν απαντων <υμων> περι εμου την αυτην γνωμην εχειν, ηνπερ και περι των εμων προγονων, ινα καμοι εγγενηται εκεινους μιμησασθαι, αναμνησθεντας αυτων οτι ομοιοι τοις πλειστων και μεγιστων αγαθων αιτιοις τηι πολει γεγενηνται, πολλων ενεκα σφας αυτους παρεχοντες τοιουτους, μαλιστα δε της εις υμας ευνοιας, και οπως, ει ποτε τις αυτοις η των εξ εκεινων τινι κινδυνος γενοιτο η συμφορα, σωιζοιντο συγγνωμης παρ' υμων τυγχανοντες. εικοτως δ' αν αυτων μεμνηισθε: και γαρ τηι πολει απασηι αι των υμετερων προγονων αρεται πλειστου αξιαι εγενοντο. επειδη γαρ, ω ανδρες, αι νηες διεφθαρησαν, πολλων βουλομενων την πολιν ανηκεστοις συμφοραις περιβαλειν, λακεδαιμονιοι εγνωσαν ομως τοτε εχθροι οντες σωιζειν την πολιν δια τας εκεινων των ανδρων αρετας, οι υπηρξαν της ελευθεριας απασηι τηι ελλαδι. επειδη τοινυν και η πολις εσωθη δημοσιαι δια τας των προγονων των υμετερων αρετας, αξιω καμοι δια τας των προγονων των εμων αρετας σωτηριαν γενεσθαι. και γαρ αυτων των εργων, δι' απερ η πολις εσωθη, ουκ ελαχιστον μερος οι εμοι προγονοι συνεβαλοντο: ων ενεκα και εμοι δικαιον υμας μεταδουναι της σωτηριας, ησπερ και αυτοι παρα των ελληνων ετυχετε. σκεψασθε τοινυν και ταδε, αν με σωισητε, οιον εξετε πολιτην: ος πρωτον μεν εκ πολλου πλουτου, οσον υμεις ιστε, ου δι' εμαυτον αλλα δια τας της πολεως συμφορας εις πενιαν πολλην και αποριαν κατεστην, επειτα δε και βιον ηργασαμην εκ του δικαιου, τηι γνωμηι και τοιν χεροιν τοιν εμαυτου: ετι δε ειδοτα μεν οιον εστι πολεως τοιαυτης πολιτην ειναι, ειδοτα δε οιον εστι ξενον ειναι και μετοικον εν τηι των πλησιον, επισταμενον δε οιον το σωφρονειν και ορθως βουλευεσθαι, επισταμενον δ' οιον το αμαρτοντα πραξαι κακως, !!!!! πολλοις συγγενομενος και πλειστων πειραθεις, αφ' ων εμοι ξενιαι και φιλοτητες προς πολλους και βασιλεας και πολεις και αλλους ιδιαι ξενους γεγενηνται, ων εμε σωισαντες μεθεξετε, και εσται υμιν χρησθαι τουτοις, οπου αν εν καιρωι τι υμιν γιγνηται. εχει δε και υμιν, ω ανδρες, ουτως: εαν με νυνι διαφθειρητε, ουκ εστιν υμιν ετι λοιπος του γενους του ημετερου ουδεις, αλλ' οιχεται παν προρριζον. καιτοι ουκ ονειδος υμιν εστιν η ανδοκιδου και λεωγορου οικια ουσα, αλλα πολυ μαλλον τοτ' ην ονειδος, οτ' εμου φευγοντος κλεοφων αυτην ο λυροποιος ωικει. ου γαρ εστιν οστις πωποτε υμων παριων την οικιαν την ημετεραν ανεμνησθη η ιδιαι τι η δημοσιαι κακον παθων υπ' εκεινων, οι πλειστας μεν στρατηγησαντες στρατηγιας πολλα τροπαια των πολεμιων και κατα γην και κατα θαλατταν υμιν απεδειξαν, πλειστας δε αλλας αρχας αρξαντες και χρηματα διαχειρισαντες τα υμετερα ουδεν [αν] πωποτε ωφλον, ουδ' ημαρτηται ουδεν ουτε ημιν εις υμας ουτε υμιν εις ημας, οικια δε πασων αρχαιοτατη και κοινοτατη αει τωι δεομενωι. ουδ' εστιν οπου εκεινων τις των ανδρων καταστας εις αγωνα απηιτησεν υμας χαριν τουτων των εργων. μη τοινυν, ει αυτοι τεθνασι, και [περι] των πεπραγμενων αυτοις επιλαθησθε, αλλ' αναμνησθεντες των εργων νομισατε τα σωματα αυτων οραν αιτουμενων εμε παρ' υμων σωισαι. τινα γαρ και αναβιβασωμαι δεησομενον υπερ εμαυτου; τον πατερα; αλλα τεθνηκεν. αλλα τους αδελφους; αλλ' ουκ εισι. αλλα τους παιδας; αλλ' ουπω γεγενηνται. υμεις τοινυν και αντι πατρος εμοι και αντι αδελφων και αντι παιδων γενεσθε: εις υμας καταφευγω και αντιβολω και ικετευω: υμεις με παρ' υμων αυτων αιτησαμενοι σωισατε, και μη βουλεσθε θετταλους <μεν> και ανδριους πολιτας ποιεισθαι δι' αποριαν ανδρων, τους δε οντας πολιτας ομολογουμενως, οις προσηκει ανδρασιν αγαθοις ειναι και βουλομενοι δυνησονται, τουτους δε απολλυτε. μη δητα. επειτα και ταυθ' υμων δεομαι, ευ ποιων υμας υφ' υμων τιμασθαι. ως εμοι μεν πειθομενοι ουκ αποστερεισθε ει τι εγω δυνησομαι υμας ευ ποιειν: εαν δε τοις εχθροις τοις εμοις πεισθητε, ουδ' αν υστερωι χρονωι υμιν μεταμελησηι, ουδεν ετι πλεον ποιησετε. μη τοινυν μηθ' υμας αυτους των απ' εμου ελπιδων αποστερησητε μητ' εμε των εις υμας. αξιω δ' εγωγε τουτους οιτινες υμιν αρετης ηδη της μεγιστης εις το πληθος το υμετερον ελεγχον εδοσαν, αναβαντας ενταυθοι συμβουλευειν υμιν α γιγνωσκουσι περι εμου. δευρο ανυτε, κεφαλε, ετι δε και οι φυλεται οι ηιρημενοι μοι συνδικειν, θρασυλλος και οι αλλοι. [2] {Work} {περι τησ εαυτου καθοδου} ει μεν, ω ανδρες, εν ετερωι τωι πραγματι οι παριοντες μη την αυτην γνωμην εχοντες παντες εφαινοντο, ουδεν αν θαυμαστον ενομιζον: οπου μεντοι δει την πολιν εμε τι ποιησαι αγαθον, η ει τις ετερος βουλοιτο εμου κακιων, δεινοτατον απαντων χρηματων ηγουμαι, ει τωι μεν δοκει ταυτα τωι δε μη, αλλα μη πασιν ομοιως. ειπερ γαρ η πολις απαντων των πολιτευομενων κοινη εστι, και τα γιγνομενα δηπου αγαθα τηι πολει κοινα εστι. τουτι τοινυν το μεγα και δεινον παρεστιν υμιν οραν τους μεν ηδη πραττοντας, τους δε ταχα μελλοντας: και μοι μεγιστον θαυμα παρεστηκε, τι ποτε ουτοι οι ανδρες δεινως ουτως περικαονται, ει τι υμας χρη αγαθον εμου επαυρεσθαι. δει γαρ αυτους ητοι αμαθεστατους ειναι παντων ανθρωπων, η τηι πολει ταυτηι δυσμενεστατους. ει μεν γε νομιζουσι της πολεως ευ πραττουσης και τα ιδια σφων αυτων αμεινον αν φερεσθαι, αμαθεστατοι εισι τα εναντια νυν τηι εαυτων ωφελειαι σπευδοντες: ει δε μη ταυτα ηγουνται σφισι τε αυτοις συμφερειν και τωι υμετερωι κοινωι, δυσμενεις αν τηι πολει ειεν: οιτινες εισαγγειλαντος μου απορρητα εις την βουλην περι [των] πραγματων, ων αποτελεσθεντων ουκ εισι τηι πολει ταυτηι μειζονες ωφελειαι, και τουτων αποδεικνυντος μου τοις βουλευταις σαφεις τε και βεβαιους τας αποδειξεις, εκει μεν ουτε τουτων των ανδρων οι παραγενομενοι ελεγχοντες οιοι τ' ησαν αποδειξαι ει τι μη ορθως ελεγετο, ουτ' αλλος ουδεις, ενθαδε δε νυν πειρωνται διαβαλλειν. σημειον ουν τουτο οτι ουτοι ουκ αφ' αυτων ταυτα πραττουσιν (ευθυς γαρ αν τοτε ηναντιουντο) αλλ' απο ανδρων ετερων, οιοι εισιν εν τηι πολει ταυτηι, ουδενος αν χρηματος δεξαμενοι υμας τι αγαθον εξ εμου πραξαι. και αυτοι μεν ουτοι οι ανδρες ου τολμωσι σφας αυτους εις το μεσον καταστησαντες διισχυριζεσθαι περι τουτων, φοβουμενοι ελεγχον διδοναι ει τι εις υμας τυγχανουσι μη ευ φρονουντες: ετερους δε εισπεμπουσι, τοιουτους ανθρωπους οις ειθισμενοις ηδη αναισχυντειν ουδεν διαφερει ειπειν τε και ακουσαι τα μεγιστα των κακων. το δ' ισχυρον τουτο μονον ευροι τις αν αυτων εν τοις λογοις, τας εμας συμφορας επι παντι ονειδιζειν, και ταυτα εν ειδοσι δηπου καλλιον υμιν, ωστε μηδεν αν τουτων δικαιως τιμην αυτοις τινα φερειν. εμοι δε, ω ανδρες, [και] τωι πρωτωι τουτο ειποντι ορθως δοκει ειρησθαι, οτι παντες ανθρωποι γιγνονται επι τωι ευ και κακως πραττειν, μεγαλη δε δηπου και το εξαμαρτειν δυσπραξια εστι, και εισιν ευτυχεστατοι μεν οι ελαχιστα εξαμαρτανοντες, σωφρονεστατοι δε οι αν ταχιστα μεταγιγνωσκωσι. και ταυτα ου διακεκριται τοις μεν γιγνεσθαι τοις δε μη, αλλ' εστιν εν τωι κοινωι πασιν ανθρωποις και εξαμαρτειν τι και κακως πραξαι. ων ενεκα, ω αθηναιοι, ει ανθρωπινως περι εμου γιγνωσκοιτε, ειητε αν ανδρες ευγνωμονεστεροι. ου γαρ φθονου μαλλον η οικτου αξια μοι εστι τα γεγενημενα: ος εις τοσουτον ηλθον δυσδαιμονιας, ειτε χρη ειπειν νεοτητι τε και ανοιαι <τηι εμαυτου>, ειτε και δυναμει των πεισαντων με ελθειν εις τοιαυτην συμφοραν των φρενων, ωστ' αναγκην μοι γενεσθαι δυοιν κακοιν τοιν μεγιστοιν θατερον ελεσθαι, η μη βουληθεντι κατειπειν τους ταυτα ποιησαντας ου περι εμου μονου ορρωδειν, ει τι εδει παθειν, αλλα και τον πατερα ουδεν αδικουντα συν εμαυτωι αποκτειναι (οπερ αναγκη παθειν ην αυτωι, ει εγω μη εβουλομην ταυτα ποιησαι), η κατειποντι τα γεγενημενα αυτον μεν αφεθεντα μη τεθναναι, του δε εμαυτου πατρος μη φονεα γενεσθαι. τι δ' αν ου προ γε τουτου τολμησειεν ανθρωπος ποιησαι; εγω τοινυν εκ των παροντων ειλομην ταυτα, α εμοι μεν λυπας επι χρονον πλειστον οισειν εμελλεν, υμιν δε ταχιστην του παροντος τοτε κακου μεταστασιν. αναμνησθητε δε εν οιωι κινδυνωι τε και αμηχανιαι καθεστατε, και οτι ουτως σφοδρα σφας αυτους επεφοβησθε, ωστ' ουδ' εις την αγοραν ετι εξηιτε, εκαστος υμων οιομενος συλληφθησεσθαι. ταυτα τοινυν ωστε μεν γενεσθαι τοιαυτα, πολλοστον δη τι εγω μερος της αιτιας ηυρεθην εχων, ωστε μεντοι παυθηναι, εγω εις ων μονος αιτιος. και ομως το γε δυστυχεστατος ειναι ανθρωπων ουδαμηι εκφευγω, οτε δη προαγομενης μεν της πολεως επι ταυτας τας συμφορας ουδεις εμου ηρχετο γιγνεσθαι δυσδαιμονεστερος, μεθισταμενης δε παλιν εις το ασφαλες απαντων εγω αθλιωτατος. οντων γαρ κακων τοσουτων τηι πολει αδυνατον ην ταυτα ιαθηναι αλλως η τωι εμωι αισχρωι, ωστ' εν αυτωι ωι εγω κακως επραττον, εν τουτωι υμας σωιζεσθαι. χαριν ουν εικος με, ου μισος, τωι δυστυχηματι τουτωι φερεσθαι παρ' υμων. καιτοι εγω τοτ' αυτος γνους τας εμαυτου συμφορας, ωι τινι κακων τε και αισχρων ουκ οιδ' ει τι απεγενετο, τα μεν παρανοιαι τηι εμαυτου, τα δ' αναγκηι των παροντων πραγματων, εγνων ηδιστον ειναι πραττειν τε τοιαυτα και διαιτασθαι εκει, οπου ηκιστα μελλοιμι οφθησεσθαι υφ' υμων. επειδη δε χρονωι [υστερον] εισηλθε μοι, ωσπερ εικος, επιθυμια της τε μεθ' υμων πολιτειας εκεινης και διαιτης, εξ ης δευρι μετεστην, εγνων λυσιτελειν μοι η του βιου απηλλαχθαι, η την πολιν ταυτην αγαθον τι τοσουτον εργασασθαι, ωστε υμων εκοντων ειναι ποτε μοι πολιτευσασθαι μεθ' υμων. εκ δε τουτου ου πωποτε ουτε του σωματος ουτε των οντων εμοι εφεισαμην, οπου εδει παρακινδυνευειν: αλλ' αυτικα μεν τοτε εισηγαγον εις <την> στρατιαν υμων ουσαν εν σαμωι κωπεας, των τετρακοσιων ηδη τα πραγματα ενθαδε κατειληφοτων, οντος μοι αρχελαου ξενου πατρικου και διδοντος τεμνεσθαι τε και εξαγεσθαι οποσους εβουλομην. τουτους τε εισηγαγον τους κωπεας, και παρον μοι πεντε δραχμων την τιμην αυτων δεξασθαι ουκ ηθελησα πραξασθαι πλεον η οσου εμοι κατεστησαν, εισηγαγον δε σιτον τε και χαλκον: και οι ανδρες εκεινοι εκ τουτων παρεσκευασμενοι ενικησαν μετα ταυτα πελοποννησιους ναυμαχουντες, και την πολιν ταυτην μονοι ανθρωπων εσωισαν εν τωι τοτε χρονωι. ει τοινυν μεγαλων αγαθων αιτια υμας ηργασαντο εκεινοι, μερος εγω ουκ αν ελαχιστον δικαιως ταυτης της αιτιας εχοιμι. ει γαρ τοις ανδρασιν εκεινοις τοτε τα επιτηδεια μη εισηχθη, ου περι του σωισαι τας αθηνας ο κινδυνος ην αυτοις μαλλον η περι του μηδε αυτους σωθηναι. τουτων τοινυν ουτως εχοντων ουκ ολιγωι μοι παρα γνωμην ηυρεθη τα ενταυθα πραγματα εχοντα. κατεπλευσα μεν γαρ ως επαινεθησομενος υπο των ενθαδε προθυμιας τε ενεκα και επιμελειας των υμετερων πραγματων: πυθομενοι δε τινες με ηκοντα των τετρακοσιων εζητουν τε παραχρημα, και λαβοντες ηγαγον εις την βουλην. ευθυς δε παραστας μοι πεισανδρος «ανδρες» εφη «βουλευται, εγω τον ανδρα τουτον ενδεικνυω υμιν σιτον τε εις τους πολεμιους εισαγαγοντα και κωπεας». και το πραγμα ηδη παν διηγειτο ως επεπρακτο. εν δε τωι τοτε τα εναντια φρονουντες δηλοι ησαν ηδη οι επι στρατιας οντες τοις τετρακοσιοις. καγω θορυβος γαρ δη τοιουτος εγιγνετο των βουλευτων και επειδη εγιγνωσκον απολουμενος, ευθυς προσπηδω προς την εστιαν και λαμβανομαι των ιερων. οπερ μοι και πλειστου αξιον εγενετο εν τωι τοτε: εις γαρ τους θεους εχοντα ονειδη ουτοι με μαλλον των ανθρωπων εοικασι κατελεησαι, βουληθεντων τε αυτων αποκτειναι με ουτοι ησαν οι διασωισαντες. δεσμα τε υστερον και κακα οσα τε και οια τωι σωματι ηνεσχομην, μακρον αν ειη μοι λεγειν. ου δη και μαλιστ' εμαυτον απωλοφυραμην: οστις τουτο μεν εν ωι εδοκει ο δημος κακουσθαι, εγω αντι τουτου κακα ειχον, τουτο δε επειδη εφαινετο <ευ> υπ' εμου πεπονθως, παλιν αυ και δια τουτ' εγω απωλλυμην: ωστε οδον τε και πορον μηδαμηι ετι ειναι μοι ευθαρσειν: οποι γαρ τραποιμην, παντοθεν κακον τι μοι εφαινετο ετοιμαζομενον. αλλ' ομως και εκ τουτων τοιουτων οντων απαλλαγεις ουκ εστιν ο τι [ετερον εργον] περι πλειονος εποιουμην η την πολιν ταυτην αγαθον τι εργασασθαι. οραν δε χρη, ω αθηναιοι, οσωι τα τοιαυτα των υπουργηματων διαφερει. τουτο μεν γαρ οσοι των πολιτων τα υμετερα πραγματα διαχειριζοντες αργυριον υμιν εκποριζουσιν, αλλο τι η τα υμετερα υμιν διδοασι; τουτο δε οσοι στρατηγοι γενομενοι καλον τι την πολιν κατεργαζονται, τι αλλο η μετα της των υμετερων σωματων ταλαιπωριας τε και κινδυνων, και ετι των κοινων χρηματων δαπανης, ποιουσιν υμας ει τι τυγχανουσιν αγαθον; εν ωι και αν τι εξαμαρτωσιν, ουκ αυτοι της σφετερας αυτων αμαρτιας δικην διδοασιν, αλλ' υμεις υπερ των εκεινοις ημαρτημενων. αλλ' ομως ουτοι στεφανουνται γε υφ' υμων και ανακηρυττονται ως οντες ανδρες αγαθοι. και ουκ ερω ως ου δικαιως: μεγαλη γαρ εστιν αρετη, οστις την εαυτου πολιν οτωιουν δυναται τροπωι αγαθον τι εργαζεσθαι. αλλ' ουν [τι] γιγνωσκειν γε χρη, οτι εκεινος αν ειη πολυ πλειστου αξιος ανηρ, οστις τοις εαυτου παρακινδυνευων χρημασι τε και σωματι τολμωιη αγαθον τι ποιειν τους εαυτου πολιτας. εμοι τοινυν τα μεν ηδη εις υμας πεπραγμενα σχεδον τι απαντες αν ειδειτε, τα δε μελλοντα τε και ηδη πραττομενα ανδρες υμων πεντακοσιοι εν απορρητωι ισασιν, [η βουλη]: ους πολλωι δηπου εικος ηττον αν τι εξαμαρτειν, η ει υμας δεοι ακουσαντας τι εν τωι παραχρημα νυν διαβουλευσασθαι. οι μεν γε σχοληι περι των εισαγγελλομενων σκοπουνται, υπαρχει τε αυτοις, εαν τι εξαμαρτανωσιν, αιτιαν εχειν και λογον αισχρον εκ των αλλων πολιτων: υμιν δε ουκ εισιν ετεροι υφ' ων αιτιαν <αν> εχοιτε: τα γαρ υμετερα αυτων εφ' υμιν δικαιως εστι και ευ και κακως, εαν βουλησθε, διαθεσθαι. α γε μεντοι εξω των απορρητων οιον τε μοι εστιν ειπειν εις υμας ηδη πεπραγμενα, ακουσεσθε. επιστασθε γαρ που ως ηγγελθη υμιν οτι ου μελλει εκ κυπρου σιτος ηξειν ενταυθα: εγω τοινυν τοιουτος τε και τοσουτος εγενομην, ωστε τους ανδρας τους ταυτα βουλευσαντας εφ' υμιν και πραξαντας ψευσθηναι της αυτων γνωμης. και ως μεν ταυτα διεπραχθη, ουδεν προυργου ακουσαι υμιν: ταδε <δε> νυνι βουλομαι υμας ειδεναι, οτι αι μελλουσαι νηες ηδη σιταγωγοι καταπλειν εις τον πειραια εισιν υμιν τετταρες και δεκα, αι δε λοιπαι των εκ κυπρου αναχθεισων ηξουσιν αθροαι ου πολυ υστερον. εδεξαμην δ' <αν> αντι παντων χρηματων ειναι εν ασφαλει φρασαι προς υμας α και τηι βουληι εν απορρητωι εισηγγειλα, οπως αυτοθεν προηιδετε. νυν δε εκεινα μεν τοτε οταν αποτελεσθηι γνωσεσθε αμα και ωφελησεσθε: νυν δε, ω αθηναιοι, ει μοι βουληθειτε δουναι χαριν μικραν τε και απονον υμιν και αμα δικαιαν, πανυ αν μοι τουτο εν μεγαληι ηδονηι γενοιτο. ως δε και δικαια εστιν, εισεσθε. α γαρ μοι αυτοι γνοντες τε και υποσχομενοι εδοτε, υστερον δε ετεροις πειθομενοι αφειλεσθε, ταυθ' υμας, ει μεν βουλεσθε, αιτω, ει δε μη βουλεσθε, απαιτω. ορω δε υμας πολλακις και δουλοις ανθρωποις και ξενοις παντοδαποις πολιτειαν τε διδοντας και εις χρηματα μεγαλας δωρειας, οι αν υμας φαινωνται ποιουντες τι αγαθον. και ταυτα μεντοι ορθως υμεις φρονουντες διδοτε: ουτω γαρ αν υπο πλειστων ανθρωπων ευ πασχοιτε. εγω τοινυν τοσουτον υμων μονον δεομαι: το ψηφισμα ο μενιππου ειποντος εψηφισασθε, ειναι μοι αδειαν, παλιν αποδοτε. αναγνωσεται δε υμιν αυτο: ετι γαρ και νυν εγγεγραπται εν τωι βουλευτηριωι. {ψηφισμα} τουτι το ψηφισμα, ο ηκουσατε ψηφισαμενοι μοι, ω αθηναιοι, υστερον αφειλεσθε χαριν ετερωι φεροντες. πειθεσθε ουν μοι, και ηδη παυσασθε ει τωι υμων διαβολον τι εν τηι γνωμηι περι εμου παρεστηκεν. ει γαρ οσα οι ανθρωποι γνωμηι αμαρτανουσι, το σωμα αυτων μη αιτιον εστιν, εμου το μεν σωμα τυγχανει ταυτον ετι ον, οπερ της αιτιας απηλλακται, η δε γνωμη αντι της προτερας ετερα νυνι παρεστηκεν. ουδεν ουν ετι υπολειπεται οτωι αν μοι δικαιως διαβεβληισθε. ωσπερ δε της τοτε αμαρτιας τα απο των εργων σημεια εφατε χρηναι πιστοτατα ποιουμενοι κακον με ανδρα ηγεισθαι, ουτω και επι τηι νυν ευνοιαι μη ζητειτε ετεραν βασανον η τα απο των νυνι εργων σημεια υμιν γιγνομενα. πολυ δε μοι προσηκει ταυτα μαλλον εκεινων και τωι γενει συνηθεστερα εστι. ταδε γαρ ου ψευσαμενωι μοι λαθειν οιον τ' εστι τους γε πρεσβυτερους υμων οτι ο του εμου πατρος παππος λεωγορας στασιασας προς τους τυραννους υπερ του δημου, εξον αυτωι διαλλαχθεντι της εχθρας και γενομενωι κηδεστηι αρξαι μετ' εκεινων των ανδρων της πολεως, ειλετο μαλλον εκπεσειν μετα του δημου και φευγων κακοπαθειν μαλλον η προδοτης αυτου καταστηναι. ωστ' εμοιγε και δια τα των προγονων εργα εικοτως υπαρχει δημοτικωι ειναι, ειπερ τι αλλα νυν γε φρονων τυγχανω. ων και ενεκα εικος υμας, εαν χρηστος ων ανηρ εις υμας φαινωμαι, προθυμοτερον μου αποδεχεσθαι τα πραττομενα. το δε δοντας εμοι την αδειαν αφελεσθαι υμας, ευ ιστε οτι ουδεπωποτε ηγανακτησα: οπου γαρ υπο των ανδρων τουτων αυτοι εις υμας αυτους επεισθητε τα μεγιστα εξαμαρτειν, ωστε αντι της αρχης δουλειαν αλλαξασθαι, εκ δημοκρατιας δυναστειαν καταστησαντες, τι αν τις υμων θαυμαζοι και εις εμε ει τι επεισθητε εξαμαρτειν; βουλοιμην μεντ' αν, ωσπερ εν τοις υμετεροις αυτων πραγμασιν, επειδη εξουσιαν ελαβετε, τας των εξαπατησαντων υμας ακυρους εθετε βουλας, ουτω και εν ωι περι εμου επεισθητε γνωναι τι ανεπιτηδειον, ατελη την γνωμην αυτων ποιησαι, και μητε εν τουτωι μητε εν ετερωι τωι τοις υμων αυτων εχθιστοις ομοψηφοι ποτε γενησθε. [3] {Work} {περι τησ προσ λακεδαιμονιουσ ειρηνησ} οτι μεν ειρηνην ποιεισθαι δικαιαν αμεινον εστιν η πολεμειν, δοκειτε μοι, ω αθηναιοι, παντες γιγνωσκειν. οτι δε οι ρητορες τωι μεν ονοματι της ειρηνης συγχωρουσι, τοις δ' εργοις αφ' ων αν η ειρηνη γενοιτο εναντιουνται, τουτο δε ου παντες αισθανεσθε. λεγουσι γαρ ως εστι δεινοτατον τωι δημωι, γενομενης ειρηνης, η νυν ουσα πολιτεια μη καταλυθηι. ει μεν ουν μηδεπωποτε προτερον ο δημος ο [των] αθηναιων ειρηνην εποιησατο προς λακεδαιμονιους, εικοτως αν εφοβουμεθα αυτο δια τε την απειριαν του εργου δια τε την εκεινων απιστιαν: οπου δε πολλακις ηδη προτερον ειρηνην εποιησασθε δημοκρατουμενοι, πως ουκ εικος υμας πρωτον εκεινα σκεψασθαι τα τοτε γενομενα; χρη γαρ, ω αθηναιοι, τεκμηριοις χρησθαι τοις προτερον γενομενοις περι των μελλοντων εσεσθαι. ηνικα τοινυν ην μεν ο πολεμος ημιν εν ευβοιαι, μεγαρα δε ειχομεν και πηγας και τροζηνα, ειρηνης επεθυμησαμεν, και μιλτιαδην τον κιμωνος ωστρακισμενον και οντα εν χερρονησωι κατεδεξαμεθα δι' αυτο τουτο, προξενον οντα λακεδαιμονιων, οπως πεμψαιμεν εις λακεδαιμονα προκηρυκευσομενον περι σπονδων. και τοτε ημιν ειρηνη εγενετο προς λακεδαιμονιους ετη πεντηκοντα, και ενεμειναμεν αμφοτεροι ταυταις ταις σπονδαις ετη τριακαιδεκα. εν δη τουτο, ω αθηναιοι, πρωτον σκεψωμεθα. εν ταυτηι τηι ειρηνηι ο δημος ο [των] αθηναιων εσθ' οπου κατελυθη; ουδεις αποδειξει. αγαθα δε οσα εγενετο δια ταυτην την ειρηνην, εγω υμιν φρασω. πρωτον μεν τον πειραια ετειχισαμεν εν τουτωι τωι χρονωι, ειτα το μακρον τειχος το βορειον: αντι δε των τριηρων αι τοτε ημιν ησαν παλαιαι και απλοι, αις βασιλεα και τους βαρβαρους καταναυμαχησαντες ηλευθερωσαμεν τους ελληνας, αντι τουτων των νεων εκατον τριηρεις εναυπηγησαμεθα, και πρωτον τοτε τριακοσιους ιππεας κατεστησαμεθα, και τοξοτας τριακοσιους σκυθας επριαμεθα. [και] ταυτα εκ της ειρηνης της προς λακεδαιμονιους αγαθα τηι πολει και δυναμις τωι δημωι τωι αθηναιων εγενετο. μετα δε ταυτα δι' αιγινητας εις πολεμον κατεστημεν, και πολλα κακα παθοντες πολλα δε ποιησαντες επεθυμησαμεν παλιν της ειρηνης, και ηιρεθησαν δεκα ανδρες εξ αθηναιων απαντων πρεσβεις εις λακεδαιμονα περι ειρηνης αυτοκρατορες, ων ην και ανδοκιδης ο παππος ο ημετερος. ουτοι ημιν ειρηνην εποιησαν προς λακεδαιμονιους ετη τριακοντα. και εν τοσουτωι χρονωι εστιν οπου, ω αθηναιοι, ο δημος κατελυθη; τι δε; πραττοντες τινες δημου καταλυσιν εληφθησαν; ουκ εστιν οστις αποδειξει. αλλ' αυτο το εναντιωτατον: αυτη γαρ η ειρηνη τον δημον τον αθηναιων υψηλον ηρε και κατεστησεν ισχυρον ουτως, ωστε πρωτον μεν εν τουτοις τοις ετεσιν ειρηνην λαβοντες ανηνεγκαμεν χιλια ταλαντα εις την ακροπολιν, και νομωι κατεκληισαμεν εξαιρετα ειναι τωι δημωι, τουτο δε τριηρεις αλλας εκατον εναυπηγησαμεθα, και ταυτας εξαιρετους εψηφισαμεθα ειναι, νεωσοικους τε ωικοδομησαμεθα, χιλιους τε και διακοσιους ιππεας και τοξοτας τοσουτους ετερους κατεστησαμεν, και το τειχος το μακρον το νοτιον ετειχισθη. ταυτα εκ της ειρηνης της προς λακεδαιμονιους αγαθα τηι πολει και δυναμις τωι δημωι τωι αθηναιων εγενετο. παλιν δε δια μεγαρεας πολεμησαντες και την χωραν τμηθηναι προεμενοι, πολλων αγαθων στερηθεντες αυθις την ειρηνην εποιησαμεθα, ην ημιν νικιας ο νικηρατου κατηργασατο. οιμαι δ' υμας απαντας ειδεναι τουτο, οτι δια ταυτην την ειρηνην επτακισχιλια μεν ταλαντα νομισματος εις την ακροπολιν ανηνεγκαμεν, ναυς δε πλειους η τετρακοσιας εκτησαμεθα, και φορος προσηιει κατ' ενιαυτον πλεον η διακοσια και χιλια ταλαντα, και χερρονησον τε ειχομεν και ναξον και ευβοιας πλεον η τα δυο μερη: τας τε αλλας αποικιας καθ' εκαστον διηγεισθαι μακρος αν ειη λογος. ταυτα δ' εχοντες τα αγαθα παλιν κατεστημεν εις πολεμον προς λακεδαιμονιους, πεισθεντες και τοτε υπ' αργειων. πρωτον μεν ουν, ω αθηναιοι, τουτου αναμνησθητε, τι υμιν εξ αρχης υπεθεμην τωι λογωι. αλλο τι η τουτο, οτι δια την ειρηνην ουδεπωποτε ο δημος ο [των] αθηναιων κατελυθη; ουκουν αποδεδεικται. και ουδεις εξελεγξει με ως ουκ εστι ταυτ' αληθη. ηδη δε τινων ηκουσα λεγοντων, ως εκ της τελευταιας ειρηνης της προς λακεδαιμονιους οι τε τριακοντα κατεστησαν, πολλοι τε αθηναιων κωνειον πιοντες απεθανον, οι δε φευγοντες ωιχοντο. οποσοι ουν ταυτα λεγουσιν, ουκ ορθως γιγνωσκουσιν: ειρηνη γαρ και σπονδαι πολυ διαφερουσι σφων αυτων: ειρηνην μεν γαρ εξ ισου ποιουνται προς αλληλους ομολογησαντες περι ων αν διαφερωνται: σπονδας δε, οταν κρατησωσιν κατα τον πολεμον, οι κρειττους τοις ηττοσιν εξ επιταγματων ποιουνται, ωσπερ ημων κρατησαντες λακεδαιμονιοι τωι πολεμωι επεταξαν ημιν και <τα> τειχη καθαιρειν και τας ναυς παραδιδοναι και τους φευγοντας καταδεχεσθαι. τοτε μεν ουν σπονδαι κατ' αναγκην εξ επιταγματων εγενοντο, νυν δε περι ειρηνης βουλευεσθε. σκεψασθε δε εξ αυτων των γραμματων, α τε ημιν εν τηι στηληι γεγραπται, εφ' οις τε νυν εξεστι την ειρηνην ποιεισθαι. εκει μεν γαρ γεγραπται τα τειχη καθαιρειν, εν δε τοισδε εξεστιν οικοδομειν: ναυς εκει μεν δωδεκα κεκτησθαι, νυν δ' οποσας αν βουλωμεθα: λημνον δε και ιμβρον και σκυρον τοτε μεν εχειν τους εχοντας, νυν δε ημετερας ειναι: και φευγοντας νυν μεν ουκ επαναγκες ουδενα καταδεχεσθαι, τοτε δ' επαναγκες, εξ ων ο δημος κατελυθη. τι ταυτα εκεινοις ομολογει; τοσουτον ουν εγωγε, ω αθηναιοι, διοριζομαι περι τουτων, την μεν ειρηνην σωτηριαν ειναι τωι δημωι και δυναμιν, τον δε πολεμον δημου καταλυσιν γιγνεσθαι. περι μεν ουν τουτων ταυτα λεγω. φασι δε τινες αναγκαιως νυν ημιν εχειν πολεμειν: σκεψωμεθα ουν πρωτον, ω ανδρες αθηναιοι, δια τι και πολεμησωμεν. οιμαι γαρ αν παντας ανθρωπους ομολογησαι δια ταδε δειν πολεμειν, η αδικουμενους η βοηθουντας ηδικημενοις. ημεις τοινυν αυτοι τε ηδικουμεθα, βοιωτοις τε αδικουμενοις εβοηθουμεν. ει τοινυν ημιν τε εστι τουτο παρα λακεδαιμονιων, το μηκετι αδικεισθαι, βοιωτοις τε δεδοκται ποιεισθαι την ειρηνην αφεισιν ορχομενον αυτο νομον, τινος ενεκα πολεμησωμεν; ινα η πολις ημων ελευθερα ηι; αλλα τουτο γε αυτηι υπαρχει. αλλ' οπως ημιν τειχη γενηται; εστι και ταυτα εκ της ειρηνης. αλλ' ινα τριηρεις εξηι ναυπηγεισθαι και τας ουσας επισκευαζειν και κεκτησθαι; και τουτο υπαρχει: τας γαρ πολεις αυτονομους αι συνθηκαι ποιουσιν. αλλ' οπως τας νησους κομισωμεθα, λημνον και σκυρον και ιμβρον; ουκουν διαρρηδην γεγραπται ταυτας αθηναιων ειναι. φερε, αλλα χερρονησον και τας αποικιας και τα εγκτηματα και τα χρεα ινα απολαβωμεν; αλλ' ουτε βασιλευς ουτε οι συμμαχοι συγχωρουσιν ημιν, μεθ' ων αυτα δει πολεμουντας κτησασθαι. αλλα νη δια εως αν λακεδαιμονιους καταπολεμησωμεν και τους συμμαχους αυτων, μεχρι τουτου δει πολεμειν; αλλ' ου μοι δοκουμεν ουτω παρεσκευασθαι. εαν δ' αρα κατεργασωμεθα, τι ποτε αυτοι πεισεσθαι δοκουμεν υπο των βαρβαρων, οταν ταυτα πραξωμεν; ει τοινυν περι τουτου μεν εδει πολεμειν, χρηματα δε υπηρχεν ημιν ικανα, τοις δε σωμασιν ημεν δυνατοι, ουδε ουτως εδει πολεμειν. ει δε μητε δι' ο τι μητε οτοισι μητε αφ' οτου πολεμησωμεν εστι, πως ουκ εκ παντος τροπου την ειρηνην ποιητεον ημιν; σκεψασθε δ', ω αθηναιοι, και τοδε, οτι νυνι πασι τοις ελλησι κοινην ειρηνην και ελευθεριαν πραττετε, και μετεχειν απασι παντων εξουσιαν ποιειτε. ενθυμηθητε ουν των πολεων τας μεγιστας, τινι τροπωι τον πολεμον καταλυονται. πρωτον μεν λακεδαιμονιους, οιτινες αρχομενοι μεν ημιν και τοις συμμαχοις πολεμειν ηρχον και κατα γην και κατα θαλατταν, νυν δ' αυτοις εκ της ειρηνης ουδετερον τουτων υπαρχει. και ουχ υφ' ημων αναγκαζομενοι ταυτ' αφιασιν, αλλ' επ' ελευθεριαι πασης της ελλαδος. νενικηκασι γαρ τρις ηδη μαχομενοι, τοτε μεν εν κορινθωι παντας πανδημει τους συμμαχους παροντας, ουχ υπολιποντες προφασιν ουδεμιαν, αλλ' εν τωι κρατιστευειν μονοι παντων, αυθις δ' εν βοιωτοις, οτ' αυτων αγησιλαος ηγειτο, τον αυτον τροπον και τοτε την νικην εποιησαντο, τριτον δ' ηνικα λεχαιον ελαβον, αργειους μεν απαντας και κορινθιους, ημων δε και βοιωτων τους παροντας. τοιαυτα δ' εργα επιδειξαμενοι [τοις ελλησι], την ειρηνην εισιν ετοιμοι ποιεισθαι την εαυτων εχοντες, οι ενικων μαχομενοι, και τας πολεις αυτονομους ειναι και την θαλατταν κοινην εωντες τοις ηττημενοις. καιτοι ποιας τινος αν εκεινοι παρ' ημων ειρηνης ετυχον, ει μιαν μονον μαχην ηττηθησαν; βοιωτοι δ' αυ πως την ειρηνην ποιουνται; οιτινες τον μεν πολεμον εποιησαντο ενεκα ορχομενου, ως ουκ επιτρεψοντες αυτονομον ειναι, νυν δε τεθνεωτων μεν αυτοις ανδρων τοσουτων το πληθος, της δε γης εκ μερους τινος τετμημενης, χρηματα δ' εισενηνοχοτες πολλα και ιδιαι και δημοσιαι, ων στερονται, πολεμησαντες δ' ετη τετταρα, ομως ορχομενον αφιεντες αυτονομον την ειρηνην ποιουνται και ταυτα ματην πεπονθασιν: εξην γαρ αυτοις και την αρχην εωσιν ορχομενιους αυτονομους ειρηνην αγειν. ουτοι δ' αυ τουτωι <τωι> τροπωι τον πολεμον καταλυονται. ημιν δε, ω αθηναιοι, πως εξεστι την ειρηνην ποιησασθαι; ποιων τινων λακεδαιμονιων τυγχανοντας; και γαρ ει τις υμων αχθεσθησεται παραιτουμαι: <τα> γαρ οντα λεξω. πρωτον μεν γαρ ηνικα απωλεσαμεν τας ναυς εν ελλησποντωι και τειχηρεις εγενομεθα, τινα γνωμην εθεντο περι ημων οι νυν μεν ημετεροι τοτε δε λακεδαιμονιων οντες συμμαχοι; ου την πολιν ημων ανδραποδιζεσθαι και την χωραν ερημουν; οι δε διακωλυσαντες ταυτα μη γενεσθαι τινες ησαν; ου λακεδαιμονιοι, τους μεν συμμαχους αποτρεψαντες της γνωμης, αυτοι δ' ουδ' επιχειρησαντες διαβουλευσασθαι περι τοιουτων εργων; μετα δε τουτο ορκους ομοσαντες αυτοις και την στηλην ευρομενοι <παρ'> αυτων στησαι, κακον αγαπητον εν εκεινωι τωι χρονωι, σπονδας ηγομεν επι ρητοις. ειτα δε συμμαχιαν ποιησαμενοι βοιωτοις και κορινθιους αποστησαντες αυτων, αργειους δε αγαγοντες εις την ποτε φιλιαν, αιτιοι της εν κορινθωι μαχης εγενομεθα αυτοις. τινες δε βασιλεα πολεμιον αυτοις εποιησαν, και κονωνι την ναυμαχιαν παρεσκευασαν, δι' ην απωλεσαν την αρχην της θαλαττης; ομως τοινυν ταυτα πεπονθοτες υφ' ημων συγχωρουσι ταυτα απερ οι συμμαχοι, και διδοασιν ημιν τα τειχη και τας ναυς και τας νησους ημων ειναι. ποιαν τιν' ουν χρη ειρηνην πρεσβευοντας ηκειν; ου ταυτα παρα των πολεμιων ευρομενους, απερ οι φιλοι διδοασι, και δι' απερ ηρξαμεθα πολεμειν, ινα ημων γενηται τηι πολει, ταυτα; οι μεν τοινυν αλλοι την ειρηνην ποιουνται των υπαρχοντων αφιεντες, ημεις δε προσλαμβανοντες αυτα ων μαλιστα δεομεθα. τι ουν εστιν υπολοιπον περι οτου δει βουλευεσθαι; περι κορινθου και περι ων [αν] ημας αργειοι προκαλουνται. πρωτον μεν περι κορινθου διδαξατω με τις, βοιωτων μη συμπολεμουντων, ειρηνην δε ποιουμενων προς λακεδαιμονιους, τινος εστιν ημιν αξια κορινθος. αναμνησθητε, γαρ, ω αθηναιοι, της ημερας εκεινης, οτε βοιωτοις την συμμαχιαν εποιουμεθα, τινα γνωμην εχοντες ταυτα επραττομεν. ουχ ως ικανην ουσαν την βοιωτων δυναμιν μεθ' ημων γενομενην κοινηι παντας ανθρωπους αμυνασθαι; νυν δε βουλευομεθα, βοιωτων ειρηνην ποιουμενων πως δυνατοι λακεδαιμονιοις πολεμειν εσμεν ανευ βοιωτων. ναι, φασι τινες, αν κορινθον τε φυλαττωμεν και συμμαχους εχωμεν αργειους. ιοντων δε λακεδαιμονιων εις αργος ποτερον βοηθησομεν αυτοις η ου; πολλη γαρ αναγκη οποτερον τουτων ελεσθαι. μη βοηθουντων μεν ουν ημων ουδε λογος υπολειπεται μη ουκ αδικειν και ποιειν αργειους οποιον αν τι βουλωνται δικαιως: βοηθουντων δε ημων εις αργος ουχ ετοιμον μαχεσθαι λακεδαιμονιοις; ινα ημιν τι γενηται; ινα ηττωμενοι μεν και την οικειαν χωραν απολεσωμεν προς τηι κορινθιων, νικησαντες δε την κορινθιων αργειων ποιησωμεν. ουχ ενεκα τουτων πολεμησομεν; σκεψωμεθα δη και τους αργειων λογους. κελευουσι γαρ ημας κοινηι μετα σφων και μετα κορινθιων πολεμειν, αυτοι δ' ιδιαι ειρηνην ποιησαμενοι την χωραν ου παρεχουσιν εμπολεμειν. και μετα μεν παντων των συμμαχων την ειρηνην ποιουμενους ουκ εωσιν ημας ουδεν πιστευειν λακεδαιμονιοις: α δε προς τουτους μονους εκεινοι συνεθεντο, ταυτα δ' ουδεπωποτ' αυτους φασι παραβηναι. πατριαν τε ειρηνην ονομαζοντες ηι χρωνται, τοις [δε] αλλοις ελλησιν ουκ εωσι πατριαν γενεσθαι την ειρηνην: εκ γαρ του πολεμου χρονισθεντος κορινθον ελειν προσδοκωσι, κρατησαντες δε τουτων υφ' ων αει κρατουνται, και τους συννικωντας ελπιζουσι παραστησεσθαι. τοιουτων δ' ελπιδων μετασχοντας ημας δει δυοιν θατερον ελεσθαι, η πολεμειν μετα αργειων λακεδαιμονιοις, η μετα βοιωτων κοινηι την ειρηνην ποιεισθαι. εγω μεν ουν εκεινο δεδοικα μαλιστα, ω αθηναιοι, το ειθισμενον κακον, οτι τους κρειττους φιλους αφιεντες αει τους ηττους αιρουμεθα, και πολεμον ποιουμεθα δι' ετερους, εξον δι' ημας αυτους ειρηνην αγειν: οιτινες πρωτον μεν βασιλει τωι μεγαλωι (χρη γαρ αναμνησθεντας τα γεγενημενα καλως βουλευσασθαι) σπονδας ποιησαμενοι και συνθεμενοι φιλιαν εις τον απαντα χρονον, α ημιν επρεσβευσεν επιλυκος <ο> τεισανδρου, της μητρος της ημετερας αδελφος, <μετα> ταυτα αμοργηι πειθομενοι τωι δουλωι τωι βασιλεως και φυγαδι την μεν βασιλεως δυναμιν απεβαλομεθα ως ουδενος ουσαν αξιαν, την δε αμοργου φιλιαν ειλομεθα, κρειττω νομισαντες ειναι: ανθ' ων βασιλευς οργισθεις ημιν, συμμαχος γενομενος λακεδαιμονιοις, παρεσχεν αυτοις εις τον πολεμον πεντακισχιλια ταλαντα, εως κατελυσαν ημων την δυναμιν. εν μεν βουλευμα τοιουτον εβουλευσαμεθα: συρακοσιοι δ' οτε ηλθον ημων δεομενοι, φιλοτητα μεν αντι διαφορας εθελοντες ειρηνην δ' αντι πολεμου ποιεισθαι, την τε συμμαχιαν αποδεικνυντες οσωι κρειττων η σφετερα ειη της εγεσταιων και καταναιων, ει βουλοιμεθα προς αυτους ποιεισθαι, ημεις τοινυν ειλομεθα και τοτε πολεμον μεν αντι ειρηνης, εγεσταιους δε αντι συρακοσιων, στρατευεσθαι δ' εις σικελιαν αντι του μενοντες οικοι συμμαχους εχειν συρακοσιους: εξ ων πολλους μεν αθηναιων απολεσαντες αριστινδην και των συμμαχων, πολλας δε ναυς και χρηματα και δυναμιν αποβαλοντες, αισχρως διεκομισθησαν οι σωθεντες αυτων. υστερον δε υπ' αργειων επεισθημεν, οιπερ νυν ηκουσι πειθοντες πολεμειν, πλευσαντες επι την λακωνικην ειρηνης ημιν ουσης προς λακεδαιμονιους εντειναι <αυτων> τον θυμον, αρχην πολλων κακων: εξ ου πολεμησαντες ηναγκασθημεν τα τειχη κατασκαπτειν και τας ναυς παραδιδοναι και τους φευγοντας καταδεχεσθαι. ταυτα δε πασχοντων ημων οι πεισαντες ημας πολεμειν αργειοι τινα ωφελειαν παρεσχον ημιν; τινα δε κινδυνον υπερ [των] αθηναιων εποιησαντο; νυν ουν τουτο υπολοιπον εστιν ημιν, πολεμον μεν ελεσθαι και νυν αντ' ειρηνης, την δε συμμαχιαν την αργειων αντι της βοιωτων, κορινθιων δε τους νυν εχοντας την πολιν αντι λακεδαιμονιων. μη δητα, ω αθηναιοι, μηδεις ημας ταυτα πεισηι: τα γαρ παραδειγματα τα γεγενημενα των αμαρτηματων ικανα τοις σωφροσι των ανθρωπων ωστε μηκετι αμαρτανειν. εισι δε τινες υμων οι τοσαυτην υπερβολην της επιθυμιας εχουσιν ειρηνην ως ταχιστα γενεσθαι: φασι γαρ και τας τετταρακονθ' ημερας εν αις υμιν εξεστι βου λευεσθαι περιεργον ειναι, και τουτο αδικειν ημας: αυτοκρατορας γαρ πεμφθηναι εις λακεδαιμονα δια ταυθ', ινα μη παλιν επαναφερωμεν. την τε ασφαλειαν ημων της επαναφορας δεος ονομαζουσι, λεγοντες ως ουδεις πωποτε τον δημον τον αθηναιων εκ του φανερου πεισας εσωισεν, αλλα δει λαθοντας η εξαπατησαντας αυτον ευ ποιησαι. τον λογον ουν τουτον ουκ επαινω. φημι γαρ, ω αθηναιοι, πολεμου μεν οντος ανδρα στρατηγον τηι πολει τε ευνουν ειδοτα τε ο τι πραττηι, λανθανοντα δειν τους πολλους των ανθρωπων και εξαπατωντα αγειν επι τους κινδυνους, ειρηνης δε περι πρεσβευοντας κοινης τοις ελλησιν, εφ' οις ορκοι τε ομοσθησονται στηλαι τε σταθησονται γεγραμμεναι, ταυτα δε ουτε λαθειν ουτε εξαπατησαι δειν, αλλα πολυ μαλλον επαινειν η ψεγειν, ει πεμφθεντες αυτοκρατορες ετι αποδωσομεν υμιν περι αυτων σκεψασθαι. βουλευσασθαι μεν ουν ασφαλως χρη κατα δυναμιν, οις δ' αν ομοσωμεν και συνθωμεθα, τουτοις εμμενειν. ου γαρ μονον, ω αθηναιοι, προς γραμματα τα γεγραμμενα δει βλεποντας πρεσβευειν ημας, αλλα και προς τους τροπους τους υμετερους. υμεις γαρ περι μεν των ετοιμων υμιν υπονοειν ειωθατε και δυσχεραινειν, τα δ' ουκ οντα λογοποιειν ως εστιν υμιν ετοιμα: καν μεν πολεμειν δεηι, της ειρηνης επιθυμειτε, εαν δε τις υμιν την ειρηνην πραττηι, λογιζεσθε τον πολεμον οσα αγαθα υμιν κατηργασατο. οπου και νυν ηδη τινες λεγουσιν ου γιγνωσκειν τας διαλλαγας αιτινες εισι, τειχη και νηες ει γενησονται τηι πολει: τα γαρ ιδια τα σφετερ' αυτων εκ της υπεροριας ουκ απολαμβανειν, απο δε των τειχων ουκ ειναι σφισι τροφην. αναγκαιως ουν εχει και προς ταυτ' αντειπειν. ην γαρ ποτε χρονος, ω αθηναιοι, οτε τειχη και ναυς ουκ εκεκτημεθα: γενομενων δε τουτων την αρχην εποιησαμεθα των αγαθων. ων ει και νυν επιθυμειτε, ταυτα κατεργασασθε. ταυτην δε λαβοντες αφορμην οι πατερες ημων κατηργασαντο τηι πολει δυναμιν τοσαυτην οσην ουπω τις αλλη πολις εκτησατο, τα μεν πεισαντες τους ελληνας, τα δε λαθοντες, τα δε πριαμενοι, τα δε βιασαμενοι: πεισαντες μεν ουν αθηνησι ποιησασθαι των κοινων χρηματων ελληνοταμιας, και τον συλλογον των νεων παρ' ημιν γενεσθαι, οσαι δε των πολεων τριηρεις μη κεκτηνται, ταυταις ημας παρεχειν: λαθοντες δε πελοποννησιους τειχισαμενοι τα τειχη: πριαμενοι δε παρα λακεδαιμονιων μη δουναι τουτων δικην: βιασαμενοι δε τους εναντιους την αρχην των ελληνων κατηργασαμεθα. και ταυτα τα αγαθα εν ογδοηκοντα και πεντε ημιν ετεσιν εγενετο. κρατηθεντες δε τωι πολεμωι τα τε αλλα απωλεσαμεν και τα τειχη και τας ναυς ελαβον ημων ενεχυρα λακεδαιμονιοι, τας μεν παραλαβοντες, τα δε καθελοντες, οπως μη παλιν ταυτην εχοντες αφορμην <την> δυναμιν τηι πολει κατασκευασαιμεν. πεισθεντες τοινυν υφ' ημων λακεδαιμονιοι παρεισι νυνι πρεσβεις αυτοκρατορες, τα τε ενεχυρα ημιν αποδιδοντες, και τα τειχη και <τας> ναυς εωντες κεκτησθαι, τας τε νησους ημετερας ειναι. την αυτην τοινυν αρχην αγαθων λαμβανοντας, ηνπερ ημων ελαμβανον οι προγονοι, ταυτην ουκ ακτεον φασι την ειρηνην τινες ειναι. παριοντες ουν αυτοι διδασκοντων υμας (εξουσιαν δ' αυτοις ημεις εποιησαμεν, προσθεντες τετταρακοντα ημερας βουλευσασθαι) τουτο μεν των γεγραμμενων ει τι τυγχανει μη καλως εχον (εξεστι γαρ αφελειν) τουτο δ' ει <τι> τις προσθειναι βουλεται, πεισας υμας προσγραψατω. πασι τε τοις γεγραμμενοις χρωμενοις εστιν ειρηνην αγειν. ει δε μηδεν αρεσκει τουτων, πολεμειν ετοιμον. και ταυτ' εφ' υμιν παντ' εστιν, ω αθηναιοι: τουτων ο τι αν βουλησθε ελεσθε. παρεισι μεν γαρ αργειοι και κορινθιοι διδαξοντες ως αμεινον εστι πολεμειν, ηκουσι δε λακεδαιμονιοι πεισοντες υμας ειρηνην ποιησασθαι. τουτων δ' εστι το τελος παρ' υμιν, αλλ' ουκ εν λακεδαιμονιοις, δι' ημας. πρεσβευτας ουν παντας υμας ημεις οι πρεσβεις ποιουμεν: ο γαρ την χειρα μελλων υμων αιρειν, ουτος ο πρεσβευων εστιν, οποτερ' αν αυτωι δοκηι, και την ειρηνην και τον πολεμον [ποιειν]. μεμνησθε μεν ουν, ω αθηναιοι, τους ημετερους λογους, ψηφισασθε δε τοιαυτα, εξ ων υμιν μηδεποτε μεταμελησει. 