[1] {work} diog. ix 1_17. (1) ἡράκλειτος βλόσωνος ἤ, ὥς τινες, ἡράκωντος ἐφέσιος. οὗτος ἤκμαζε μέν κατά τήν ἐνάτην καί ἑξηκοστήν ὀλυμπιάδα [504_501]. μεγαλόφρων δέ γέγονε παρ' ὁντιναοῦν καί ὑπερόπτης, ὡς καί ἐκ τοῦ συγγράμματος αὐτοῦ δῆλον, ἐν ὧι φησι <‘πολυμαθίη ... ἑκαταῖον’> [b 40]. εἶναι γάρ <‘ἕν τό σοφόν ... πάντων’> [b 41]. <‘τόν’> τε <‘ὅμηρον’> ἔφασκεν ... <‘ὁμοίως’> [b 42]. (2) ἔλεγε δέ καί <‘ὕβριν ... πυρκαϊήν’> [b 43] καί <‘μάχεσθαι ... τείχεος’> [b 44]. καθάπτεται δέ καί τῶν ἐφεσίων ἐπί τῶι τόν ἑταῖρον ἐκβαλεῖν ἑρμόδωρον, ἐν οἷς φησιν: <‘ἄξιον ... μετ' ἄλλων’> [b 121]. ἀξιούμενος δέ καί νόμους θεῖναι πρός αὐτῶν ὑπερεῖδε διά τό ἤδη κεκρατῆσθαι τῆι πονηρᾶι πολιτείαι τήν πόλιν. (3) ἀναχωρήσας δέ εἰς τό ἱερόν τῆς ἀρτέμιδος μετά τῶν παίδων ἠστραγάλιζεν: περιστάντων δ' αὐτόν τῶν ἐφεσίων, ‘τί, ὦ κάκιστοι, θαυμάζετε;’ εἶπεν: ‘ἤ οὐ κρεῖττον τοῦτο ποιεῖν ἤ μεθ' ὑμῶν πολιτεύεσθαι;’ καί τέλος μισανθρωπήσας καί ἐκπατήσας ἐν τοῖς ὄρεσι διηιτᾶτο, πόας σιτούμενος καί βοτάνας. καί μέντοι καί διά τοῦτο περιτραπείς εἰς ὕδερον κατῆλθεν εἰς ἄστυ καί τῶν ἰατρῶν αἰνιγματωδῶς ἐπυνθάνετο, εἰ δύναιντο ἐξ ἐπομβρίας αὐχμόν ποιῆσαι: τῶν δέ μή συνιέντων, αὑτόν εἰς βούστασιν κατορύξας τῆι τῶν βολίτων ἀλέαι ἤλπισεν ἐξατμισθήσεσθαι. οὐδέν δέ ἀνύων οὐδ' οὕτως ἐτελεύτα βιούς ἔτη ἑξήκοντα. (4) ἕρμιππος [fhg iii 42 fr. 28] δέ φησι λέγειν αὐτόν τοῖς ἰατροῖς, εἴ τις δύναται τά ἔντερα κεινώσας <τό> ὑγρόν ἐξερᾶσαι: ἀπειπόντων δέ θεῖναι αὑτόν εἰς τόν ἥλιον καί κελεύειν τούς παῖδας βολίτοις καταπλάττειν: οὕτω δή κατατεινόμενον δευτεραῖον τελευτῆσαι καί θαφθῆναι ἐν τῆι ἀγορᾶι. νεάνθης δ' ὁ κυζικηνός [fgrhist. 84 f 25 ii 197] φησι μή δυνηθέντα αὐτόν ἀποσπάσαι τά βόλιτα μεῖναι καί διά τήν μεταβολήν ἀγνοηθέντα κυνόβρωτον γενέσθαι. (5) γέγονε δέ θαυμάσιος ἐκ παίδων, ὅτε καί νέος ὤν ἔφασκε μηδέν εἰδέναι, τέλειος μέντοι γενόμενος πάντα ἐγνωκέναι. ἤκουσέ τε οὐδενός, ἀλλ' αὑτόν ἔφη διζήσασθαι [b 101] καί μαθεῖν πάντα παρ' ἑαυτοῦ. σωτίων δέ φησιν εἰρηκέναι τινάς ξενοφάνους αὐτόν ἀκηκοέναι: λέγειν τε ἀρίστωνα ἐν τῶι περί ἡρακλείτου καί τόν ὕδερον αὐτόν θεραπευθῆναι, ἀποθανεῖν δ' ἄλληι νόσωι: τοῦτο δέ καί ἱππόβοτός φησι. τό δέ φερόμενον αὐτοῦ βιβλίον ἐστί μέν ἀπό τοῦ συνέχοντος περί φύσεως, διήιρηται δέ εἰς τρεῖς λόγους, εἴς τε τόν περί τοῦ παντός καί πολιτικόν καί θεολογι κόν. (6) ἀνέθηκε δ' αὐτό εἰς τό τῆς ἀρτέμιδος ἱερόν, ὡς μέν τινες, ἐπιτηδεύσας ἀσαφέστερον γράψαι, ὅπως οἱ δυνάμενοι <μόνοι> προσίοιεν αὐτῶι καί μή ἐκ τοῦ δημώδους εὐκαταφρόνητον ἦι. τοῦτον δέ καί ὁ τίμων [fr. 43 d.] ὑπογράφει λέγων: ‘τοῖς δ' ἔνι κοκκυστής ὀχλολοίδορος ἡράκλειτος αἰνικτής ἀνόρουσε’. θεόφραστος δέ φησιν ὑπό μελαγχολίας τά μέν ἡμιτελῆ, τά δέ ἄλλοτε ἄλλως ἔχοντα γράψαι. σημεῖον δ' αὐτοῦ τῆς μεγαλοφροσύνης ἀντισθένης φησίν ἐν διαδοχαῖς [fhg iii 182*]: ἐκχωρῆσαι γάρ τἀδελφῶι τῆς βασιλείας. τοσαύτην δέ δόξαν ἔσχε τό σύγγραμμα, ὡς καί αἱρετιστάς ἀπ' αὐτοῦ γενέσθαι τούς κληθέντας ἡρακλειτείους. (7) ἐδόκει δέ αὐτῶι καθολικῶς μέν τάδε: ἐκ πυρός τά πάντα συνεστάναι καί εἰς τοῦτο ἀναλύεσθαι: πάντα δέ γίνεσθαι καθ' εἱμαρμένην καί διά τῆς ἐναντιοτροπῆς ἡρμόσθαι τά ὄντα: καί πάντα ψυχῶν εἶναι καί δαιμόνων πλήρη. εἴρηκε δέ καί περί τῶν ἐν κόσμωι συνισταμένων πάντων παθῶν, ὅτι τε ὁ ἥλιός ἐστι τό μέγεθος οἷος φαίνεται. (λέγεται δέ καί: <‘ψυχῆς ... ἔχει’> [b 45]. τήν τε οἴησιν ἱεράν νόσον [b 46] ἔλεγε καί τήν ὅρασιν ψεύδεσθαι. λαμπρῶς τε ἐνίοτε ἐν τῶι συγγράμματι καί σαφῶς ἐκβάλλει, ὥστε καί τόν νωθέστατον ῥαιδίως γνῶναι καί δίαρμα ψυχῆς λαβεῖν: ἥ τε βραχύτης καί τό βάρος τῆς ἑρμηνείας ἀσύγκριτον.) (8) καί τά ἐπί μέρους δέ αὐτῶι ὧδ' ἔχει τῶν δογμάτων: πῦρ εἶναι στοιχεῖον καί πυρός ἀμοιβήν τά πάντα [b 90], ἀραιώσει καί πυκνώσει [τά] γινόμενα: σαφῶς δέ οὐδέν ἐκτίθεται. γίνεσθαί τε πάντα κατ' ἐναντιότητα καί ῥεῖν τά ὅλα ποταμοῦ δίκην [vgl. b 12. 91], πεπεράνθαι τε τό πᾶν καί ἕνα εἶναι κόσμον: γεννᾶσθαί τε αὐτόν ἐκ πυρός καί πάλιν ἐκπυροῦσθαι κατά τινας περιόδους ἐναλλάξ τόν σύμπαντα αἰῶνα: τοῦτο δέ γίνεσθαι καθ' εἱμαρμένην. τῶν δέ ἐναντίων τό μέν ἐπί τήν γένεσιν ἄγον καλεῖσθαι πόλεμον καί ἔριν [b 80], τό δ' ἐπί τήν ἐκπύρωσιν ὁμολογίαν καί εἰρήνην, καί τήν μεταβολήν ὁδόν ἄνω κάτω, τόν τε κόσμον γίνεσθαι κατ' αὐτήν. (9) πυκνούμενον γάρ τό πῦρ ἐξυγραίνεσθαι συνιστάμενόν τε γίνεσθαι ὕδωρ, πηγνύμενον δέ τό ὕδωρ εἰς γῆν τρέπεσθαι: καί ταύτην ὁδόν ἐπί τό κάτω εἶναι. πάλιν τε αὖ τήν γῆν χεῖσθαι, ἐξ ἧς τό ὕδωρ γίνεσθαι, ἐκ δέ τούτου τά λοιπά, σχεδόν πάντα ἐπί τήν ἀναθυμίασιν ἀνάγων τήν ἀπό τῆς θαλάττης: αὕτη δέ ἐστιν ἡ ἐπί τό ἄνω ὁδός. γίνεσθαι δέ ἀναθυμιάσεις ἀπό τε γῆς καί θαλάττης, ἅς μέν λαμπράς καί καθαράς, ἅς δέ σκοτεινάς. αὔξεσθαι δέ τό μέν πῦρ ὑπό τῶν λαμπρῶν, τό δέ ὑγρόν ὑπό τῶν ἑτέρων. τό δέ περιέχον ὁποῖόν ἐστιν οὐ δηλοῖ: εἶναι μέντοι ἐν αὐτῶι σκάφας ἐπεστραμμένας κατά κοῖλον πρός ἡμᾶς, ἐν αἷς ἀθροιζομένας τάς λαμπράς ἀναθυμιάσεις ἀποτελεῖν φλόγας, ἅς εἶναι τά ἄστρα. (10) λαμπροτάτην δέ εἶναι τήν τοῦ ἡλίου φλόγα καί θερμοτάτην. τά μέν γάρ ἄλλα ἄστρα πλεῖον ἀπέχειν ἀπό γῆς καί διά τοῦτο ἧττον λάμπειν καί θάλπειν, τήν δέ σελήνην προσγειοτέραν οὖσαν μή διά τοῦ καθαροῦ φέρεσθαι τόπου. τόν μέντοι ἥλιον ἐν διαυγεῖ καί ἀμιγεῖ κεῖσθαι καί σύμμετρον ἀφ' ἡμῶν ἔχειν διάστημα: τοιγάρτοι μᾶλλον θερμαίνειν τε καί φωτίζειν. ἐκλείπειν τε ἥλιον καί σελήνην ἄνω στρεφομένων τῶν σκαφῶν: τούς τε κατά μῆνα τῆς σελήνης σχηματισμούς γίνεσθαι στρεφομένης ἐν αὐτῆι κατά μικρόν τῆς σκάφης. ἡμέραν τε καί νύκτα γίνεσθαι καί μῆνας καί ὥρας ἐτείους καί ἐνιαυτούς ὑετούς τε καί πνεύματα καί τά τούτοις ὅμοια κατά τάς διαφόρους ἀναθυμιάσεις. (11) τήν μέν γάρ λαμπράν ἀναθυμίασιν φλογωθεῖσαν ἐν τῶι κύκλωι τοῦ ἡλίου ἡμέραν ποιεῖν, τήν δέ ἐναντίαν ἐπικρατήσασαν νύκτα ἀποτελεῖν: καί ἐκ μέν τοῦ λαμπροῦ τό θερμόν αὐξόμενον θέρος ποιεῖν, ἐκ δέ τοῦ σκοτεινοῦ τό ὑγρόν πλεονάζον χειμῶνα ἀπεργάζεσθαι. ἀκολούθως δέ τούτοις καί περί τῶν ἄλλων αἰτιολογεῖ. περί δέ τῆς γῆς οὐδέν ἀποφαίνεται ποία τίς ἐστιν, ἀλλ' οὐδέ περί τῶν σκαφῶν. καί ταῦτα μέν ἦν αὐτῶι τά δοκοῦντα. τά δέ περί σωκράτους καί ὅσα ἐντυχών τῶι συγγράμματι εἴποι, κομίσαντος εὐριπίδου, καθά φησιν ἀρίστων, ἐν τῶι περί σωκράτους εἰρήκαμεν [s. a 4]. (12) (σέλευκος μέντοι φησίν ὁ γραμματικός κρότωνά τινα ἱστορεῖν ἐν τῶι κατακολυμβητῆι κράτητά τινα πρῶτον εἰς τήν ἑλλάδα κομίσαι τό βιβλίον). καί εἰπεῖν δηλίου τινός δεῖσθαι κολυμβητοῦ, ὅς οὐκ ἀποπνιγήσεται ἐν αὐτῶι. ἐπιγράφουσι δέ αὐτῶι οἱ μέν μούσας, οἱ δέ περί φύσεως, διόδοτος δέ ἀκριβές οἰάκισμα πρός στάθμην βίου, ἄλλοι γνώμον' ἠθῶν, τρόπου κόσμον ἕνα τῶν ξυμπάντων. φασί δ' αὐτόν ἐρωτηθέντα, διά τί σιωπᾶι, φάναι ‘ἵν' ὑμεῖς λαλῆτε’. ἐπόθησε δέ αὐτοῦ καί δαρεῖος μετασχεῖν καί ἔγραψεν ὧδε πρός αὐτόν. (15) τοιοῦτος μέν ἁνήρ καί πρός βασιλέα. δημήτριος δέ φησιν ἐν τοῖς ὁμωνύμοις καί ἀθηναίων αὐτόν ὑπερφρονῆσαι, δόξαν ἔχοντα παμπλείστην, καταφρονούμενόν τε ὑπό τῶν ἐφεσίων ἑλέσθαι μᾶλλον τά οἰκεῖα. μέμνηται αὐτοῦ καί ὁ φαληρεύς δημήτριος ἐν τῆι σωκράτους ἀπολογίαι [f grhist. 228 f 40 ii 970]. πλεῖστοί τέ εἰσιν ὅσοι ἐξήγηνται αὐτοῦ τό σύγγραμμα: καί γάρ ἀντισθένης καί ἡρακλείδης ὁ ποντικός [p. 88 voss], κλεάνθης τε καί σφαῖρος ὁ στωικός, πρός δέ παυσανίας ὁ κληθείς ἡρακλειτιστής, νικομήδης τε καί διονύσιος: τῶν δέ γραμματικῶν διόδοτος, ὅς οὔ φησι περί φύσεως εἶναι τό σύγγραμμα, ἀλλά περί πολιτείας, τά δέ περί φύσεως ἐν παραδείγματος εἴδει κεῖσθαι. (16) ἱερώνυμος δέ φησι [fr. 23 hiller] καί σκυθῖνον τόν τῶν ἰάμβων ποιητήν [vgl. c 3] ἐπιβαλέσθαι τόν ἐκείνου λόγον διά μέτρου ἐκβάλλειν. πολλά τ' εἰς αὐτόν ἐπιγράμματα φέρεται, ἀτάρ δή καί τόδε [anth. p. vii 128]: ἡράκλειτος ἐγώ: τί μ' ἄνω κάτω ἕλκετ' ἄμουσοι; οὐχ ὑμῖν ἐπόνουν, τοῖς δ' ἔμ' ἐπισταμένοις. εἷς ἐμοί ἄνθρωπος τρισμύριοι, οἱ δ' ἀνάριθμοι οὐδείς. ταῦτ' αὐδῶ καί παρά φερσεφόνηι. καί ἄλλο τοιόνδε [anth. p. ix 540]: μή ταχύς ἡρακλείτου ἐπ' ὀμφαλόν εἴλεε βύβλον τοὐφεσίου: μάλα τοι δύσβατος ἀτραπιτός. ὀρφνή καί σκότος ἐστίν ἀλάμπετον: ἤν δέ σε μύστης εἰσαγάγηι, φανεροῦ λαμπρότερ' ἠελίου. (17) γεγόνασι δ' ἡράκλειτοι πέντε: πρῶτος αὐτός οὗτος: δεύτερος ποιητής λυρικός, οὗ ἐστι τῶν δώδεκα θεῶν ἐγκώμιον: τρίτος ἐλεγείας ποιητής ἁλικαρνασσεύς, εἰς ὅν καλλίμαχος πεποίηκεν οὕτως: ‘εἶπέ τις ... βαλεῖ’ [epigr. 2 wil.]: τέταρτος λέσβιος ἱστορίαν γεγραφώς μακεδονικήν: πέμπτος σπουδογέλοιος ἀπό κιθαρωιδίας μεταβεβηκώς εἰς τό εἶδος. suid: ἡράκλειτος βλόσωνος ἤ βαύτωρος, οἱ δέ ἡρακῖνος, ἐφέσιος, φιλόσοφος φυσικός, ὅς ἐπεκλήθη σκοτεινός. οὗτος ἐμαθήτευσεν οὐδενί τῶν φιλοσόφων, φύσει δέ καί ἐπιμελείαι ἠσκήθη. οὗτος ὑδρωπιάσας οὐκ ἐνεδίδου τοῖς ἰατροῖς ἧιπερ ἐβούλοντο θεραπεύειν αὐτόν, ἀλλ' αὐτός βολβίτωι χρίσας ὅλον ἑαυτόν εἴασε ξηρανθῆναι τοῦτο ὑπό τῶι ἡλίωι, καί κείμενον αὐτόν κύνες προσελθοῦσαι διέσπασαν. οἱ δέ ἄμμωι χωσθέντα φασίν ἀποθανεῖν. τινές δέ αὐτόν ἔφασαν διακοῦσαι ξενοφάνους καί ἱππάσου τοῦ πυθαγορείου. ἦν δέ ἐπί τῆς <ξθ> ὀλυμπιάδος [504_1] ἐπί δαρείου τοῦ ὑστάσπου, καί ἔγραψε πολλά ποιητικῶς. strabo xiv 3 p. 632. 633 ἄρξαι δέ φησιν (pherekydes f grhist. 3 f 155 i 99) ἄνδροκλον τῆς τῶν ἰώνων ἀποικίας, ὕστερον τῆς αἰολικῆς, υἱόν γνήσιον κόδρου τοῦ ἀθηνῶν βασιλέως, γενέσθαι δέ τοῦτον ἐφέσου κτίστην. διόπερ τό βασίλειον τῶν ἰώνων ἐκεῖ συστῆναί φασι, καί ἔτι νῦν οἱ ἐκ τοῦ γένους ὀνομάζονται βασιλεῖς ἔχοντές τινας τιμάς, προεδρίαν τε ἐν ἀγῶσι καί πορφύραν ἐπίσημον τοῦ βασιλικοῦ γένους, σκίπωνα ἀντί σκήπτρου, καί τά ἱερά τῆς ἐλευσινίας δήμητρος. clem. strom. i 65 (ii 41, 19 st.) ἡ. γάρ ὁ βλύσωνος μελαγκόμαν τόν τύραννον ἔπεισεν ἀποθέσθαι τήν ἀρχήν. οὗτος βασιλέα δαρεῖον παρακαλοῦντα ἥκειν εἰς πέρσας ὑπερεῖδεν. strabo xiv 25 p. 642 ἄνδρες δ' ἀξιόλογοι γεγόνασιν ἐν αὐτῆι [ephesos] τῶν μέν παλαιῶν ἡ. τε ὁ σκοτεινός καλούμενος καί ἑρμόδωρος, περί οὗ ὁ αὐτός φησιν <‘ἄξιον ... ἄλλων’> [b 121]. δοκεῖ δ' οὗτος ὁ ἀνήρ νόμους τινάς ῥωμαίοις συγγράψαι. plin. h. n. xxxiv 21 fuit et hermodori ephesii [statua] in comitio, legum quas decemviri scribebant interpretis, publice dicata. plut. de garr. 17 p. 511 b οἱ δέ συμβολικῶς ἄνευ φωνῆς ἅ δεῖ φράζοντες οὐκ ἐπαινοῦνται καί θαυμάζονται διαφερόντως; ὡς ἡ. ἀξιούντων αὐτόν τῶν πολιτῶν γνώμην τιν' εἰπεῖν περί ὁμονοίας, ἀναβάς ἐπί τό βῆμα καί λαβών ψυχροῦ κύλικα καί τῶν ἀλφίτων ἐπιπάσας καί τῶι γλήχωνι κινήσας ἐκπιών ἀπῆλθεν, ἐνδειξάμενος αὐτοῖς, ὅτι τό τοῖς τυχοῦσιν ἀρκεῖσθαι καί μή δεῖσθαι τῶν πολυτελῶν ἐν εἰρήνηι καί ὁμονοίαι διατηρεῖ τάς πόλεις. arist. rhet. γ 5. 1407b 11 ὅλως δέ δεῖ εὐανάγνωστον εἶναι τό γεγραμμένον καί εὔφραστον: ἔστιν δέ τό αὐτό: ὅπερ οἱ πολλοί σύνδεσμοι <ἔχουσιν, οἱ δ' ὀλίγοι> οὐκ ἔχουσιν οὐδ' ἅ μή ῥάιδιον διαστίξαι ὥσπερ τά ἡρακλείτου. τά γάρ ἡρακλείτου διαστίξαι ἔργον διά τό ἄδηλον εἶναι, ποτέρωι πρόσκειται, τῶι ὕστερον ἤ τῶι πρότερον, οἷον ἐν τῆι ἀρχῆι αὐτοῦ τοῦ συγγράμματος: φησί γάρ <‘τοῦ λόγου τοῦδ' ἐόντος ἀεί ἀξύνετοι ἄνθρωποι γίγνονται’> [b 1], ἄδηλον γάρ τό ἀεί πρός ποτέρωι <δεῖ> διαστίξαι. demetr. 192 τό δέ σαφές ἐν πλείοσιν: πρῶτα μέν ἐν τοῖς κυρίοις, ἔπειτα ἐν τοῖς συνδεδεμένοις: τό δέ ἀσύνδετον καί διαλελυμένον ὅλον ἀσαφές πᾶν: ἄδηλος γάρ ἡ ἑκάστου κώλου ἀρχή διά τήν λύσιν, ὥσπερ τά ἡρακλείτου: καί γάρ ταῦτα σκοτεινά ποιεῖ τό πλεῖστον ἡ λύσις. diog. ii 22 φασί δ' εὐριπίδην αὐτῶι δόντα τό ἡρακλείτου σύγγραμμα ἐρέσθαι ‘τί δοκεῖ’; τόν δέ φάναι ‘ἅ μέν συνῆκα, γενναῖα: οἶμαι δέ καί ἅ μή συνῆκα: πλήν δηλίου γέ τινος δεῖται κολυμβητοῦ’. arist. metaph. a 3. 984a 7 [s. c. 18, 7 i 109, 5]. simpl. phys. 23, 33 ἵππασος δέ ὁ μεταποντῖνος [c. 18, 7] καί ἡ. ὁ ἐφέσιος ἕν καί οὗτοι καί κινούμενον καί πεπερασμένον, ἀλλά πῦρ ἐποίησαν τήν ἀρχήν, καί ἐκ πυρός ποιοῦσι τά ὄντα πυκνώσει καί μανώσει καί διαλύουσι πάλιν εἰς πῦρ, ὡς ταύτης μιᾶς οὔσης φύσεως τῆς ὑποκειμένης: πυρός γάρ ἀμοιβήν εἶναί φησιν ἡ. πάντα. ποιεῖ δέ καί τάξιν τινά καί χρόνον ὡρισμένον τῆς τοῦ κόσμου μεταβολῆς κατά τινα εἱμαρμένην ἀνάγκην. aët. i 3, 11 (d. 283) ἡ. καί ἵππασος ὁ μεταποντῖνος ἀρχήν τῶν ἁπάντων τό πῦρ. ἐκ πυρός γάρ τά πάντα γίνεσθαι καί εἰς πῦρ πάντα τελευτᾶν λέγουσι. τούτου δέ κατασβεννυμένου κοσμοποιεῖσθαι τά πάντα: πρῶτον μέν γάρ τό παχυμερέστατον αὐτοῦ εἰς αὑτό συστελλόμενον γῆ γίγνεται, ἔπειτα ἀναχαλωμένην τήν γῆν ὑπό τοῦ πυρός φύσει ὕδωρ ἀποτελεῖσθαι, ἀναθυμιώμενον δέ ἀέρα γίγνεσθαι. πάλιν δέ τόν κόσμον καί τά σώματα πάντα ὑπό τοῦ πυρός ἀναλοῦσθαι ἐν τῆι ἐκπυρώσει. gal. de elem. sec. hipp. i 4 (i 443 k. 23, 1 helmr.) οἵ τε τό πῦρ [στοιχεῖον εἰπόντες] ὡσαύτως ἐκ τοῦ συνιόν μέν καί πυκνούμενον ἀέρα γίγνεσθαι, παθόν δ' ἔτι μᾶλλον τοῦτο καί σφοδρότερον πιληθέν ὕδωρ, ἐπί πλεῖστον δέ πυκνωθέν γῆν ἀποτελεῖσθαι, συλλογίζονται καί αὐτοί τοῦτ' εἶναι τό στοιχεῖον. plat. cratyl. p. 402 a λέγει που ἡράκλειτος ὅτι πάντα χωρεῖ καί οὐδέν μένει καί ποταμοῦ ῥοῆι ἀπεικάζων τά ὄντα λέγει ὡς δίς ἐς τόν αὐτόν ποταμόν οὐκ ἄν ἐμβαίης [vgl. b 91. 12]. aët. i 23, 7 (d. 320) ἡ. ἠρεμίαν μέν καί στάσιν ἐκ τῶν ὅλων ἀνήιρει: ἔστι γάρ τοῦτο τῶν νεκρῶν: κίνησιν δέ τοῖς πᾶσιν ἀπεδίδου, ἀίδιον μέν τοῖς ἀιδίοις, φθαρτήν δέ τοῖς φθαρτοῖς. arist. metaph. γ 3. 1005b 23 ἀδύνατον γάρ ὁντινοῦν ταὐτόν ὑπολαμβάνειν εἶναι καί μή εἶναι, καθάπερ τινές οἴονται λέγειν ἡράκλειτον. aët. i 7. 22 (d. 303) ἡ. τό περιοδικόν πῦρ ἀίδιον [εἶναι θεόν], εἱμαρμένην δέ λόγον ἐκ τῆς ἐναντιοδρομίας δημιουργόν τῶν ὄντων. i, 27, 1 (d. 322) ἡ. πάντα καθ' εἱμαρμένην, τήν δέ αὐτήν ὑπάρχειν καί ἀνάγκην. 28, 1 ἡ. οὐσίαν εἱμαρμένης ἀπεφαίνετο λόγον τόν διά οὐσίας τοῦ παντός διήκοντα. αὕτη δ' ἐστί τό αἰθέριον σῶμα, σπέρμα τῆς τοῦ παντός γενέσεως καί περιόδου μέτρον τεταγμένης. arist. de part. anim. α 5. 645a 17 καθάπερ ἡ. λέγεται πρός τούς ξένους εἰπεῖν τούς βουλομένους ἐντυχεῖν αὐτῶι, οἵ ἐπειδή προσιόντες εἶδον αὐτόν θερόμενον πρός τῶι ἰπνῶι ἔστησαν (ἐκέλευε γάρ αὐτούς εἰσιέναι θαρροῦντας: εἶναι γάρ καί ἐνταῦθα θεούς), οὕτω καί πρός τήν ζήτησιν περί ἑκάστου τῶν ζώιων προσιέναι δεῖ μή δυσωπούμενον, ὡς ἐν ἅπασιν ὄντος τινός φυσικοῦ καί καλοῦ. plato soph. 242 d ἰάδες .. καί σικελικαί τινες .. μοῦσαι ξυνενόησαν, ὅτι .. ἀσφαλέστατον ... λέγειν, ὡς τό ὄν πολλά τε καί ἕν ἐστιν, ἔχθραι δέ καί φιλίαι συνέχεται. <‘διαφερόμενον> γάρ <ἀεί ξυμφέρεται’>, φασίν αἱ συντονώτεραι τῶν μουσῶν [b 10], αἱ δέ μαλακώτεραι τό μέν ἀεί ταῦθ' οὕτως ἔχειν ἐχάλασαν, ἐν μέρει δέ τοτέ μέν ἕν εἶναί φασι τό πᾶν καί φίλον ὑπ' ἀφροδίτης, τοτέ δέ πολλά καί πολέμιον αὐτό αὑτῶι διά νεῖκός τι [31 b 17]. _arist. de caelo α 10. 279b 12 γενόμενον μέν οὖν ἅπαντες εἶναί φασιν [nämlich τόν οὐρανόν], ἀλλά γενόμενον οἱ μέν ἀίδιον, οἱ δέ φθαρτόν ὥσπερ ὁτιοῦν ἄλλο τῶν φύσει συνισταμένων, οἱ δέ ἐναλλάξ ὁτέ μέν οὕτως ὁτέ δέ ἄλλως ἔχειν φθειρόμενον καί τοῦτο ἀεί διατελεῖν οὕτως, ὥσπερ ἐμπεδοκλῆς ὁ ἀκραγαντῖνος καί ἡ. ὁ ἐφέσιος. phys. γ 5. 205a 3 ὥσπερ ἡ. φησιν ἅπαντα γίνεσθαί ποτε πῦρ. simplic. de cael. 94, 4 heib. καί ἡ. δέ ποτέ μέν ἐκπυροῦσθαι λέγει τόν κόσμον. ποτέ δέ ἐκ τοῦ πυρός συνίστασθαι πάλιν αὐτόν κατά τινας χρόνου περιόδους ἐν οἷς φησι <‘μέτρα ἁπτόμενος καί μέτρα σβεννύμενος’> [ b 30]. ταύτης δέ τῆς δόξης ὕστερον ἐγένοντο καί οἱ στωικοί. aët. ii 1. 2 (d. 327) ἡ. ... ἕνα τόν κόσμον. 4, 3 (d. 331) ἡ. οὐ κατά χρόνον εἶναι γενητόν τόν κόσμον, ἀλλά κατ' ἐπίνοιαν. 11, 4 (d. 340) παρμενίδης ἡ. ... πύρινον εἶναι τόν οὐρανόν. _ii 13, 8 (d. 342) παρμενίδης καί ἡ. πιλήματα πυρός τά ἄστρα. 17, 4 (d. 346) ἡ. ... τρέφεσθαι τούς ἀστέρας ἐκ τῆς ἀπό γῆς ἀναθυμιάσεως. _ii 20, 16 (d. 351) ἡ. ... ἄναμμα νοερόν τό ἐκ θαλάττης εἶναι τόν ἥλιον. _22, 2 (d. 352) σκαφοειδῆ, ὑπόκυρτον. _24, 3 (d. 354) (γίνεσθαι τήν ἔκλειψιν) κατά τήν τοῦ σκαφοειδοῦς στροφήν, ὥστε τό μέν κοῖλον ἄνω γίγνεσθαι, τό δέ κυρτόν κάτω πρός τήν ἡμετέραν ὄψιν. _27, 2 (d. 358) ἡ. σκαφοειδῆ (τήν σελήνην). _28, 6 (d. 359) ἡ. ταὐτόν πεπονθέναι τόν ἥλιον καί τήν σελήνην. σκαφοειδεῖς γάρ ὄντας τοῖς σχήμασι τούς ἀστέρας, δεχομένους τάς ἀπό τῆς ὑγρᾶς ἀναθυμιάσεως αὐγάς, φωτίζεσθαι πρός τήν φαντασίαν, λαμπρότερον μέν τόν ἥλιον: ἐν καθαρωτέρωι γάρ ἀέρι φέρεσθαι: τήν δέ σελήνην ἐν θολωτέρωι: διά τοῦτο καί ἀμαυροτέραν φαίνεσθαι. _29, 3 ἡ. ... (ἐκλείπειν τήν σελήνην) κατά τήν τοῦ σκαφοειδοῦς στροφήν καί τάς περικλίσεις. aët. ii 32, 3 (d. 364) ἡ. ἐκ μυρίων ὀκτακοσίων ἐνιαυτῶν ἡλιακῶν (τόν μέγαν ἐνιαυτόν εἶναι). (vgl. censorin. 18, 10 hic annus etiam heliacos a quibusdam dicitur, et ab aliis [heraklit ?] θεοῦ ἐνιαυτός ... (11) hunc aristarchus putavit annorum vertentium iicccclxxxiiii..., h. et linus xdccc.) _iii 3, 9 (d. 369) ἡ. βροντήν μέν κατά συστροφάς ἀνέμων καί νεφῶν καί ἐμπτώσεις πνευμάτων εἰς τά νέφη, ἀστραπάς δέ κατά τάς τῶν θυμιωμένων ἐξάψεις, πρηστῆρας δέ κατά νεφῶν ἐμπρήσεις καί σβέσεις. nicand. alex. 171ff. (vgl. b 84) καί τε σύ γ' ἀγλεύκην βάψαις ἰόεντα θάλασσαν, ἥν τε καί ἀτμεύειν ἀνέμοις πόρεν ἐννοσίγαιος σύν πυρί. καί γάρ δή τό πνοαῖς συνδάμναται ἐχθραῖς πῦρ μέν ἀείζωον καί ἀχύνετον ἔτρεσεν ὕδωρ ἀργέστας, καί ῥ' ἡ μέν ἀκοσμήεσσα, φιλοργής δεσπόζει νηῶν τε καί ἐμφθορέων αἰζηῶν, ὕλη δ' ἐχθομένοιο πυρός κατά θεσμόν ἀκούει. schol. ἀτμεύειν δέ δουλεύειν, ὑποκεῖσθαι: ἀτμένες γάρ οἱ δοῦλοι: ὅτι δέ δουλεύει ἡ θάλασσα καί τό πῦρ ἀνέμοις, κατά θεῖον νόμον δηλονότι, τοῦτο δέ καί ἡ. καί μενεκράτης εἴρηκεν. ἀργέστας: οἱονεί τούς ἀνέμους. ἀχύνετον δέ τό πολύχυτον: τό γάρ <α> ἐπιτατικόν ἐστιν. ἐκτίθεσθαι οὖν βούλεται διά τούτων καί ἡ., ὅτι πάντα ἐναντία ἀλλήλοις ἐστί κατ' αὐτόν. ... δεσπόζει νηῶν: τῆι γάρ θαλάσσηι ὑπόκεινται τά πλοῖα, τῶι δέ πυρί ἡ ὕλη. ἐμφθορέων δ' αἰζηῶν: τῶν ἐν θαλάσσηι φθειρομένων. arist. de anima a 2. 405a 24 καί ἡ. δέ τήν ἀρχήν εἶναί φησι ψυχήν (wie diogenes 64 a 20), εἴπερ τήν <ἀναθυμίασιν> [b 12], ἐξ ἧς τἆλλα συνίστησιν. macrob. s. scip. 14, 19 (animam) h. physicus scintillam stellaris essentiae. aët. iv 3, 12 (d. 389) ἡ. τήν μέν τοῦ κόσμου ψυχήν <ἀναθυμίασιν> ἐκ τῶν ἐν αὐτῶι ὑγρῶν, τήν δέ ἐν τοῖς ζώιοις ἀπό τῆς ἐκτός καί τῆς ἐν αὐτοῖς <ἀναθυμιάσεως>, ὁμογενῆ. sext. adv. math. vii 126ff. (126) ὁ δέ ἡράκλειτος, ἐπεί πάλιν ἐδόκει δυσίν ὠργανῶσθαι ὁ ἄνθρωπος πρός τήν τῆς ἀληθείας γνῶσιν, αἰσθήσει τε καί λόγωι, τούτων τήν <μέν> αἴσθησιν παραπλησίως τοῖς προειρημένοις φυσικοῖς ἄπιστον εἶναι νενόμικεν, τόν δέ λόγον ὑποτίθεται κριτήριον. ἀλλά τήν μέν αἴσθησιν ἐλέγχει λέγων κατά λέξιν <‘κακοί ... ἐχόντων’> [b 107], ὅπερ ἴσον ἦν τῶι ‘βαρβάρων ἐστί ψυχῶν ταῖς ἀλόγοις αἰσθήσεσι πιστεύειν’. (127) τόν δέ λόγον κριτήν τῆς ἀληθείας ἀποφαίνεται οὐ τόν ὁποιονδήποτε, ἀλλά τόν κοινόν καί θεῖον. τίς δ' ἐστίν οὗτος, συντόμως ὑποδεικτέον: ἀρέσκει γάρ τῶι φυσικῶι τό περιέχον ἡμᾶς λογικόν τε ὄν καί φρενῆρες. (128) ἐμφαίνει δέ τό τοιοῦτο πολύ πρόσθεν ὅμηρος [σ 163] εἰπών: τοῖος γάρ νόος ἐστίν ἐπιχθονίων ἀνθρώπων, οἷον ἐπ' ἦμαρ ἄγηισι πατήρ ἀνδρῶν τε θεῶν τε. καί ἀρχίλοχος [fr. 68 d.] δέ φησι τούς ἀνθρώπους τοιαῦτα φρονεῖν ‘ὁποίην ζεύς ἐφ' ἡμέρην ἄγει’. εἴρηται δέ καί τῶι εὐριπίδηι [troad. 885] τό αὐτό: ὅστις <ποτ'> εἶ σύ δυστόπαστος εἰσιδεῖν ζεύς, εἴτ' ἀνάγκη φύσεος εἴτε νοῦς βροτῶν, ἐπευξάμην σε. (129) τοῦτον οὖν τόν θεῖον λόγον καθ' ἡράκλειτον δι' ἀναπνοῆς σπάσαντες νοεροί γινόμεθα, καί ἐν μέν ὕπνοις ληθαῖοι, κατά δέ ἔγερσιν πάλιν ἔμφρονες: ἐν γάρ τοῖς ὕπνοις μυσάντων τῶν αἰσθητικῶν πόρων χωρίζεται τῆς πρός τό περιέχον συμφυΐας ὁ ἐν ἡμῖν νοῦς, μόνης τῆς κατά ἀναπνοήν προσφύσεως σωιζομένης οἱονεί τινος ῥίζης, χωρισθείς τε ἀποβάλλει ἥν πρότερον εἶχε μνημονικήν δύναμιν: (130) ἐν δέ ἐγρηγόρσει πάλιν διά τῶν αἰσθητικῶν πόρων ὥσπερ διά τινων θυρίδων προκύψας καί τῶι περιέχοντι συμβαλών λογικήν ἐνδύεται δύναμιν. ὅνπερ οὖν τρόπον οἱ ἄνθρακες πλησιάσαντες τῶι πυρί κατ' ἀλλοίωσιν διάπυροι γίνονται, χωρισθέντες δέ σβέννυνται, οὕτω καί ἡ ἐπιξενωθεῖσα τοῖς ἡμετέροις σώμασιν ἀπό τοῦ περιέχοντος μοῖρα κατά μέν τόν χωρισμόν σχεδόν ἄλογος γίνεται, κατά δέ τήν διά τῶν πλείστων πόρων σύμφυσιν ὁμοιοειδής τῶι ὅλωι καθίσταται. (131) τοῦτον δή τόν κοινόν λόγον καί θεῖον καί οὗ κατά μετοχήν γινόμεθα λογικοί, κριτήριον ἀληθείας φησίν ὁ ἡ.: ὅθεν τό μέν κοινῆι πᾶσι φαινόμενον, τοῦτ' εἶναι πιστόν (τῶι κοινῶι γάρ καί θείωι λόγωι λαμβάνεται), τό δέ τινι μόνωι προσπῖπτον ἄπιστον ὑπάρχειν διά τήν ἐναντίαν αἰτίαν. (132) ἐναρχόμενος γοῦν τῶν <περί φύσεως> ὁ προειρημένος ἀνήρ καί τρόπον τινά δεικνῦς τό περιέχον φησί: <‘λόγου ... ἐπιλανθάνονται’> [b 1]. (133) διά τούτων γάρ ῥητῶς παραστήσας ὅτι κατά μετοχήν τοῦ θείου λόγου πάντα πράττομέν τε καί νοοῦμεν ὀλίγα προσδιελθών ἐπιφέρει <‘διό ... φρόνησιν’> [b 2]. ἡ δ' ἔστιν οὐκ ἄλλο τι ἀλλ' ἐξήγησις τοῦ τρόπου τῆς τοῦ παντός διοικήσεως. διό καθ' ὅ τι ἄν αὐτοῦ τῆς μνήμης κοινωνήσωμεν, ἀληθεύομεν, ἅ δέ ἄν ἰδιάσωμεν, ψευδόμεθα. (134) νῦν γάρ ῥητότατα καί ἐν τούτοις τόν κοινόν λόγον κριτήριον ἀποφαίνεται, καί τά μέν κοινῆι φησι φαινόμενα πιστά ὡς ἄν τῶι κοινῶι κρινόμενα λόγωι, τά δέ κατ' ἰδίαν ἑκάστωι ψευδῆ. viii 286 καί μήν ῥητῶς ὁ ἡ. φησι τό μή εἶναι λογικόν τόν ἄνθρωπον, μόνον δ' ὑπάρχειν φρενῆρες τό περιέχον [s. vii 127]. apoll. tyan. ep. 18 ἡ. ὁ φυσικός ἄλογον εἶναι κατά φύσιν ἔφησε τόν ἄνθρωπον. aët. iv 7, 2 (d. 392) <ἡ. ἄφθαρτον εἶναι τήν ψυχήν>: ἐξιοῦσαν γάρ εἰς τήν τοῦ παντός ψυχήν ἀναχωρεῖν πρός τό ὁμογενές. _v 23 (d. 434) ἡ. καί οἱ στωικοί ἄρχεσθαι τούς ἀνθρώπους τῆς τελειότητος περί τήν δευτέραν ἑβδομάδα, περί ἥν ὁ σπερματικός κινεῖται ὀρρός. plut. def. orac. 11. 415 e οἱ μέν ‘ἡβώντων’ ἀναγιγνώσκοντες [bei hesiod. fr. 171, 2 rz.2] ἔτη τριάκοντα ποιοῦσι τήν <γενεάν> καθ' ἡράκλειτον, ἐν ὧι χρόνωι γεννῶντα παρέχει τόν ἐξ αὑτοῦ γεγεννημένον ὁ γεννήσας. philo fr. harris (cambr. 1886) p. 20 δυνατόν ἐν τριακοστῶι ἔτει τόν ἄνθρωπον πάππον γενέσθαι, ἡβᾶν μέν περί τήν τεσσερεσκαιδεκαετῆ ἡλικίαν, ἐν ἧι σπείρει, τό δέ σπαρέν ἐνιαυτοῦ γενόμενον πάλιν πεντεκαιδεκάτωι ἔτει τό ὅμοιον ἑαυτῶι γεννᾶν. vgl. censorin. 17, 2 saeculum est spatium vitae humanae longissimum partu et morte definitum. quare qui annos triginta saeculum putarunt multum videntur errasse. hoc enim tempus <genean> vocari heraclitus auctor est, quia <orbis aetatis> in eo sit spatio; <orbem> autem vocat <aetatis>, dum natura ab sementi humana ad sementim revertitur. joh. lydus de mens. iii 14 ὅθεν οὐκ ἀπό σκοποῦ ἡ. γενεάν τόν μῆνα καλεῖ. chalcid. c. 251 p. 284, 10 wrob. h. vero consentientibus stoicis rationem nostram cum divina ratione conectit regente ac moderante mundana: propter inseparabilem comitatum consciam decreti rationabilis factam quiescentibus animis ope sensuum futura denuntiare. ex quo fieri, ut adpareant imagines ignotorum locorum simulacraque hominum tam viventium quam mortuorum. idemque adserit divinationis usum et praemoneri meritos instruentibus divinis potestatibus. clem. strom. ii 130 (ii 184, 6 st.) ἀναξαγόραν μέν γάρ τόν κλαζομένιον τήν θεωρίαν φάναι τοῦ βίου τέλος εἶναι καί τήν ἀπό ταύτης ἐλευθερίαν λέγουσιν, ἡράκλειτόν τε τόν ἐφέσιον τήν εὐαρέστησιν. eudem. eth. h 1. 1235a 25 καί ἡ. ἐπιτιμᾶι τῶι ποιήσαντι ‘ὡς <ἔρις> ἔκ τε θεῶν καί ἀνθρώπων ἀπόλοιτο’ [σ 107]: οὐ γάρ ἄν εἶναι <ἁρμονίαν> μή ὄντος ὀξέος καί βαρέος οὐδέ τά ζῶια ἄνευ θήλεος καί ἄρρενος ἐναντίων ὄντων. simpl. cat. 412, 26 kalbfl. οἰχήσεσθαι γάρ φησι πάντα. numen. fr. 16 thedinga numenius laudat heraclitum reprehendentem homerum qui optaverit interitum ac vastitatem malis vitae, quod non intelligeret mundum sibi deleri placere, siquidem silva, quae malorum fons est, exterminaretur. polyb. iv 40 οὐκ ἄν ἔτι πρέπον εἴη ποιηταῖς καί μυθογράφοις χρῆσθαι μάρτυσι περί τῶν ἀγνοουμένων, ὅπερ οἱ πρό ἡμῶν περί τῶν πλείστων, ἀπίστους ἀμφισβητουμένων παρεχόμενοι βεβαιωτάς κατά τόν ἡράκλειτον. [2] {work} {ηρακλειτου περι φυσεωσ} sext. adv. math. vii 132 (vgl. a 4. 16. b 51) <τοῦ δέ λόγου τοῦδ' ἐόντος ἀεί ἀξύνετοι γίνονται ἄνθρωποι καί πρόσθεν ἤ ἀκοῦσαι καί ἀκούσαντες τό πρῶτον: γινομένων γάρ πάντων κατά τόν λόγον τόνδε ἀπείροισιν ἐοίκασι, πειρώμενοι καί ἐπέων καί ἔργων τοιούτων, ὁκοίων ἐγώ διηγεῦμαι κατά φύσιν διαιρέων ἕκαστον καί φράζων ὅκως ἔχει. τούς δέ ἄλλους ἀνθρώπους λανθάνει ὁκόσα ἐγερθέντες ποιοῦσιν, ὅκωσπερ ὁκόσα εὕδοντες ἐπιλανθάνονται>. sext. vii 133 [vgl. i 148, 26] <διό δεῖ ἕπεσθαι τῶι <ξυνῶι>, τουτέστι τῶι> κοινῶι: ξυνός γάρ ὁ κοινός. <τοῦ λόγου δ' ἐόντος ξυνοῦ ζώουσιν οἱ πολλοί ὡς ἰδίαν ἔχοντες φρόνησιν>. aët. ii 21, 4 (d. 351, 20) (περί μεγέθους ἡλίου) <εὖρος ποδός ἀνθρωπείου>. albertus m. de veget. vi 401 p. 545 meyer h. dixit quod <si felicitas esset in delectationibus corporis, boves felices diceremus, cum inveniant orobum ad comedendum>. aristocritus theosophia 68 (buresch klaros s. 118), orig. c. cels. vii 62 <καθαίρονται δ' ἄλλωι αἵματι μιαινόμενοι οἷον εἴ τις εἰς πηλόν ἐμβάς πηλῶι ἀπονίζοιτο. μαίνεσθαι δ' ἄν δοκοίη, εἴ τις αὐτόν ἀνθρώπων ἐπιφράσαιτο οὕτω ποιέοντα. καί τοῖς ἀγάλμασι δέ του τέοισιν εὔχονται, ὁκοῖον εἴ τις δόμοισι λεσχηνεύοιτο, οὔ τι γινώσκων θεούς οὐδ' ἥρωας οἵτινές εἰσι>. aristoteles meteor. b 2. 355a 13 [vgl. 68 b 158] ὁ ἥλιος οὐ μόνον, καθάπερ ὁ ἡ. φησι, <νέος ἐφ' ἡμέρηι ἐστίν>, ἀλλ' ἀεί νέος συνεχῶς. _de sensu 5. 443a 23 <εἰ πάντα τά ὄντα καπνός γένοιτο, ῥῖνες ἄν διαγνοῖεν>. _eth. nic. θ 2. 1155b 4 <ἡ. τό ἀντίξουν συμφέρον> καί <ἐκ τῶν διαφερόντων καλλίστην ἁρμονίαν> [καί <πάντα κατ' ἔριν γίνεσθαι> = b 80]. _ _k 5. 1176a 7 ἑτέρα γάρ ἵππου ἡδονή καί κυνός καί ἀνθρώπου, καθάπερ ἡ. φησιν <ὄνους σύρματ' ἄν ἑλέσθαι μᾶλλον ἤ χρυσόν>: ἥδιον γάρ χρυσοῦ τροφή ὄνοις. [arist.] de mundo 5. 396b 7 ἴσως δέ τῶν ἐναντίων ἡ φύσις γλίχεται καί ἐκ τούτων ἀποτελεῖ τό σύμφωνον, οὐκ ἐκ τῶν ὁμοίων: ὥσπερ ἀμέλει τό ἄρρεν συνήγαγε πρός τό θῆλυ καί οὐχ ἑκάτερον πρός τό ὁμόφυλον καί τήν πρώτην ὁμόνοιαν διά τῶν ἐναντίων συνῆψεν, οὐ διά τῶν ὁμοίων. ἔοικε δέ καί ἡ τέχνη τήν φύσιν μιμουμένη τοῦτο ποιεῖν: ζωγραφία μέν γάρ λευκῶν τε καί μελάνων ὠχρῶν τε καί ἐρυθρῶν χρωμάτων ἐγκερασαμένη φύσεις τάς εἰκόνας τοῖς προηγουμένοις ἀπετέλεσε συμφώνους, μουσική δέ ὀξεῖς ἅμα καί βαρεῖς μακρούς τε καί βραχεῖς φθόγγους μείξασα ἐν διαφόροις φωναῖς μίαν ἀπετέλεσεν ἁρμονίαν, γραμματική δέ ἐκ φωνηέντων καί ἀφώνων γραμμάτων κρᾶσιν ποιησαμένη τήν ὅλην τέχνην ἀπ' αὐτῶν συνεστήσατο. ταὐτό δέ τοῦτο ἦν καί τό παρά τῶι σκοτεινῶι λεγόμενον ἡρακλείτωι: <συνάψιες ὅλα καί οὐχ ὅλα, συμφερόμενον διαφερόμενον, συνᾶιδον διᾶιδον, καί ἐκ πάντων ἕν καί ἐξ ἑνός πάντα>. [arist.] de mundo 6 p. 401a 8 τῶν τε ζώιων τά τε ἄγρια καί ἥμερα τά τε ἐν ἀέρι καί ἐπί γῆς καί ἐν ὕδατι βοσκόμενα γίνεταί τε καί ἀκμάζει καί φθείρεται τοῖς τοῦ θεοῦ πειθόμενα θεσμοῖς: <πᾶν> γάρ <ἑρπετόν πληγῆι νέμεται>, ὥς φησιν ἡράκλειτος. arius did. ap. eus. p. e. xv 20 (d. 471, 1) ζήνων τήν ψυχήν λέγει αἰσθητικήν <ἀναθυμίασιν>, καθάπερ ἡ.: βουλόμενος γάρ ἐμφανίσαι, ὅτι αἱ ψυχαί ἀναθυμιώμεναι νοεραί ἀεί γίνονται, εἴκασεν αὐτάς τοῖς ποταμοῖς λέγων οὕτως: <ποταμοῖσι τοῖσιν αὐτοῖσιν ἐμβαίνουσιν ἕτερα καί ἕτερα ὕδατα ἐπιρρεῖ: καί ψυχαί δέ ἀπό τῶν ὑγρῶν ἀναθυμιῶνται(?)> athen. v p. 178 f δεῖ γάρ τόν χαρίεντα μήτε ῥυπᾶν μήτε αὐχμεῖν μήτε <βορβόρωι χαίρειν> καθ' ἡράκλειτον. clem. strom. i 2 (ii 4, 3 st.) ὕες βορβόρωι ἥδονται μᾶλλον ἤ καθαρῶι ὕδατι. clem. protr. 22 (p. 16, 24 st.) τίσι δή μαντεύεται ἡ. ὁ ἐφέσιος; <νυκτιπόλοις, μάγοις, βάκχοις, λήναις, μύσταις>: τούτοις ἀπειλεῖ τά μετά θάνατον, τούτοις μαντεύεται τό πῦρ: <τά γάρ νομιζόμενα κατ' ἀνθρώπους μυστήρια ἀνιερωστί μυεῦνται>. _ _34 (p. 26, 6) <εἰ μή γάρ διονύσωι πομπήν ἐποιοῦντο καί ὕμνεον ἆισμα αἰδοίοισιν, ἀναιδέστατα εἴργαστ' ἄν: ὡυτός δέ ἀίδης καί διόνυσος, ὅτεωι μαίνονται καί ληναΐζουσιν>. clem. paedag. ii 99 (i 216, 28 st.) λήσεται μέν γάρ ἴσως τό αἰσθητόν φῶς τις, τό δέ νοητόν ἀδύνατόν ἐστιν, ἤ ὥς φησιν ἡ.: <τό μή δῦνόν ποτε πῶς ἄν τις λάθοι>; _strom. ii 8 (ii 117, 1 st.) <οὐ γάρ φρονέουσι τοιαῦτα πολλοί, ὁκόσοι ἐγκυρεῦσιν, οὐδέ μαθόντες γινώσκουσιν, ἑωυτοῖσι δέ δοκέουσι>. _ _ii 17 (ii 121, 24) <ἐάν μή ἔλπηται, ἀνέλπιστον οὐκ ἐξευρήσει, ἀνεξερεύνητον ἐόν καί ἄπορον>. _ _ii 24 (ii 126, 5) ἀπίστους εἶναί τινας ἐπιστύφων ἡ. φησιν: <ἀκοῦσαι οὐκ ἐπιστάμενοι οὐδ' εἰπεῖν>. _ _iii 14 (ii 201, 23) ἡ. γοῦν κακίζων φαίνεται τήν γένεσιν, ἐπειδάν φῆι: <γενόμενοι ζώειν ἐθέλουσι μόρους τ' ἔχειν, μᾶλλον δέ ἀναπαύεσθαι, καί παῖδας καταλείπουσι μόρους γενέσθαι>. clem. strom. iii 21 (ii 205, 7) οὐχί καί ἡ. θάνατον τήν γένεσιν καλεῖ ... ἐν οἷς φησι: <θάνατός ἐστιν ὁκόσα ἐγερθέντες ὁρέομεν, ὁκόσα δέ εὕδοντες ὕπνος>. _ _iv 4 (ii 249, 23) <χρυσόν γάρ οἱ διζήμενοι γῆν πολλήν ὀρύσσουσι καί εὑρίσκουσιν ὀλίγον>. _ _ _10 (ii 252, 25) <δίκης ὄνομα οὐκ ἄν ἤιδεσαν, εἰ ταῦτα μή ἦν>. _ _ _16 (ii 255, 30) <ἀρηιφάτους θεοί τιμῶσι καί ἄνθρωποι>. _ _ _50 (ii 271, 3) <μόροι γάρ μέζονες μέζονας μοίρας λαγχάνουσι>. _ _ _143 (ii 310, 21) <ἄνθρωπος ἐν εὐφρόνηι φάος ἅπτεται ἑαυτῶι> [ἀποθανών] <ἀποσβεσθείς ὄψεις, ζῶν δέ ἅπτεται τεθνεῶτος εὕδων>, [ἀποσβεσθείς ὄψεις], <ἐγρηγορώς ἅπτεται εὕδοντος>. _ _ _146 (ii 312, 15) <ἀνθρώπους μένει ἀποθανόντας ἅσσα οὐκ ἔλπονται οὐδέ δοκέουσιν>. _ _v 9 (ii 331, 20) <δοκέοντα γάρ ὁ δοκιμώτατος γινώσκει, φυλάσσει: καί μέντοι καί δίκη καταλήψεται ψευδῶν τέκτονας καί μάρτυρας>. _ _ _60 (ii 366, 11) vgl. iv 50 (ii 271, 17) <αἱρεῦνται γάρ ἕν ἀντί ἁπάντων οἱ ἄριστοι, κλέος ἀέναον θνητῶν: οἱ δέ πολλοί κεκόρηνται ὅκωσπερ κτήνεα>. _ _ _105 (ii 396, 10) [plut. d. anim. 5 p. 1014 a] <κόσμον τόνδε, τόν αὐτόν ἁπάντων, οὔτε τις θεῶν οὔτε ἀνθρώπων ἐποίησεν, ἀλλ' ἦν ἀεί καί ἔστιν καί ἔσται πῦρ ἀείζωον, ἁπτόμενον μέτρα καί ἀποσβεννύμενον μέτρα>. clem. strom. v 105 (ii 396, 13) ὅτι δέ καί γενητόν καί φθαρτόν εἶναι ἐδογμάτιζεν, μηνύει τά ἐπιφερόμενα: <πυρός τροπαί πρῶτον θάλασσα, θαλάσσης δέ τό μέν ἥμισυ γῆ, τό δέ ἥμισυ πρηστήρ>. δυνάμει γάρ λέγει ὅτι τό πῦρ ὑπό τοῦ διοικοῦντος λόγου καί θεοῦ τά σύμπαντα δι' ἀέρος τρέπεται εἰς ὑγρόν τό ὡς σπέρμα τῆς διακοσμήσεως, ὅ καλεῖ <θάλασσαν>, ἐκ δέ τούτου αὖθις γίνεται γῆ καί οὐρανός καί τά ἐμπεριεχόμενα. ὅπως δέ πάλιν ἀναλαμβάνεται καί ἐκπυροῦται, σαφῶς διά τούτων δηλοῖ: <γῆ> <θάλασσα διαχέεται, καί μετρέεται εἰς τόν αὐτόν λόγον, ὁκοῖος πρόσθεν ἦν ἤ γενέσθαι γῆ>. _ _ _116 (ii 404, 1) <ἕν τό σοφόν μοῦνον λέγεσθαι οὐκ ἐθέλει καί ἐθέλει ζηνός ὄνομα. _ _ _νόμος καί βουλῆι πείθεσθαι ἑνός. _ _ _ἀξύνετοι ἀκούσαντες κωφοῖσιν ἐοίκασι: φάτις αὐτοῖσιν μαρτυρεῖ παρεόντας ἀπεῖναι>. _ _141 (ii 421, 4) <χρή γάρ εὖ μάλα πολλῶν ἵστορας φιλοσόφους ἄνδρας εἶναι> καθ' ἡράκλειτον. _ _vi 16 (ii 435, 25) <ψυχῆισιν θάνατος ὕδωρ γενέσθαι, ὕδατι δέ θάνατος γῆν γενέσθαι, ἐκ γῆς δέ ὕδωρ γίνεται, ἐξ ὕδατος δέ ψυχή>. columella viii 4 si modo credimus ephesio heracleto qui ait <sues caeno> [vgl. b 13], <cohortales aves pulvere vel cinere lavari>. diog. i 23 [11 a 1 thales] δοκεῖ δέ κατά τινας <πρῶτος ἀστρολογῆσαι> ... μαρτυρεῖ δ' αὐτῶι καί ἡ. καί δημόκριτος. diog. i 88 <ἐν πριήνηι βίας ἐγένετο ὁ τευτάμεω, οὗ πλείων λόγος ἤ τῶν ἄλλων>. _ix 1 [s. a 1 i 140, 2, vgl. athen. xiii 610 b] <πολυμαθίη νόον ἔχειν οὐ διδάσκει: ἡσίοδον γάρ ἄν ἐδίδαξε καί πυθαγόρην αὖτίς τε ξενοφάνεά τε καί ἑκαταῖον>. _ _εἶναι γάρ <ἕν τό σοφόν, ἐπίστασθαι γνώμην, ὁτέη ἐκυβέρνησε πάντα διά πάντων. _ _τόν τε ὅμηρον> ἔφασκεν <ἄξιον ἐκ τῶν ἀγώνων ἐκβάλλεσθαι καί ῥαπίζεσθαι> καί <ἀρχίλοχον> ὁμοίως [vgl. a 22 b 56]. _ _2 <ὕβριν χρή σβεννύναι μᾶλλον ἤ πυρκαϊήν. _ _μάχεσθαι χρή τόν δῆμον ὑπέρ τοῦ νόμου ὅκωσπερ τείχεος>. _ _7 <ψυχῆς πείρατα ἰών οὐκ ἄν ἐξεύροιο, πᾶσαν ἐπιπορευόμενος ὁδόν: οὕτω βαθύν λόγον ἔχει>. _ _τήν τε <οἴησιν ἱεράν νόσον> ἔλεγε καί τήν ὅρασιν ψεύδεσθαι. _ _73 <μή εἰκῆ περί τῶν μεγίστων συμβαλλώμεθα>. etym. gen. βίος: <τῶι οὖν τόξωι ὄνομα βίος, ἔργον δέ θάνατος>. galen. de dign. puls. viii 773 k. [symmach. ep. ix 115, theod. prodr. ep. p. 20] <εἷς ἐμοί μύριοι, ἐάν ἄριστος ἦι>. heraclit. alleg. 24 (nach 62) <ποταμοῖς τοῖς αὐτοῖς ἐμβαίνομέν τε καί οὐκ ἐμβαίνομεν, εἶμέν τε καί οὐκ εἶμεν>. hippol. refut. ix 9 ἡ. μέν οὖν φησιν εἶναι τό πᾶν διαιρετόν ἀδιαίρετον, γενητόν ἀγένητον, θνητόν ἀθάνατον, λόγον αἰῶνα, πατέρα υἱόν, θεόν δίκαιον: <‘οὐκ ἐμοῦ, ἀλλά τοῦ λόγου ἀκούσαντας ὁμολογεῖν σοφόν ἐστιν ἕν πάντα εἶναι’> ὁ ἡ. φησι. hippol. ix 9 (nach b 50) καί ὅτι τοῦτο οὐκ ἴσασι πάντες οὐδέ ὁμολογοῦσιν, ἐπιμέμφεται ὧδέ πως: <οὐ ξυνιᾶσιν ὅκως διαφερόμενον ἑωυτῶι ὁμολογέει: παλίντροπος ἁρμονίη ὅκωσπερ τόξου καί λύρης. _ _αἰών παῖς ἐστι παίζων, πεσσεύων: παιδός ἡ βασιληίη. _ _πόλεμος πάντων μέν πατήρ ἐστι, πάντων δέ βασιλεύς, καί τούς μέν θεούς ἔδειξε τούς δέ ἀνθρώπους, τούς μέν δούλους ἐποίησε τούς δέ ἐλευθέρους. _ _ἁρμονίη ἀφανής φανερῆς κρείττων. _ _ὅσων ὄψις ἀκοή μάθησις, ταῦτα ἐγώ προτιμέω. _ _ἐξηπάτηνται>, φησίν, οἱ <ἄνθρωποι πρός τήν γνῶσιν τῶν φανερῶν παραπλησίως ὁμήρωι, ὅς ἐγένετο τῶν ἑλλήνων σοφώτερος πάντων. ἐκεῖνόν τε γάρ παῖδες φθεῖρας κατακτείνοντες ἐξηπάτησαν εἰπόντες: ὅσα εἴδομεν καί ἐλάβομεν, ταῦτα ἀπολείπομεν, ὅσα δέ οὔτε εἴδομεν οὔτ' ἐλάβομεν, ταῦτα φέρομεν. _ix 10 διδάσκαλος δέ πλείστων ἡσίοδος: τοῦτον ἐπίστανται πλεῖστα εἰδέναι, ὅστις ἡμέρην καί εὐφρόνην οὐκ ἐγίνωσκεν: ἔστι γάρ ἕν>. _ _καί ἀγαθόν καί κακόν [näml. ἕν ἐστιν]. <οἱ γοῦν ἰατροί>, φησίν ὁ ἡ., <τέμνοντες, καίοντες>, πάντηι βασανίζοντες κακῶς τούς ἀρρωστοῦντας, <ἐπαιτέονται μηδέν ἄξιοι μισθόν λαμβάνειν> παρά τῶν ἀρρωστούντων, <ταὐτά ἐργαζόμενοι>, τά ἀγαθά καί τάς νόσους. hippol. ix 10 <γναφείωι ὁδός εὐθεῖα καί σκολιή> (ἡ τοῦ ὀργάνου τοῦ καλουμένου κοχλίου ἐν τῶι γναφείωι περιστροφή εὐθεῖα καί σκολιή: ἄνω γάρ ὁμοῦ καί κύκλωι περιέρχεται) <μία ἐστί>, φησί, <καί ἡ αὐτή. _ _ὁδός ἄνω κάτω μία καί ὡυτή. _ _θάλασσα ὕδωρ καθαρώτατον καί μιαρώτατον, ἰχθύσι μέν πότιμον καί σωτήριον, ἀνθρώποις δέ ἄποτον καί ὀλέθριον. _ _ἀθάνατοι θνητοί, θνητοί ἀθάνατοι, ζῶντες τόν ἐκείνων θάνατον, τόν δέ ἐκείνων βίον τεθνεῶτες>. _ _λέγει δέ καί σαρκός ἀνάστασιν ταύτης <τῆς> φανερᾶς, ἐν ἧι γεγενήμεθα, καί τόν θεόν οἶδε ταύτης τῆς ἀναστάσεως αἴτιον οὕτως λέγων: <ἔνθα δ' ἐόντι ἐπανίστασθαι καί φύλακας γίνεσθαι ἐγερτί ζώντων καί νεκρῶν>. λέγει δέ καί τοῦ κόσμου κρίσιν καί πάντων τῶν ἐν αὐτῶι διά πυρός γίνεσθαι λέγων οὕτως: <τά δέ πάντα οἰακίζει κεραυνός>, τουτέστι κατευθύνει, κεραυνόν τό πῦρ λέγων τό αἰώνιον. λέγει δέ καί φρόνιμον τοῦτο εἶναι τό πῦρ καί τῆς διοικήσεως τῶν ὅλων αἴτιον: καλεῖ δέ αὐτό <χρησμοσύνην καί κόρον>: χρησμοσύνη δέ ἐστιν ἡ διακόσμησις κατ' αὐτόν, ἡ δέ ἐκπύρωσις κόρος. <πάντα γάρ>, φησί, <τό πῦρ ἐπελθόν κρινεῖ καί καταλήψεται. _ _ὁ θεός ἡμέρη εὐφρόνη, χειμών θέρος, πόλεμος εἰρήνη, κόρος λιμός> (τἀναντία ἅπαντα: οὗτος ὁ νοῦς), <ἀλλοιοῦται δέ ὅκωσπερ <πῦρ>, ὁπόταν συμμιγῆι θυώμασιν, ὀνομάζεται καθ' ἡδονήν ἑκάστου>. hisdosus scholasticus ad chalcid. plat. tim. [cod. paris. l. 8624 s. xii f. 2] ita vitalis calor a sole procedens omnibus quae vivunt vitam subministrat. cui sententiae heraclitus adquiescens optimam similitudinem dat de aranea ad animam, de tela araneae ad corpus. <sic<ut> aranea, ait, stans in medio telae sentit, quam cito musca aliquem filum suum corrumpit itaque illuc celeriter currit quasi de fili persectione dolens, sic hominis anima aliqua parte corporis laesa illuc festine meat quasi impatiens laesionis corporis, cui firme et proportionaliter iuncta est>. iambl. de myst. i 11 καί διά τοῦτο εἰκότως αὐτά ἄκεα ἡ. προσεῖπεν ὡς ἐξακεσόμενα τά δεινά καί τάς ψυχάς ἐξάντεις ἀπεργαζόμενα τῶν ἐν τῆι γενέσει συμφορῶν. _ _v 15 θυσιῶν τοίνυν τίθημι διττά εἴδη: τά μέν τῶν ἀποκεκαθαρμένων παντάπασιν ἀνθρώπων, οἷα ἐφ' ἑνός ἄν ποτε γένοιτο σπανίως, ὥς φησιν ἡ., ἤ τινων ὀλίγων εὐαριθμήτων ἀνδρῶν: τά δ' ἔνυλα κτλ. _de anima [stob. ecl. ii 1, 16] πόσωι δή οὖν βέλτιον ἡ. <παίδων ἀθύρματα> νενόμικεν εἶναι τά ἀνθρώπινα δοξάσματα. marc. anton. iv 46 μεμνῆσθαι δέ καί <τοῦ ἐπιλανθανομένου ἧι ἡ ὁδός ἄγει. _ _ὧι μάλιστα διηνεκῶς ὁμιλοῦσι λόγωι τῶι τά ὅλα διοικοῦντι, τούτωι διαφέρονται, καί οἷς καθ' ἡμέραν ἐγκυροῦσι, ταῦτα αὐτοῖς ξένα φαίνεται. _ _οὐ δεῖ ὥσπερ καθεύδοντας ποιεῖν καί λέγειν>: καί γάρ καί τότε δοκοῦμεν ποιεῖν καί λέγειν. _ _οὐ δεῖ <ὡς> <παῖδας τοκεώνων>, τοῦτ' ἔστι κατά ψιλόν: καθότι παρειλήφαμεν. marc. anton. vi 42 τούς <καθεύδοντας> οἶμαι ὁ ἡ. <ἐργάτας εἶναι> λέγει <καί συνεργούς τῶν ἐν τῶι κόσμωι γινομένων>. maxim. tyr. xii 4 p. 489 ζῆι πῦρ τόν γῆς θάνατον καί ἀήρ ζῆι τόν πυρός θάνατον, ὕδωρ ζῆι τόν ἀέρος θάνατον, γῆ τόν ὕδατος. plut. de e 18. 392c πυρός θάνατος ἀέρι γένεσις, καί ἀέρος θάνατος ὕδατι γένεσις. marc. iv 46 ὅτι γῆς θάνατος ὕδωρ γενέσθαι καί ὕδατος θάνατος ἀέρα γενέσθαι καί ἀέρος πῦρ καί ἔμπαλιν. numen. fr. 35 thedinga ὅθεν καί ἡράκλειτον <ψυχῆισι> φάναι <τέρψιν ἤ θάνατον ὑγρῆισι γενέσθαι>. τέρψιν δέ εἶναι αὐταῖς τήν εἰς γένεσιν πτῶσιν. ἀλλαχοῦ δέ φάναι <ζῆν ἡμᾶς τόν ἐκείνων θάνατον καί ζῆν ἐκείνας τόν ἡμέτερον θάνατον>. orig. c. cels. vi 12 (ii 82, 23 koetschau) <ἦθος γάρ ἀνθρώπειον μέν οὐκ ἔχει γνώμας, θεῖον δέ ἔχει. _ _ἀνήρ νήπιος ἤκουσε πρός δαίμονος ὅκωσπερ παῖς πρός ἀνδρός>. _ _vi 42 (ii 111, 11 koetschau) <εἰδέναι δέ χρή τόν πόλεμον ἐόντα ξυνόν, καί δίκην ἔριν, καί γινόμενα πάντα κατ' ἔριν καί χρεών>. philodem. rhet. i c. 57. 62 s. 351. 354 sudh. ἡ δέ τῶν ῥητόρων εἰσαγωγή πάντα τά θεωρήματα πρός τοῦτ' ἔχει τείνοντα καί κατά τόν ἡράκλειτον <κοπίδων ἐστίν ἀρχηγός>. schol. in eur. hec. 131 κοπίδας τάς λόγων τέχνας ἔλεγον ἄλλοι τε καί ὁ τίμαιος οὕτως γράφων [fhg iv p. 640b]: ‘ὥστε καί φαίνεσθαι μή τόν <πυθαγόραν> εὑρετήν ὄντα τῶν ἀληθινῶν <κοπίδων> μηδέ τόν ὑφ' ἡρακλείτου κατηγορούμενον, ἀλλ' αὐτόν τόν ἡράκλειτον εἶναι τόν ἀλαζονευόμενον’. plato hipp. maior 289 a πιθήκων ὁ κάλλιστος αἰσχρός ἀνθρώπων γένει συμβάλλειν. _ _b ἀνθρώπων ὁ σοφώτατος πρός θεόν πίθηκος φανεῖται καί σοφίαι καί κάλλει καί τοῖς ἄλλοις πᾶσιν. plotin. enn. iv 8, 1 <μεταβάλλον ἀναπαύεται. _κάματός ἐστι τοῖς αὐτοῖς μοχθεῖν καί ἄρχεσθαι>. plut. coriol. 22 <θυμῶι μάχεσθαι χαλεπόν: ὅ γάρ ἄν θέληι, ψυχῆς ὠνεῖται>. _ _38 ἀλλά τῶν μέν θείων τά πολλά, καθ' ἡράκλειτον, <ἀπιστίηι διαφυγγάνει μή γιγνώσκεσθαι>. _de aud. 7 p. 41 a <βλάξ ἄνθρωπος ἐπί παντί λόγωι ἐπτοῆσθαι φιλεῖ>. _cons. ad apoll. 10 p. 106 e <ταὐτό τ' ἔνι ζῶν καί τεθνηκός καί [τό] ἐγρηγορός καί καθεῦδον καί νέον καί γηραιόν: τάδε γάρ μεταπεσόντα ἐκεῖνά ἐστι κἀκεῖνα πάλιν μεταπεσόντα ταῦτα>. _de superst. 3 p. 166 c ὁ ἡ. φησι <τοῖς ἐγρηγορόσιν ἕνα καί κοινόν κόσμον εἶναι>, τῶν δέ κοιμωμένων ἕκαστον εἰς <ἴδιον> ἀποστρέφεσθαι. _de e 8 p. 388 e <πυρός τε ἀνταμοιβή τά πάντα καί πῦρ ἁπάντων ὅκωσπερ χρυσοῦ χρήματα καί χρημάτων χρυσός>. _ _18 p. 392 b <ποταμῶι γάρ οὐκ ἔστιν ἐμβῆναι δίς τῶι αὐτῶι> καθ' ἡράκλειτον οὐδέ θνητῆς οὐσίας δίς ἅψασθαι κατά ἕξιν <τῆς αὐτῆς>: ἀλλ' ὀξύτητι καί τάχει μεταβολῆς <σκίδνησι καί πάλιν συνάγει> (μᾶλλον δέ οὐδέ πάλιν οὐδ' ὕστερον, ἀλλ' ἅμα συνίσταται καί ἀπολείπει) <καί πρόσεισι καί ἄπεισι>. plut. de pyth. or. 6 p. 397 a οὐχ ὁρᾶις .., ὅσην χάριν ἔχει τά σαπφικά μέλη, κηλοῦντα καί καταθέλγοντα τούς ἀκροωμένους; <σίβυλλα δέ μαινομένωι στόματι> καθ' ἡράκλειτον <ἀγέλαστα καί ἀκαλλώπιστα καί ἀμύριστα φθεγγομένη> χιλίων ἐτῶν ἐξικνεῖται τῆι φωνῆι <διά τόν θεόν>. _ _21 p. 404 d <ὁ ἄναξ, οὗ τό μαντεῖόν ἐστι τό ἐν δελφοῖς, οὔτε λέγει οὔτε κρύπτει ἀλλά σημαίνει.> _de exil. 11 p. 604 a <ἥλιος γάρ οὐχ ὑπερβήσεται μέτρα: εἰ δέ μή, ἐρινύες μιν δίκης ἐπίκουροι ἐξευρήσουσιν>. _sympos. iii pr. 1 p. 644 f <ἀμαθίην γάρ ἄμεινον κρύπτειν>, ἔργον δέ ἐν ἀνέσει καί παρ' οἶνον. stob. flor: i 175 <κρύπτειν ἀμαθίην κρέσσον> ἤ ἐς τό μέσον φέρειν. _ _iv 4, 3. p. 669 a <νέκυες> γάρ <κοπρίων ἐκβλητότεροι>. _an seni resp. 7 p. 787c <κύνες γάρ καταβαΰζουσιν ὧν ἄν μή γινώσκωσι>. _fac. lun. 28 p. 943 e <αἱ ψυχαί ὀσμῶνται καθ' ἅιδην>. _aqu. et ign. comp. 7 p. 957 a; vgl. de fort. 3. p. 98 c <εἰ μή ἥλιος ἦν, ἕνεκα τῶν ἄλλων ἄστρων εὐφρόνη ἄν ἦν>. _qu. plat. 8, 4 p. 1007 d ... περιόδους: ὧν ὁ ἥλιος ἐπιστάτης ὤν καί σκοπός ὁρίζειν καί βραβεύειν καί ἀναδεικνύναι καί ἀναφαίνειν μεταβολάς καί <ὥρας αἵ πάντα φέρουσι> καθ' ἡράκλειτον κτλ. _adv. colot. 20. 1118 c <ἐδιζησάμην ἐμεωυτόν>. polyb. xii 27 δυεῖν γάρ ὄντων κατά φύσιν ὡσανεί τινων ὀργάνων ἡμῖν, οἷς πάντα πυνθανόμεθα καί πολυπραγμονοῦμεν, ἀκοῆς καί ὁράσεως, ἀληθινωτέρας δ' οὔσης οὐ μικρῶι τῆς ὁράσεως κατά τόν ἡράκλειτον: <ὀφθαλμοί> γάρ <τῶν ὤτων ἀκριβέστεροι μάρτυρες>. porphyr. zu δ 4 [i 69, 6 schr.] <τῶι μέν θεῶι καλά πάντα καί ἀγαθά καί δίκαια, ἄνθρωποι δέ ἅ μέν ἄδικα ὑπειλήφασιν ἅ δέ δίκαια>. porphyr. zu ξ 200 [i 190 schr.] <ξυνόν γάρ ἀρχή καί πέρας ἐπί κύκλου περιφερείας>. procl. in alc. i p. 525, 21 (1864) <τίς γάρ αὐτῶν νόος ἤ φρήν; δήμων ἀοιδοῖσι πείθονται καί διδασκάλωι χρείωνται ὁμίλωι οὐκ εἰδότες ὅτι ‘οἱ πολλοί κακοί, ὀλίγοι δέ ἀγαθοί’>. schol. hom. at zu σ 251 (ἕκτορι δ' ἦεν ἑταῖρος, [πουλυδάμας], ἰῆι δ' ἐν νυκτί γένοντο) ἡ. ἐντεῦθεν <ἀστρολόγον> φησί <τόν ὅμηρον> καί ἐν οἷς φησι ‘μοῖραν δ' οὔ τινά φημι πεφυγμένον ἔμμεναι ἀνδρῶν’ κτλ. plut. camill. 19 περί δ' ἡμερῶν ἀποφράδων εἴτε χρή τίθεσθαί τινας εἴτε ὀρθῶς ἡράκλειτος ἐπέπληξεν <ἡσιόδωι> τάς μέν ἀγαθάς ποιουμένωι, τάς δέ φαύλας [opp. 765ff.], ὡς <ἀγνοοῦντι φύσιν ἡμέρας ἁπάσης μίαν οὖσαν>, ἑτέρωθι διηπόρηται [vgl. b 40. 57]. seneca ep. 12, 7 unus dies par omni est. sext. emp. vii 126 <κακοί μάρτυρες ἀνθρώποισιν ὀφθαλμοί καί ὦτα βαρβάρους ψυχάς ἐχόντων> stob. flor. i 174 hense ἡρακλείτου. <ὁκόσων λόγους ἤκουσα, οὐδείς ἀφικνεῖται ἐς τοῦτο, ὥστε γινώσκειν ὅτι σοφόν ἐστι πάντων κεχωρισμένον>. _ _176 <ἀνθρώποις γίνεσθαι ὁκόσα θέλουσιν οὐκ ἄμεινον> [vgl. b 85]. _ _177 <νοῦσος ὑγιείην ἐποίησεν ἡδύ καί ἀγαθόν, λιμός κόρον, κάματος ἀνάπαυσιν>. stob. flor. i 178 <σωφρονεῖν ἀρετή μεγίστη, καί σοφίη ἀληθέα λέγειν καί ποιεῖν κατά φύσιν ἐπαΐοντας>. _ _179 <ξυνόν ἐστι πᾶσι τό φρονέειν>. _ _179 <ξύν νόωι λέγοντας ἰσχυρίζεσθαι χρή τῶι ξυνῶι πάντων, ὅκωσπερ νόμωι πόλις, καί πολύ ἰσχυροτέρως. τρέφονται γάρ πάντες οἱ ἀνθρώπειοι νόμοι ὑπό ἑνός τοῦ θείου: κρατεῖ γάρ τοσοῦτον ὁκόσον ἐθέλει καί ἐξαρκεῖ πᾶσι καί περιγίνεται>. _ _180a <ψυχῆς ἐστι λόγος ἑαυτόν αὔξων.> _ _v 6 <ἀνθρώποισι πᾶσι μέτεστι γινώσκειν ἑωυτούς καί σωφρονεῖν>. _ _7 <ἀνήρ ὁκόταν μεθυσθῆι, ἄγεται ὑπό παιδός ἀνήβου σφαλλόμενος, οὐκ ἐπαΐων ὅκη βαίνει, ὑγρήν τήν ψυχήν ἔχων>. _ _8 <αὐγή ξηρή ψυχή σοφωτάτη καί ἀρίστη> oder vielmehr: <αὔη ψυχή σοφωτάτη καί ἀρίστη.> _ _iv 40, 23 ἡ. ἔφη ὡς <ἦθος ἀνθρώπωι δαίμων>. strabo i 6 p. 3 βέλτιον δ' ἡ. καί ὁμηρικωτέρως ὁμοίως ἀντί τοῦ ἀρκτικοῦ τήν ἄρκτον ὀνομάζων: <ἠοῦς καί ἑσπέρας τέρματα ἡ ἄρκτος καί ἀντίον τῆς ἄρκτου οὖρος αἰθρίου διός>. ὁ γάρ ἀρκτικός ἐστι δύσεως καί ἀνατολῆς ὅρος, οὐχ ἡ ἄρκτος. strabo xiv 25 p. 642. diog. ix 2 [s. i 140, 5] <ἄξιον ἐφεσίοις ἡβηδόν ἀπάγξασθαι πᾶσι καί τοῖς ἀνήβοις τήν πόλιν καταλιπεῖν, οἵτινες ἑρμόδωρον ἄνδρα ἑωυτῶν ὀνήιστον ἐξέβαλον φάντες: ἡμέων μηδέ εἷς ὀνήιστος ἔστω, εἰ δέ μή, ἄλλη τε καί μετ' ἄλλων>. suid. s. v. ἀγχιβατεῖν und ἀμφισβατεῖν: <ἀγχιβασίην> ἡράκλειτος. themist. or. 5 p. 69 <φύσις> δέ καθ' ἡράκλειτον <κρύπτεσθαι φιλεῖ>. theophr. metaphys. 15 p. 7a 10 usen. ἄλογον δέ κἀκεῖνο δόξειεν ἄν, εἰ ὁ μέν ὅλος οὐρανός καί ἕκαστα τῶν μερῶν ἅπαντ' ἐν τάξει καί λόγωι, καί μορφαῖς καί δυνάμεσιν καί περιόδοις, ἐν δέ ταῖς ἀρχαῖς μηθέν τοιοῦτον, ἀλλ' <ὥσπερ σάρμα εἰκῆ κεχυμένων ὁ κάλλιστος>, φησίν ἡράκλειτος, [ὁ] <κόσμος>. _de vertig. 9 <καί ὁ κυκεών διίσταται <μή> κινούμενος>. tzetzes ad aristoph. plut. 88 τυφλόν δέ τόν πλοῦτον ποιεῖ ὡς οὐκ ἀρετῆς, κακίας δέ παραιτίου. ὅθεν καί ἡ. ὁ ἐφέσιος ἀρώμενος ἐφεσίοις, οὐκ ἐπευχόμενος: <μή ἐπιλίποι ὑμᾶς πλοῦτος>, ἔφη, <ἐφέσιοι, ἵν' ἐξελέγχοισθε πονηρευόμενοι>. _schol. ad exeg. ii. p. 126 herm. <τά ψυχρά θέρεται, θερμόν ψύχεται, ὑγρόν αὐαίνεται, καρφαλέον νοτίζεται>. anatol. de decade p. 36 heiberg (annales d'histoire. congres de paris 1901. 5. section) <κατά λόγον δέ ὡρέων συμβάλλεται ἑβδομάς κατά σελήνην, διαιρεῖται δέ κατά τάς ἄρκτους, ἀθανάτου μνήμης σημείω>. anonym. in plat. theaet. [berl. klassikert. 2] 71, 12 zu p. 152 e ἐπίχαρμος ὁ <ὁμιλή>σας τοῖς πυθα<γορείοις> ἄλλα τ<έ> τινα ἐ<πινενόη>κεν δ<ειν>ά τ<όν τε περί το>ῦ αὐξο<μένου λόγον>. ἐφοδ<εύει δέ κατά τό> ἡρα<κλείτου> ‘ἄλλως ἄ<λλο ἀεί αὔξε>ται πρός ὅ <ἄν ἦι ἐλλι>πές’. εἰ οὖν <μηδείς> <παύε>ται <ῥέων καί ἀλ>λ<άτ>των <τό εἶδος, αἱ> οὐσίαι ἄλλ<οτε ἄλλαι> γίνονται <κατά συν>εχῆ ῥύσιν. aristocritus theos. 69 ὁ αὐτός πρός αἰγυπτίους ἔφη: <εἰ θεοί εἰσιν, ἵνα τί θρηνεῖτε αὐτούς; εἰ δέ θρηνεῖτε αὐτούς, μηκέτι τούτους ἡγεῖσθε θεούς>. _74 ὅτι ὁ ἡράκλειτος ὁρῶν τούς ἕλληνας γέρα τοῖς δαίμοσιν ἀπονέμοντας εἶπεν: <δαιμόνων ἀγάλμασιν εὔχονται οὐκ ἀκούουσιν, ὥσπερ ἀκούοιεν, οὐκ ἀποδιδοῦσιν, ὥσπερ οὐκ ἀπαιτοῖεν>. diog. viii 6 <πυθαγόρης μνησάρχου ἱστορίην ἤσκησεν ἀνθρώπων μάλιστα πάντων καί ἐκλεξάμενος ταύτας τάς συγγραφάς ἐποιήσατο ἑαυτοῦ σοφίην, πολυμαθίην, κακοτεχνίην>. gnomol. monac. lat. i 19 (caecil. balb. wölfflin p. u,) <non convenit ridiculum esse ita, ut ridiculus ipse videaris>. heraclitus dixit. _paris. ed. sternbach n. 209 ὁ δέ γε ἡ. ἔλεγε <τήν οἴησιν προκοπῆς ἐγκοπήν>. _vatic. 743 n. 312 sternb. <τιμαί θεούς καί ἀνθρώπους καταδουλοῦνται>. _ _313 <ἄνθρωποι κακοί ἀληθινῶν ἀντίδικοι>. _ _314 <τήν παιδείαν ἕτερον ἥλιον εἶναι τοῖς πεπαιδευμένοις>. _ _315 <συντομωτάτην ὁδόν ἔλεγεν εἰς εὐδοξίαν τό γενέσθαι ἀγαθόν>. schol. epictet. bodl. p. lxxi schenkl ἡρακλείτου: ψυχαί ἀρηίφατοι καθερώτεραι (so) ἤ ἐνί νούσοις. stob. ecl. i 5, 15 p. 78, 11 (nach aët. i 27 1 s. 22 a 8) γράφει γοῦν <‘ἔστι γάρ εἱμαρμένα πάντως ...’> cod. paris. 1630 s. xiv f. 191r ἡρακλείτου φιλοσόφου κατά τοῦ βίου. ποίην τις βιότοιο τάμοι τρίβον κτλ. catal. codd. astrol. graec. iv 32 vii 106 ἡρακλείτου φιλοσόφου. ἐπειδή φασί τινες εἰς ἀρχάς κεῖσθαι τά ἄστρα ... μέχρις οὗ ἐθέλει ὁ ποιήσας αὐτόν. 