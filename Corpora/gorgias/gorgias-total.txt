[3] {Work} {γοργιου περι του μη οντοσ η περι φυσεωσ} ISOCR. 10, 3 πως γαρ αν τις υπερβαλοιτο γοργιαν τον τολμησαντα λεγειν, ως ουδεν των οντων εστιν, η ζηνωνα τον ταυτα δυνατα και παλιν αδυνατα πειρωμενον αποφαινειν. 15, 268 τους λογους τους των παλαιων σοφιστων, ων ο μεν απειρον το πληθος εφησεν ειναι των οντων ... παρμενιδης δε και μελισσος εν, γ. δε παντελως ουδεν. OLYMP. IN PLAT. Gorg. p. 112 Jahn αμελει και γραφει ο γ. <περι φυσεως> συγγραμμα ουκ ακομψον τηι πδ ολυμπιαδι [444_1]. SEXT. adv. math. VII 65ff. γ. δε ο λεοντινος εκ του αυτου μεν ταγματος υπηρχε τοις ανηιρηκοσι το κριτηριον, ου κατα την ομοιαν δε επιβολην τοις περι τον πρωταγοραν. εν γαρ τωι επιγραφομενωι <περι του μη οντος η περι φυσεως> τρια κατα το εξης κεφαλαια κατασκευαζει, εν μεν και πρωτον οτι ουδεν εστιν, δευτερον οτι ει και εστιν, ακαταληπτον ανθρωπωι, τριτον οτι ει και καταληπτον, αλλα τοι γε ανεξοιστον και ανερμηνευτον τωι πελας. (66) οτι μεν ουν ουδεν εστιν, επιλογιζεται τον τροπον τουτον: ει γαρ εστι <τι>, ητοι το ον εστιν η το μη ον, η και το ον εστι και το μη ον. ουτε δε το ον εστιν, ως παραστησει, ουτε το μη ον, ως παραμυθησεται, ουτε το ον και <το> μη ον, ως και τουτο διδαξει: ουκ αρα εστι τι. (67) και δη το μεν μη ον ουκ εστιν. ει γαρ το μη ον εστιν, εσται τε αμα και ουκ εσται: ηι μεν γαρ ουκ ον νοειται, ουκ εσται, ηι δε εστι μη ον, παλιν εσται. παντελως δε ατοπον το ειναι τι αμα και μη ειναι: ουκ αρα εστι το μη ον. και αλλως, ει το μη ον εστι, το ον ουκ εσται: εναντια γαρ εστι ταυτα αλληλοις, και ει τωι μη οντι συμβεβηκε το ειναι, τωι οντι συμβησεται το μη ειναι. ουχι δε γε το ον ουκ εστιν: <τοινυν> ουδε το μη ον εσται. (68) και μην ουδε το ον εστιν. ει γαρ το ον εστιν, ητοι αιδιον εστιν η γενητον η αιδιον αμα και γενητον: ουτε δε αιδιον εστιν ουτε γενητον ουτε αμφοτερα, ως δειξομεν: ουκ αρα εστι το ον. ει γαρ αιδιον εστι το ον (αρκτεον γαρ εντευθεν), ουκ εχει τινα αρχην. (69) το γαρ γινομενον παν εχει τιν' αρχην, το δε αιδιον αγενητον καθεστως ουκ ειχεν αρχην. μη εχον δε αρχην απειρον εστιν. ει δε απειρον εστιν, ουδαμου εστιν. ει γαρ που εστιν, ετερον αυτου εστιν εκεινο το εν ωι εστιν, και ουτως ουκετ' απειρον εσται το ον εμπεριεχομενον τινι: μειζον γαρ εστι του εμπεριεχομενου το εμπεριεχον, του δε απειρου ουδεν εστι μειζον, ωστε ουκ εστι που το απειρον. (70) και μην ουδ' εν αυτωι περιεχεται. ταυτον γαρ εσται το εν ωι και το εν αυτωι, και δυο γενησεται το ον, τοπος τε και σωμα (το μεν γαρ εν ωι τοπος εστιν, το δ' εν αυτωι σωμα). τουτο δε γε ατοπον. τοινυν ουδε εν αυτωι εστι το ον. ωστ' ει αιδιον εστι το ον, απειρον εστιν, ει δε απειρον εστιν, ουδαμου εστιν, ει δε μηδαμου εστιν, ουκ εστιν. τοινυν ει αιδιον εστι το ον, ουδε την αρχην ον εστιν. (71) και μην ουδε γενητον ειναι δυναται το ον. ει γαρ γεγονεν, ητοι εξ οντος η εκ μη οντος γεγονεν. αλλ' ουτε εκ του οντος γεγονεν: ει γαρ ον εστιν, ου γεγονεν αλλ' εστιν ηδη: ουτε εκ του μη οντος: το γαρ μη ον ουδε γεννησαι τι δυναται δια το εξ αναγκης οφειλειν υπαρξεως μετεχειν το γεννητικον τινος. ουκ αρα ουδε γενητον εστι το ον. (72) κατα τα αυτα δε ουδε το συναμφοτερον, αιδιον αμα και γενητον: ταυτα γαρ αναιρετικα εστιν αλληλων, και ει αιδιον εστι το ον, ου γεγονεν, και ει γεγονεν, ουκ εστιν αιδιον. τοινυν ει μητε αιδιον εστι το ον μητε γενητον μητε το συναμφοτερον, ουκ αν ειη το ον. (73) και αλλως, ει εστιν, ητοι εν εστιν η πολλα: ουτε δε εν εστιν ουτε πολλα, ως παρασταθησεται: ουκ αρα εστι το ον. ει γαρ εν εστιν, ητοι ποσον εστιν η συνεχες εστιν η μεγεθος εστιν η σωμα εστιν. ο τι δε αν ηι τουτων, ουχ εν εστιν, αλλα ποσον μεν καθεστως διαιρεθησεται, συνεχες δε ον τμηθησεται. ομοιως δε μεγεθος νοουμενον ουκ εσται αδιαιρετον. σωμα δε τυγχανον τριπλουν εσται: και γαρ μηκος και πλατος και βαθος εξει. ατοπον δε γε το μηδεν τουτων ειναι λεγειν το ον: ουκ αρα εστιν εν το ον. (74) και μην ουδε πολλα εστιν. ει γαρ μη εστιν εν, ουδε πολλα εστιν: συνθεσις γαρ των καθ' εν εστι τα πολλα, διοπερ του ενος αναιρουμενου συναναιρειται και τα πολλα. αλλα γαρ οτι μεν ουτε το ον εστιν ουτε το μη ον εστιν, εκ τουτων συμφανες. (75) οτι δε ουδε αμφοτερα εστιν, το τε ον και το μη ον, ευεπιλογιστον. ειπερ γαρ το μη ον εστι και το ον εστι, ταυτον εσται τωι οντι το μη ον οσον επι τωι ειναι: και δια τουτο ουδετερον αυτων εστιν. οτι γαρ το μη ον ουκ εστιν, ομολογον: δεδεικται δε ταυτο τουτωι καθεστως το ον: και αυτο τοινυν ουκ εσται. (76) ου μην αλλ' ειπερ ταυτον εστι τωι μη οντι το ον, ου δυναται αμφοτερα ειναι: ει γαρ αμφοτερα, ου ταυτον, και ει ταυτον, ουκ αμφοτερα. οις επεται το μηδεν ειναι. ει γαρ μητε το ον εστι μητε το μη ον μητε αμφοτερα, παρα δε ταυτα ουδεν νοειται, ουδεν εστιν. (77) οτι δε καν ηι τι, τουτο αγνωστον τε και ανεπινοητον εστιν ανθρωπωι, παρακειμενως υποδεικτεον. ει γαρ τα φρονουμενα, φησιν ο γοργιας, ουκ εστιν οντα, το ον ου φρονειται. και κατα λογον: ωσπερ γαρ ει τοις φρονουμενοις συμβεβηκεν ειναι λευκοις, καν συμβεβηκει τοις λευκοις φρονεισθαι, ουτως ει τοις φρονουμενοις συμβεβηκεν μη ειναι ουσι, κατ' αναγκην συμβησεται τοις ουσι μη φρονεισθαι. (78) διοπερ υγιες και σωιζον ακολουθιαν εστι το ‘ει τα φρονουμενα ουκ εστιν οντα, το ον ου φρονειται’. τα δε γε φρονουμενα (προληπτεον γαρ) ουκ εστιν οντα, ως παραστησομεν: ουκ αρα το ον φρονειται. και <μην> οτι τα φρονουμενα ουκ εστιν οντα, συμφανες: (79) ει γαρ τα φρονουμενα εστιν οντα, παντα τα φρονουμενα εστιν, και οπη αν τις αυτα φρονησηι. οπερ εστιν απεμφαινον: [ει δε εστι, φαυλον.] ουδε γαρ αν φρονηι τις ανθρωπον ιπταμενον η αρματα εν πελαγει τρεχοντα, ευθεως ανθρωπος ιπταται η αρματα εν πελαγει τρεχει. ωστε ου τα φρονουμενα εστιν οντα. (80) προς τουτοις ει τα φρονουμενα εστιν οντα, τα μη οντα ου φρονηθησεται. τοις γαρ εναντιοις τα εναντια συμβεβηκεν, εναντιον δε εστι τωι οντι το μη ον. και δια τουτο παντως, ει τωι οντι συμβεβηκε το φρονεισθαι, τωι μη οντι συμβησεται το μη φρονεισθαι. ατοπον δ' εστι τουτο: και γαρ σκυλλα και χιμαιρα και πολλα των μη οντων φρονειται. ουκ αρα το ον φρονειται. (81) ωσπερ τε τα ορωμενα δια τουτο ορατα λεγεται οτι οραται, και τα ακουστα δια τουτο ακουστα οτι ακουεται, και ου τα μεν ορατα εκβαλλομεν οτι ουκ ακουεται, τα δε ακουστα παραπεμπομεν οτι ουχ οραται (εκαστον γαρ υπο της ιδιας αισθησεως αλλ' ουχ υπ' αλλης οφειλει κρινεσθαι), ουτω και τα φρονουμενα και ει μη βλεποιτο τηι οψει μηδε ακουοιτο τηι ακοηι εσται, οτι προς του οικειου λαμβανεται κριτηριου. (82) ει ουν φρονει τις εν πελαγει αρματα τρεχειν, και ει μη βλεπει ταυτα, οφειλει πιστευειν οτι αρματα εστιν εν πελαγει τρεχοντα. ατοπον δε τουτο: ουκ αρα το ον φρονειται και καταλαμβανεται. (83) και ει καταλαμβανοιτο δε, ανεξοιστον ετερωι. ει γαρ τα οντα ορατα εστι και ακουστα και κοινως αισθητα, απερ εκτος υποκειται, τουτων τε τα μεν ορατα ορασει καταληπτα εστι τα δε ακουστα ακοηι και ουκ εναλλαξ, πως ουν δυναται ταυτα ετερωι μηνυεσθαι; (84) ωι γαρ μηνυομεν, εστι λογος, λογος δε ουκ εστι τα υποκειμενα και οντα: ουκ αρα τα οντα μηνυομεν τοις πελας αλλα λογον, ος ετερος εστι των υποκειμενων. καθαπερ ουν το ορατον ουκ αν γενοιτο ακουστον και αναπαλιν, ουτως επει υποκειται το ον εκτος, ουκ αν γενοιτο λογος ο ημετερος: (85) μη ων δε λογος ουκ αν δηλωθειη ετερωι. ο γε μην λογος, φησιν, απο των εξωθεν προσπιπτοντων ημιν πραγματων συνισταται, τουτεστι των αισθητων: εκ γαρ της του χυλου εγκυρησεως εγγινεται ημιν ο κατα ταυτης της ποιοτητος εκφερομενος λογος, και εκ της του χρωματος υποπτωσεως ο κατα του χρωματος. ει δε τουτο, ουχ ο λογος του εκτος παραστατικος εστιν, αλλα το εκτος του λογου μηνυτικον γινεται. (86) και μην ουδε ενεστι λεγειν οτι ον τροπον τα ορατα και ακουστα υποκειται, ουτως και ο λογος, ωστε δυνασθαι εξ υποκειμενου αυτου και οντος τα υποκειμενα και οντα μηνυεσθαι. ει γαρ και υποκειται, φησιν, ο λογος, αλλα διαφερει των λοιπων υποκειμενων, και πλειστωι διενηνοχε τα ορατα σωματα των λογων: δι' ετερου γαρ οργανου ληπτον εστι το ορατον και δι' αλλου ο λογος. ουκ αρα ενδεικνυται τα πολλα των υποκειμενων ο λογος, ωσπερ ουδε εκεινα την αλληλων διαδηλοι φυσιν. (87) τοιουτων ουν παρα τωι γοργιαι ηπορημενων οιχεται οσον επ' αυτοις το της αληθειας κριτηριον: του γαρ μητε οντος μητε γνωριζεσθαι δυναμενου μητε αλλωι παρασταθηναι πεφυκοτος ουδεν αν ειη κριτηριον. PLATO Meno 76 A ff. το δε χρωμα τι λεγεις, ω σωκρατες; _υβριστης γ' ει, ω μενων: ανδρι πρεσβυτηι πραγματα προσταττεις αποκρινεσθαι, αυτος δε ουκ εθελεις αναμνησθεις ειπειν, ο τι ποτε λεγει γ. αρετην ειναι ... C βουλει ουν σοι κατα γοργιαν αποκρινωμαι, ηι αν συ μαλιστα ακολουθησαις; _ βουλομαι: πως γαρ ου; _ουκουν λεγετε απορροας τινας των οντων κατα εμπεδοκλεα; _ σφοδρα γε. _και <πορους> εις ους και δι' ων αι απορροαι πορευονται; _πανυ γε. _και των απορροων τας μεν <αρμοττειν> ενιοις των πορων, τας δε ελαττους η μειζους ειναι; _εστι ταυτα. _ ουκουν και οψιν καλεις τι; _εγωγε. _εκ τουτων δη ‘συνες ο τοι λεγω’, εφη πινδαρος [fr. 105/6 Schr.3]: εστιν γαρ <χροα απορροη χρηματων> οψει <συμμετρος> και αισθητος. _αριστα μοι δοκεις, ω σωκρατες, ταυτην την αποκρισιν ειρηκεναι. _ισως γαρ σοι κατα συνηθειαν ειρηται: και αμα οιμαι εννοεις, οτι εχοις αν εξ αυτης ειπειν και φωνην, ο εστι και οσμην και αλλα πολλα των τοιουτων. _πανυ μεν ουν. _τραγικη γαρ εστιν, ω μενων, η αποκρισις. THEOPHR. de igne 73 p. 20 Gercke (Progr. Gryph. 1896) οτι δ' απο μεν του ηλιου φως απτουσι τηι ανακλασει απο των λειων [τι το απορον] (συμμιγνυσι δε το υπεκκαυμα), απο δε του πυρος ουχ απτουσιν, αιτιον [δ'] η τε λεπτομερεια και οτι συνεχες γιγνεται μαλλον ανακλωμενον, το δε αδυνατει δια την ανομοιοτητα. ωστε το μεν τωι αθροισμωι και τηι λεπτοτητι διαδυομενον εις το εκκαυμα δυναται καιειν, το δ' ουδετερον εχον ου δυναται. εξαπτεται δε απο τε της υελου και απο του χαλκου και του αργυρου τροπον τινα εργασθεντων, ουχ, ωσπερ γ. φησι και αλλοι δε τινες οιονται, <δια το απιεναι το πυρ δια των πορων>. {επιταφιοσ} ATHANASIUS Alexandr. Rhet. Gr. XIV, 180, 9 Rabe την δε τριτην ρητορικην περι γελοιωδη τινα των μειρακιων τον κροτον ανεγειρουσαν και κολακειαν υπαρχουσαν αναιδη, ην και μετεχειρισαντο εν μεν χαρακτηρι και ενθυμημασιν ημαρτημενοις οι περι θρασυμαχον και γοργιαν, πολλωι μεν τωι παρισωι χρησαμενοι και την ευκαιριαν ηγνοηκοτες τουτου του σχηματος, εν δε διανοιαι και τροπωι λεξεως αλλοι τε πολλοι και δη και γ. αυτος κουφοτατος ων, ος κατα την απαγγελιαν αυτην εν <τωι επιταφιωι> αυτου ουκ ισχυων <γυπας> ειπειν <ζωντας> ειρηκε <ταφους>: διανοιαι δε υπεκπιπτει του δεοντος ως και ισοκρατης μαρτυρει ουτως φασκων: ‘τις γαρ αν κτλ.’ [B 1]. [LONGIN.] π. υψους 3, 2 ταυτηι και τα του λεοντινου γοργιου γελαται γραφοντος <ξερξης ο των περσων ζευς> και <γυπες εμψυχοι ταφοι>. PHILOSTR. V. S. I 9, 5 [A 1 II 272, 14] <τα μεν κατα των βαρβαρων τροπαια υμνους απαιτει τα δε κατα των ελληνων θρηνους>. PLANUD. ad Hermog. V 548 Walz διονυσιος ο πρεσβυτερος εν τωι δευτερωι περι χαρακτηρων περι γοργιου λεγων ταδε φησιν: ‘δικανικοις μεν ουν ου περιετυχον αυτου λογοις, δημηγορικοις δε ολιγοις και τισι και τεχναις, τοις δε πλειοσιν επιδεικτικοις. της δε ιδεας αυτου των λογων τοιουτος ο χαρακτηρ (εγκωμιαζει δε τους εν πολεμοις αριστευσαντας αθηναιων): <τι γαρ απην τοις ανδρασι τουτοις ων δει ανδρασι προσειναι; τι δε και προσην ων ου δει προσειναι; ειπειν δυναιμην α βουλομαι, βουλοιμην δ' α δει, λαθων μεν την θειαν νεμεσιν, φυγων δε τον ανθρωπινον φθονον. ουτοι γαρ εκεκτηντο ενθεον μεν την αρετην, ανθρωπινον δε το θνητον, πολλα μεν δη το πραον επιεικες του αυθαδους δικαιου προκρινοντες, πολλα δε νομου ακριβειας λογων ορθοτητα, τουτον νομιζοντες θειοτατον και κοινοτατον νομον, το δεον εν τωι δεοντι και λεγειν και σιγαν και ποιειν <και εαν>, και δισσα ασκησαντες μαλιστα ων δει, γνωμην <και ρωμην>, την μεν βουλευοντες την δ' αποτελουντες, θεραποντες μεν των αδικως δυστυχουντων, κολασται δε των αδικως ευτυχουντων, αυθαδεις προς το συμφερον, ευοργητοι προς το πρεπον, τωι φρονιμωι της γνωμης παυοντες το αφρον <της ρωμης>, υβρισται εις τους υβριστας, κοσμιοι εις τους κοσμιους, αφοβοι εις τους αφοβους, δεινοι εν τοις δεινοις. μαρτυρια δε τουτων τροπαια εστησαντο των πολεμιων, διος μεν αγαλματα, εαυτων δε αναθηματα, ουκ απειροι ουτε εμφυτου αρεος ουτε νομιμων ερωτων ουτε ενοπλιου εριδος ουτε φιλοκαλου ειρηνης, σεμνοι μεν προς τους θεους τωι δικαιωι, οσιοι δε προς τους τοκεας τηι θεραπειαι, δικαιοι δε προς τους αστους τωι ισωι, ευσεβεις δε προς τους φιλους τηι πιστει. τοιγαρουν αυτων αποθανοντων ο ποθος ου συναπεθανεν, αλλ' αθανατος ουκ εν αθανατοις σωμασι ηι ου ζωντων’>. {ολυμπικοσ} ARISTOT. Rhet. γ 14. 1414b 29 λεγεται δε τα των επιδεικτικων προοιμια εξ επαινου η ψογου οιον γ. μεν εν τωι <ολυμπικωι λογωι <‘υπο πολλων αξιοι θαυμαζεσθαι, ω ανδρες ελληνες’>. επαινει γαρ τους τας πανηγυρεις συναγοντας. CLEM. Str. I 51 [II 33, 18 St.] και <το αγωνισμα> ημων κατα τον λεοντινον γοργιαν <διττων [δε] αρετων δειται, τολμης και σοφιας: τολμης μεν το κινδυνον υπομειναι, σοφιας δε το πλιγμα (?) γνωναι>. ο γαρ τοι λογος καθαπερ <το κηρυγμα το> ολυμπιασι <καλει μεν τον βουλομενον, στεφανοι δε τον δυναμενον>. PLUT. Coni. praec. 43 p. 144B C γοργιου του ρητορος αναγνοντος εν ολυμπιαι λογον περι ομονοιας τοις ελλησιν ο μελανθιος: ουτος ημιν, εφη, συμβουλευει περι ομονοιας, ος αυτον και την γυναικα και την θεραπαιναν ιδιαι τρεις οντας ομονοειν ου πεπεικεν: ην γαρ ως εοικε τις ερως του γοργιου και ζηλοτυπια της γυναικος προς το θεραπαινιδιον. {πυθικοσ} {εγκωμιον εισ ηλειουσ} ARISTOT. Rhet. γ 14. 1416a 1 τοιουτον γαρ το γοργιου <εγκωμιον εις ηλειους>: ουδεν γαρ προεξαγκωνισας ουδε προανακινησας ευθυς αρχεται ‘ηλις πολις ευδαιμων’>. {γοργιου ελενησ εγκωμιον} (1) κοσμος πολει μεν ευανδρια, σωματι δε καλλος, ψυχηι δε σοφια, πραγματι δε αρετη, λογωι δε αληθεια: τα δε εναντια τουτων ακοσμια. ανδρα δε και γυναικα και λογον και εργον και πολιν και πραγμα χρη το μεν αξιον επαινου επαινωι τιμαν, τωι δε αναξιωι μωμον επιτιθεναι: ιση γαρ αμαρτια και αμαθια μεμφεσθαι τε τα επαινετα και επαινειν τα μωμητα. (2) του δ' αυτου ανδρος λεξαι τε το δεον ορθως και ελεγξαι *** τους μεμφομενους ελενην, γυναικα περι ης ομοφωνος και ομοψυχος γεγονεν η τε των ποιητων ακουσαντων πιστις η τε του ονοματος φημη, ο των συμφορων μνημη γεγονεν. εγω δε βουλομαι λογισμον τινα τωι λογωι δους την μεν κακως ακουουσαν παυσαι της αιτιας, τους δε μεμφομενους ψευδομενους επιδειξας και δειξας ταληθες [η] παυσαι της αμαθιας. (3) οτι μεν ουν φυσει και γενει τα πρωτα των πρωτων ανδρων και γυναικων η γυνη περι ης οδε ο λογος, ουκ αδηλον ουδε ολιγοις. δηλον γαρ ως μητρος μεν ληδας, πατρος δε του μεν γενομενου θεου, λεγομενου δε θνητου, τυνδαρεω και διος, ων ο μεν δια το ειναι εδοξεν, ο δε δια το φαναι ηλεγχθη, και ην ο μεν ανδρων κρατιστος ο δε παντων τυραννος. (4) εκ τοιουτων δε γενομενη εσχε το ισοθεον καλλος, ο λαβουσα και ου λαθουσα εσχε: πλειστας δε πλειστοις επιθυμιας ερωτος ενειργασατο, ενι δε σωματι πολλα σωματα συνηγαγεν ανδρων επι μεγαλοις μεγα φρονουντων, ων οι μεν πλουτου μεγεθη, οι δε ευγενειας παλαιας ευδοξιαν, οι δε αλκης ιδιας ευεξιαν, οι δε σοφιας επικτητου δυναμιν εσχον: και ηκον απαντες υπ' ερωτος τε φιλονικου φιλοτιμιας τε ανικητου. (5) οστις μεν ουν και δι' οτι και οπως απεπλησε τον ερωτα την ελενην λαβων, ου λεξω: το γαρ τοις ειδοσιν α ισασι λεγειν πιστιν μεν εχει, τερψιν δε ου φερει. τον χρονον δε τωι λογωι τον τοτε νυν υπερβας επι την αρχην του μελλοντος λογου προβησομαι, και προθησομαι τας αιτιας, δι' ας εικος ην γενεσθαι τον της ελενης εις την τροιαν στολον. (6) η γαρ τυχης βουλημασι και θεων βουλευμασι και αναγκης ψηφισμασιν επραξεν α επραξεν, η βιαι αρπασθεισα, η λογοις πεισθεισα, <η ερωτι αλουσα>. ει μεν ουν δια το πρωτον, αξιος αιτιασθαι ο αιτιωμενος: θεου γαρ προθυμιαν ανθρωπινηι προμηθιαι αδυ νατον κωλυειν. πεφυκε γαρ ου το κρεισσον υπο του ησσονος κωλυεσθαι, αλλα το ησσον υπο του κρεισσονος αρχεσθαι και αγεσθαι, και το μεν κρεισσον ηγεισθαι, το δε ησσον επεσθαι. θεος δ' ανθρωπου κρεισσον και βιαι και σοφιαι και τοις αλλοις. ει ουν τηι τυχηι και τωι θεωι την αιτιαν αναθετεον, [η] την ελενην της δυσκλειας απολυτεον. (7) ει δε βιαι ηρπασθη και ανομως εβιασθη και αδικως υβρισθη, δηλον οτι ο <μεν> αρπασας ως υβρισας ηδικησεν, η δε αρπασθεισα ως υβρισθεισα εδυστυχησεν. αξιος ουν ο μεν επιχειρησας βαρβαρος βαρβαρον επιχειρημα και λογωι και νομωι και εργωι λογωι μεν αιτιας, νομωι δε ατιμιας, εργωι δε ζημιας τυχειν: η δε βιασθεισα και της πατριδος στερηθεισα και των φιλων ορφανισθεισα πως ουκ αν εικοτως ελεηθειη μαλλον η κακολογηθειη; ο μεν γαρ εδρασε δεινα, η δε επαθε: δικαιον ουν την μεν οικτιραι, τον δε μισησαι. (8) ει δε λογος ο πεισας και την ψυχην απατησας, ουδε προς τουτο χαλεπον απολογησασθαι και την αιτιαν απολυσασθαι ωδε. λογος δυναστης μεγας εστιν, ος σμικροτατωι σωματι και αφανεστατωι θειοτατα εργα αποτελει: δυναται γαρ και φοβον παυσαι και λυπην αφελειν και χαραν ενεργασασθαι και ελεον επαυξησαι. ταυτα δε ως ουτως εχει δειξω: (9) δει δε και δοξηι δειξαι τοις ακουουσι: την ποιησιν απασαν και νομιζω και ονομαζω λογον εχοντα μετρον: ης τους ακουοντας εισηλθε και φρικη περιφοβος και ελεος πολυδακρυς και ποθος φιλοπενθης, επ' αλλοτριων τε πραγματων και σωματων ευτυχιαις και δυσπραγιαις ιδιον τι παθημα δια των λογων επαθεν η ψυχη. φερε δη προς αλλον απ' αλλου μεταστω λογον. (10) αι γαρ ενθεοι δια λογων επωιδαι επαγωγοι ηδονης, απαγωγοι λυπης γινονται: συγγινομενη γαρ τηι δοξηι της ψυχης η δυναμις της επωιδης εθελξε και επεισε και μετεστησεν αυτην γοητειαι. γοητειας δε και μαγειας δισσαι τεχναι ευρηνται, αι εισι ψυχης αμαρτηματα και δοξης απατηματα. (11) οσοι δε οσους περι οσων και επεισαν και πειθουσι δε ψευδη λογον πλασαντες. ει μεν γαρ παντες περι παντων ειχον των <τε> παροιχομενων μνημην των τε παροντων <εννοιαν> των τε μελλοντων προνοιαν, ουκ αν ομοιως ομοιος ην ο λογος, οις τα νυν γε ουτε μνησθηναι το παροιχομενον ουτε σκεψασθαι το παρον ουτε μαντευσασθαι το μελλον ευπορως εχει: ωστε περι των πλειστων οι πλειστοι την δοξαν συμβουλον τηι ψυχηι παρεχονται. η δε δοξα σφαλερα και αβεβαιος ουσα σφαλεραις και αβεβαιοις ευτυχιαις περιβαλλει τους αυτηι χρωμενους. (12) †τις ουν αιτια κωλυει και την ελενην υμνος ηλθεν ομοιως αν ου νεαν ουσαν ωσπερ ει βιατηριον βια ηρπασθη. το γαρ της πειθους εξην ο δε νους καιτοι ει αναγκη ο ειδως εξει μεν ουν, την δε δυναμιν την αυτην εχει. λογος γαρ ψυχην ο πεισας, ην επεισεν, ηναγκασε και πιθεσθαι τοις λεγομενοις και συναινεσαι τοις ποιουμενοις. ο μεν ουν πεισας ως αναγκασας αδικει, η δε πεισθεισα ως αναγκασθεισα τωι λογωι ματην ακουει κακως. (13) οτι δ' η πειθω προσιουσα τωι λογωι και την ψυχην ετυπωσατο οπως εβουλετο, χρη μαθειν πρωτον μεν τους των μετεωρολογων λογους, οιτινες δοξαν αντι δοξης την μεν αφελομενοι την δ' ενεργασαμενοι τα απιστα και αδηλα φαινεσθαι τοις της δοξης ομμασιν εποιησαν: δευτερον δε τους αναγκαιους δια λογων αγωνας, εν οις εις λογος πολυν οχλον ετερψε και επεισε τεχνηι γραφεις, ουκ αληθειαι λεχθεις: τριτον <δε> φιλοσοφων λογων αμιλλας, εν αις δεικνυται και γνωμης ταχος ως ευμεταβολον ποιουν την της δοξης πιστιν. (14) τον αυτον δε λογον εχει η τε του λογου δυναμις προς την της ψυχης ταξιν η τε των φαρμακων ταξις προς την των σωματων φυσιν. ωσπερ γαρ των φαρμακων αλλους αλλα χυμους εκ του σωματος εξαγει, και τα μεν νοσου τα δε βιου παυει, ουτω και των λογων οι μεν ελυπησαν, οι δε ετερψαν, οι δε εφοβησαν, οι δε εις θαρσος κατεστησαν τους ακουοντας, οι δε πειθοι τινι κακηι την ψυχην εφαρμακευσαν και εξεγοητευσαν. (15) και οτι μεν, ει λογωι επεισθη, ουκ ηδικησεν αλλ' ητυχησεν, ειρηται: την δε τεταρτην αιτιαν τωι τεταρτωι λογωι διεξειμι. ει γαρ ερως ην ο ταυτα παντα πραξας, ου χαλεπως διαφευξεται την της λεγομενης γεγονεναι αμαρτιας αιτιαν. α γαρ ορωμεν, εχει φυσιν ουχ ην ημεις θελομεν, αλλ' ην εκαστον ετυχε: δια δε της οψεως η ψυχη καν τοις τροποις τυπουται. (16) αυτικα γαρ οταν πολεμια σωματα [και] πολεμιον επι πολεμιοις οπλισηι κοσμον χαλκου και σιδηρου, του μεν αλεξητηριον του δε † προβληματα, ει θεασεται η οψις, εταραχθη και εταραξε την ψυχην, ωστε πολλακις κινδυνου του μελλοντος <ως> οντος φευγουσιν εκπλαγεντες. ισχυρα γαρ η συνηθεια του νομου δια τον φοβον εξωικισθη τον απο της οψεως, ητις ελθουσα εποιησεν αμελησαι και του καλου του δια τον νομον κρινομενου και του αγαθου του δια την νικην γινομενου. (17) ηδη δε τινες ιδοντες φοβερα και του παροντος εν τωι παροντι χρονωι φρονηματος εξεστησαν: ουτως απεσβεσε και εξηλασεν ο φοβος το νοημα. πολλοι δε ματαιοις πονοις και δειναις νοσοις και δυσιατοις μανιαις περιεπεσον: ουτως εικονας των ορωμενων πραγματων η οψις ενεγραψεν εν τωι φρονηματι. και τα μεν δειματουντα πολλα μεν παραλειπεται, ομοια δ' εστι τα παραλειπομενα οιαπερ <τα> λεγο μενα. (18) αλλα μην οι γραφεις οταν εκ πολλων χρωματων και σωματων εν σωμα και σχημα τελειως απεργασωνται, τερπουσι την οψιν: η δε των ανδριαντων ποιησις και η των αγαλματων εργασια θεαν ηδειαν παρεσχετο τοις ομμασιν. ουτω τα μεν λυπειν τα δε ποθειν πεφυκε την οψιν. πολλα δε πολλοις πολλων ερωτα και ποθον ενεργαζεται πραγματων και σωματων. (19) ει ουν τωι του αλεξανδρου σωματι το της ελενης ομμα ησθεν προθυμιαν και αμιλλαν ερωτος τηι ψυχηι παρεδωκε, τι θαυμαστον; ος ει μεν θεος <ων εχει> θεων θειαν δυναμιν, πως αν ο ησσων ειη τουτον απωσασθαι και αμυνασθαι δυνατος; ει δ' εστιν ανθρωπινον νοσημα και ψυχης αγνοημα, ουχ ως αμαρτημα μεμπτεον αλλ' ως ατυχημα νομιστεον: ηλθε γαρ, ως ηλθε, τυχης αγρευμασιν, ου γνωμης βουλευμασιν, και ερωτος αναγκαις, ου τεχνης παρασκευαις. (20) πως ουν χρη δικαιον ηγησασθαι τον της ελενης μωμον, ητις ειτ' ερασθεισα ειτε λογωι πεισθεισα ειτε βιαι αρπασθεισα ειτε υπο θειας αναγκης αναγκασθεισα επραξεν α επραξε, παντως διαφευγει την αιτιαν; (21) αφειλον τωι λογωι δυσκλειαν γυναικος, ενεμεινα τωι νομωι ον εθεμην εν αρχηι του λογου: επειραθην καταλυσαι μωμου αδικιαν και δοξης αμαθιαν, εβουληθην γραψαι τον λογον ελενης μεν εγκωμιον, εμον δε παιγνιον. {του αυτου υπερ παλαμηδουσ απολογια} (1) η μεν κατηγορια και η απολογια κρισις ου περι θανατου [γιγνεσθαι]: θανατον μεν γαρ η φυσις φανεραι τηι ψηφωι παντων κατεψηφισατο των θνητων, ηιπερ ημεραι εγενετο: περι δε της ατιμιας και της τιμης ο κινδυνος εστι, ποτερα με χρη δικαιως αποθανειν η μετ' ονειδων μεγιστων και της αισχιστης αιτιας βιαιως αποθανειν. (2) δισσων δε τουτων οντων του μεν ολου υμεις κρατειτε, του δ' εγω, της μεν δικης εγω, της δε βιας υμεις. αποκτειναι μεν γαρ με δυνησεσθε βουλομενοι ραιδιως: κρατειτε γαρ και τουτων, ων ουδεν εγω τυγχανω κρατων. (3) ει μεν ουν ο κατηγορος οδυσσευς η σαφως επισταμενος προδιδοντα με την ελλαδα τοις βαρβαροις η δοξαζων γ' αμη ουτω ταυτα εχειν εποιειτο την κατηγοριαν δι' ευνοιαν της ελλαδος, αριστος αν ην [ο] ανηρ: πως γαρ <ουχ>, ος γε σωιζει πατριδα, τοκεας, την πασαν ελλαδα, ετι δε προς τουτοις τον αδικουντα τιμωρουμενος; ει δε φθονωι η κακοτεχνιαι η πανουργιαι συνεθηκε ταυτην την αιτιαν, ωσπερ δι' εκεινα κρατιστος αν ην ανηρ, ουτω δια ταυτα κακιστος ανηρ. (4) περι τουτων δε λεγων ποθεν αρξωμαι; τι δε πρωτον ειπω; ποι δε της απολογιας τραπωμαι; αιτια γαρ ανεπιδεικτος εκπληξιν εμφανη εμποιει, δια δε την εκπληξιν απορειν αναγκη τωι λογωι, αν μη τι παρ' αυτης της αληθειας και της παρουσης αναγκης μαθω, διδασκαλων επικινδυνοτερων η ποριμωτερων τυχων. (5) οτι μεν ουν ου σαφως <ειδως> ο κατηγορος κατηγορει μου, σαφως οιδα: συνοιδα γαρ εμαυτωι σαφως ουδεν τοιουτον πεποιηκως: ουδε οιδ' οπως αν ειδειη τις ον το μη γενομενον. ει δε οιομενος ουτω ταυτα εχειν εποιειτο την κατηγοριαν, ουκ αληθη λεγειν δια δισσων υμιν επιδειξω τροπων: ουτε γαρ βουληθεις εδυναμην αν ουτε δυναμενος εβουληθην εργοις επιχειρειν τοιουτοις. (6) επι τουτον δε τον λογον ειμι πρωτον, ως αδυνατος ειμι τουτο πραττειν. εδει γαρ τινα πρωτον αρχην γενεσθαι της προδοσιας, η δε αρχη λογος αν ειη: προ γαρ των μελλοντων εργων αναγκη λογους γινεσθαι προτερον. λογοι δε πως αν γενοιντο μη συνουσιας τινος γενομενης; συνουσια δε τινα τροπον γενοιτ' αν μητ' εκεινου προς εμε πεμψαντος μητε <του> παρ' εμου προς εκεινον ελθοντος; ουδε γαρ αγγελια δια γραμματειων αφικται ανευ του φεροντος. (7) αλλα δη τουτο τωι λογωι δυνατον γενεσθαι. και δη τοινυν συνειμι και συνεστι κακεινος εμοι κακεινωι εγω_τινα τροπον; τινι τις ων; ελλην βαρβαρωι. πως ακουων και λεγων; ποτερα μονος μονωι; αλλ' αγνοησομεν τους αλληλων λογους. αλλα μεθ' ερμηνεως; τριτος αρα μαρτυς γινεται των κρυπτεσθαι δεομενων. (8) αλλα δη και τουτο γενεσθω, καιπερ ου γενομενον. εδει δε μετα τουτους πιστιν δουναι και δεξασθαι. τις ουν αν ην η πιστις; ποτερον ορκος; τις ουν εμοι τωι προδοτηι πιστευειν εμελλεν; αλλ' ομηροι; τινες; οιον εγω τον αδελφον εδωκ' αν (ου γαρ ειχον αλλον), ο δε βαρβαρος των υιεων τινα: πιστοτατα γαρ αν ην ουτως εμοι τε παρ' εκεινου εκεινωι τε παρ' εμου. ταυτα δε γινομενα πασιν υμιν αν ην φανερα. (9) φησει τις ως χρημασι την πιστιν εποιουμεθα, εκεινος μεν διδους, εγω δε λαμβανων. ποτερον ουν ολιγοις; αλλ' ουκ εικος αντι μεγαλων υπουργηματων ολιγα χρηματα λαμβανειν. αλλα πολλοις; τις ουν ην η κομιδη; πως δ' αν <εις> εκομισεν; η πολλοι; πολλων γαρ κομιζοντων πολλοι αν ησαν μαρτυρες της επιβουλης, ενος δε κομιζοντος ουκ αν πολυ τι το φερομενον ην. (10) ποτερα δε εκομισαν ημερας η νυκτος; αλλα πολλαι και πυκναι φυλακαι, δι' ων ουκ εστι λαθειν. αλλ' ημερας; αλλα γε το φως πολεμει τοις τοιουτοις. ειεν. εγω δ' εξελθων εδεξαμην, η εκεινος ο φερων εισηλθεν; αμφοτερα γαρ απορα. λαβων δε δη πως αν εκρυψα και τους ενδον και τους εξω; που δ' αν εθηκα; πως δ' αν εφυλαξα; χρωμενος δ' αν φανερος εγενομην, μη χρωμενος δε τι αν ωφελουμην απ' αυτων; (11) και δη τοινυν γενεσθω και τα μη γενομενα. συνηλθομεν, ειπομεν, ηκουσαμεν, χρηματα παρ' αυτων ελαβον, ελαθον λαβων, εκρυψα. εδει δηπου πραττειν ων ενεκα ταυτα εγενετο. τουτο τοινυν ετι των ειρημενων απορωτερον. πραττων μεν γαρ αυτος επραττον η μεθ' ετερων: αλλ' ουχ ενος η πραξις. αλλα μεθ' ετερων; τινων; δηλονοτι των συνοντων. ποτερον ελευθερων η δουλων; ελευθεροις μεν γαρ υμιν συνειμι. τις ουν υμων ξυνοιδε; λεγετω. δουλοις δε πως ουκ απιστον; εκοντες <τε> γαρ επ' ελευθεριαι χειμαζομενοι τε δι' αναγκην κατηγορουσιν. (12) η δε πραξις πως <αν> εγενετο; δηλονοτι τους πολεμιους εισαγαγειν εδει κρειττονας υμων: οπερ αδυνατον. πως αν ουν εισηγαγον; ποτερα δια πυλων; αλλ' ουκ εμον ταυτας ουτε κληιειν ουτε ανοιγειν, αλλ' ηγεμονες κυριοι τουτων. αλλ' υπερ τειχεων <δια> κλιμακος; ουκουν <εφωραθην αν;> απαντα γαρ πληρη φυλακων. αλλα διελων του τειχους; απασιν αρα φανερα γενοιτο αν. υπαιθριος γαρ ο βιος (στρατοπεδον γαρ) εστ' εν οπλοις, εν οις <παντες> παντα ορωσι και παντες υπο παντων ορωνται. παντως αρα και παντηι παντα πραττειν αδυνατον ην μοι. (13) σκεψασθε κοινη και τοδε. τινος ενεκα προσηκε βουληθηναι ταυτα πραττειν, ει μαλιστα παντων εδυναμην; ουδεις γαρ βουλεται προικα τους μεγιστους κινδυνους κινδυνευειν ουδε την μεγιστην κακοτητα ειναι κακιστος. αλλ' ενεκα του; (και αυθις προς τοδ' επανειμι.) ποτερον <του> τυραννειν; υμων η των βαρβαρων; αλλ' υμων [αλλ'] αδυνατον τοσουτων και τοιουτων, οις υπαρχει απαντα μεγιστα, προγονων αρεται, χρηματων πληθος, αριστειαι, αλκη φρονηματων, βασιλεια πολεων. (14) αλλα των <βαρβαρων>; ο δε πα ραδωσων τις; εγω δε ποιαι δυναμει παραληψομαι ελλην βαρβαρους, εις ων πολλους; πεισας η βιασαμενος; ουτε γαρ εκεινοι πεισθηναι βουλοιντ' αν, ουτ' εγω βιασασθαι δυναιμην. αλλ' ισως εκοντες εκοντι παραδωσουσιν, μισθον της προδοσιας αντιδιδοντες; αλλα γε ταυτα πολλης μωριας και πιστευσαι και δεξασθαι: τις γαρ αν ελοιτο δουλειαν αντι βασιλειας, αντι του κρατιστου το κακιστον; (15) ειποι τις αν οτι πλουτου και χρηματων ερασθεις επεχειρησα τουτοις. αλλα χρηματα μεν μετρια κεκτημαι, πολλων δε ουθεν δεομαι: πολλων γαρ δεονται χρηματων οι πολλα δαπανωντες, αλλ' ουχ οι κρειττονες των της φυσεως ηδονων, αλλ' οι δουλευοντες ταις ηδοναις και ζητουντες απο πλουτου και μεγαλοπρεπειας τας τιμας κτασθαι. τουτων δε εμοι προσεστιν ουθεν. ως δ' αληθη λεγω, μαρτυρα πιστον παρεξομαι τον παροιχομενον βιον: τωι δε μαρτυρι μαρτυρες υμεις ητε: συνεστε γαρ μοι, διο συνιστε ταυτα. (16) και μην ουδ' αν τιμης ενεκα τοιουτοις εργοις ανηρ επιχειρησειε και μεσως φρονιμος. απ' αρετης γαρ αλλ' ουκ απο κακοτητος αι τιμαι: προδοτηι δε της ελλαδος ανδρι πως αν γενοιτο τιμη; προς δε τουτοις ουδε τιμης ετυγχανον ενδεης ων: ετιμωμην γαρ επι τοις εντιμοτατοις υπο των εντιμοτατων, υφ' υμων επι σοφιαι. (17) και μην ουδ' ασφαλειας [ων] ουνεκα τις αν ταυτα πραξαι. πασι γαρ ο γε προδοτης πολεμιος, τωι νομωι, τηι δικηι, τοις θεοις, τωι πληθει των ανθρωπων: τον μεν γαρ νομον παραβαινει, την δε δικην καταλυει, το δε πληθος διαφθειρει, το δε θειον ατιμαζει. ωι δε τοιουτος <ο> βιος περι κινδυνων των μεγιστων, ουκ εχει ασφαλειαν. (18) αλλα δη φιλους ωφελειν βουλομενος η πολεμιους βλαπτειν; και γαρ τουτων ενεκα τις αν αδικησειεν. εμοι δε παν τουναντιον εγινετο: τους μεν φιλους κακως εποιουν, τους δε εχθρους ωφελουν. αγαθων μεν ουν κτησιν ουδεμιαν ειχεν η πραξις: κακως δε παθειν ουδε εις επιθυμων πανουργει. (19) το δε λοιπον εστιν, ει τινα φοβον η πονον η κινδυνον φευγων επραξα. ταυτα δ' ουθεις αν ειπειν εχοι τι μοι προσηκειν. δισσων γαρ τουτων ενεκα παντες παντα πραττουσιν, η κερδος τι μετιοντες η ζημιαν φευγοντες: οσα δε τουτων εξω πανουργειται *** κακως εμαυτον εποιουν ταυτα [γαρ] πραττων, ουκ αδηλον: προδιδους γαρ την ελλαδα προυδιδουν εμαυτον, τοκεας, φιλους, αξιωμα προγονων, ιερα πατρωια, ταφους, πατριδα την μεγιστην της ελλαδος. α δε πασι περι παντος εστι, ταυτα αν τοις αδικηθεισιν ενεχειρισα. (20) σκεψασθε δε και τοδε. πως ουκ αν αβιωτος ην ο βιος μοι πραξαντι ταυτα; ποι γαρ τραπεσθαι με χρην; ποτερον εις την ελλαδα; δικην δωσοντα τοις ηδικημενοις; τις δ' αν απειχετο μου των κακως πεπονθοτων; αλλα μενειν εν τοις βαρβαροις; παραμελησαντα παντων των μεγιστων, εστερημενον της καλλιστης τιμης, εν αισχιστηι δυσκλειαι διαγοντα, τους εν τωι παροιχομενωι βιωι πονους επ' αρετηι πεπονημενους απορριψαντα; και ταυτα δι' εμαυτον, οπερ αισχιστον ανδρι, δυστυχειν δι' αυτον. (21) ου μην ουδε παρα τοις βαρβαροις πιστως αν διεκειμην: πως γαρ, οιτινες απιστοτατον εργον συνηπισταντο μοι πεποιηκοτι, τους φιλους τοις εχθροις παραδεδωκοτι; βιος δε ου βιωτος πιστεως εστερημενωι. χρηματα μεν γαρ αποβαλων <η> τυραννιδος εκπεσων η την πατριδα φυγων αναλαβοι τις αν: ο δε πιστιν αποβαλων ουκ αν ετι κτησαιτο. οτι μεν ουν ουτ' αν εβουλομην <δυναμενος ουτ' αν βουλομενος εδυναμην> προδουναι την ελλαδα, δια των προειρημενων δεδεικται. (22) βουλομαι δε μετα ταυτα προς τον κατηγορον διαλεχθηναι. τινι ποτε πιστευσας τοιουτος ων τοιουτου κατηγορεις; αξιον γαρ καταμαθειν, οιος ων οια λεγεις ως αναξιος αναξιωι. ποτερα γαρ μου κατηγορεις ειδως ακριβως η δοξαζων; ει μεν γαρ ειδως, οισθα ιδων η μετεχων η του <μετεχοντος> πυθομενος. ει μεν ουν ιδων, φρασον τουτοις <τον τροπον>, τον τοπον, τον χρονον, ποτε, που, πως ειδες: ει δε μετεχων, ενοχος εις ταις αυταις αιτιαις: ει δε του μετεχοντος ακουσας, οστις εστιν, αυτος ελθετω, φανητω, μαρτυρησατω. πιστοτερον γαρ ουτως εσται το κατηγορημα μαρτυρηθεν. επει νυν γε ουδετερος ημων παρεχεται μαρτυρα. (23) φησεις ισως ισον ειναι το σε γε των γενομενων, ως συ φηις, μη παρεχεσθαι μαρτυρας, των δε μη γενομενων εμε. το δε ουκ ισον εστι: τα μεν γαρ αγενητα πως αδυνατα μαρτυρηθηναι, περι δε των γενομενων ου μονον ουκ αδυνατον, αλλα και ραιδιον, ουδε μονον ραιδιον, αλλα <και αναγκαιον: αλλα> σοι μεν ουκ ην οιον <τε μη> μονον μαρτυρας αλλα και ψευδομαρτυρας ευρειν, εμοι δε ουδετερον ευρειν τουτων δυνατον. (24) οτι μεν ουν ουκ οισθα α κατηγορεις, φανερον: το δη λοιπον <ουκ> ειδοτα σε δοξαζειν. ειτα, ω παντων ανθρωπων τολμηροτατε, δοξηι πιστευσας, απιστοτατωι πραγματι, την αληθειαν ουκ ειδως, τολμαις ανδρα περι θανατου διωκειν; ωι τι τοιουτον εργον ειργασμενωι συνοισθα; αλλα μην το γε δοξασαι κοινον απασι περι παντων, και ουδεν εν τουτωι συ των αλλων σοφωτερος. αλλ' ουτε τοις δοξαζουσι δει πιστευειν αλλα τοις ειδοσιν, ουτε την δοξαν της αληθειας πιστοτεραν νομιζειν, αλλα ταναντια την αληθειαν της δοξης. (25) κατηγορησας δε μου δια των ειρημενων λογων δυο τα εναντιωτατα, σοφιαν και μανιαν, ωπερ ουχ οιον τε τον αυτον ανθρωπον εχειν. οπου μεν γαρ με φηις ειναι τεχνηεντα τε και δεινον και ποριμον, σοφιαν μου κατηγορεις, οπου δε λεγεις ως προυδιδουν την ελλαδα, μανιαν: μανια γαρ εστιν εργοις επιχειρειν αδυνατοις, ασυμφοροις, αισχροις, αφ' ων τους μεν φιλους βλαψει, τους δ' εχθρους ωφελησει, τον δε αυτου βιον επονειδιστον και σφαλερον καταστησει. καιτοι πως χρη ανδρι τοιουτωι πιστευειν, οστις τον αυτον λογον λεγων προς τους αυτους ανδρας περι των αυτων τα εναντιωτατα λεγει; (26) βουλοιμην δ' αν παρα σου πυθεσθαι, ποτερον τους σοφους ανδρας νομιζεις ανοητους η φρονιμους. ει μεν γαρ ανοητους, καινος ο λογος, αλλ' ουκ αληθης: ει δε φρονιμους, ου δηπου προσηκει τους γε φρονουντας εξαμαρτανειν τας μεγιστας αμαρτιας και μαλλον αιρεισθαι κακα προ παροντων αγαθων. ει μεν ουν ειμι σοφος, ουχ ημαρτον: ει δ' ημαρτον, ου σοφος ειμι. ουκουν δι' αμφοτερα αν ειης ψευδης. (27) αντικατηγορησαι δε σου πολλα και μεγαλα και παλαια και νεα πρασσοντος δυναμενος ου βουλομαι: <βουλομαι> γαρ ου τοις σοις κακοις αλλα τοις εμοις αγαθοις αποφευγειν την αιτιαν ταυτην. προς μεν ουν σε ταυτα. (28) προς δ' υμας ω ανδρες κριται περι εμου βουλομαι ειπειν επιφθονον μεν αληθες δε, <μη> κατηγορημενωι μεν ουκ αν εικοτα, κατηγορουμενωι δε προσηκοντα. νυν γαρ εν υμιν ευθυνας και λογον υπεχω του παροιχομενου βιου. δεομαι ουν υμων, αν υμας υπομνησω των τι εμοι πεπραγμενων καλων, μηδενα φθονησαι τοις λεγομενοις, αλλ' αναγκαιον ηγησασθαι κατηγορημενον δεινα και ψευδη και τι των αληθων αγαθων ειπειν εν ειδοσιν υμιν: οπερ ηδιστον μοι. (29) πρωτον μεν ουν και δευτερον και μεγιστον, δια παντος απ' αρχης εις τελος αναμαρτητος ο παροιχομενος βιος εστι μοι, καθαρος πασης αιτιας: ουδεις γαρ αν ουδεμιαν αιτιαν κακοτητος αληθη προς υμας περι εμου ειπειν εχοι. και γαρ ουδ' αυτος ο κατηγορος ουδεμιαν αποδειξιν ειρηκεν ων ειρηκεν: ουτως λοιδοριαν ουκ εχουσαν ελεγχον ο λογος αυτωι δυναται. (30) φησαιμι δ' αν, και φησας ουκ αν ψευσαιμην ουδ' αν ελεγχθειην, ου μονον αναμαρτητος αλλα και μεγας ευεργετης υμων και των ελληνων και των απαντων ανθρωπων, ου μονον των νυν οντων αλλα <και> των μελλοντων, ειναι. τις γαρ αν εποιησε τον ανθρωπειον βιον ποριμον εξ απορου και κεκοσμημενον εξ ακοσμου, ταξεις τε πολεμικας ευρων μεγιστον εις πλεονεκτηματα, νομους τε γραπτους φυλακας [τε] του δικαιου, γραμματα τε μνημης οργανον, μετρα τε και σταθμα συναλ λαγων ευπορους διαλλαγας, αριθμον τε χρηματων φυλακα, πυρσους τε κρατιστους και ταχιστους αγγελους, πεσσους τε σχολης αλυπον διατριβην; τινος ουν ενεκα ταυθ' υμας υπεμνησα; (31) δηλων <μεν> οτι τοις τοιουτοις τον νουν προσεχω, σημειον δε ποιουμενος οτι των αισχρων και των κακων εργων απεχομαι: το γαρ εκεινοις τον νουν προσεχοντα τοις τοιουτοις προσεχειν αδυνατον. αξιω δε, ει μηδεν αυτος υμας αδικω, μηδε αυτος υφ' υμων αδικηθηναι. (32) και γαρ ουδε των αλλων επιτηδευματων ουνεκα αξιος ειμι κακως πασχειν, ουθ' υπο νεωτερων ουθ' υπο πρεσβυτερων. τοις μεν γαρ πρεσβυτεροις αλυπος ειμι, τοις δε νεωτεροις ουκ ανωφελης, τοις ευτυχουσιν ου φθονερος, των δυστυχουντων οικτιρμων: ουτε πενιας υπερορων, ουτε πλουτον αρετης αλλ' αρετην πλουτου προτιμων: ουτε εν βουλαις αχρηστος ουτε εν μαχαις αργος, ποιων το τασσομενον, πειθομενος τοις αρχουσιν. αλλα γαρ ουκ εμον εμαυτον επαινειν: ο δε παρων καιρος ηναγκασε, και ταυτα κατηγορημενον, παντως απολογησασθαι. (33) λοιπον δε περι υμων προς υμας εστι μοι λογος, ον ειπων παυσομαι της απολογιας. οικτος μεν ουν και λιται και φιλων παραιτησις εν οχλωι μεν ουσης της κρισεως χρησιμα: παρα δ' υμιν τοις πρωτοις ουσι των ελληνων και δοκουσιν, ου φιλων βοηθειαις ουδε λιταις ουδε οικτοις δει πειθειν υμας, αλλα τωι σαφεστατωι δικαιωι, διδαξαντα ταληθες, ουκ απατησαντα με δει διαφυγειν την αιτιαν ταυτην. (34) υμας δε χρη μη τοις λογοις μαλλον η τοις εργοις προσεχειν τον νουν, μηδε τας αιτιας των ελεγχων προκρινειν, μηδε τον ολιγον χρονον του πολλου σοφωτερον ηγεισθαι κριτην, μηδε την διαβολην της πειρας πιστοτεραν νομιζειν. απαντα γαρ τοις αγαθοις ανδρασι μεγαλης ευλαβειας αμαρτανειν, τα δε ανηκεστα των ακεστων ετι μαλλον: ταυτα γαρ προνοησασι μεν δυνατα, μετανοησασι δε ανιατα. των δε τοιουτων εστιν, οταν ανδρες ανδρα περι θανατου κρινωσιν: οπερ εστι νυν παρ' υμιν. (35) ει μεν ουν ην δια των λογων την αληθειαν των εργων καθαραν τε γενεσθαι τοις ακουουσι <και> φανεραν, ευπορος αν ειη κρισις ηδη απο των ειρημενων: επειδη δε ουχ ουτως εχει, το μεν σωμα τουμον φυλαξατε, τον δε πλειω χρονον επιμεινατε, μετα δε της αληθειας την κρισιν ποιησατε. υμιν μεν γαρ μεγας ο κινδυνος, αδικοις φανεισι δοξαν την μεν καταβαλειν, την δε κτησασθαι. τοις δε αγαθοις ανδρασιν αιρετωτερος θανατος δοξης αισχρας: το μεν γαρ του βιου τελος, η δε τωι βιωι νοσος. (36) εαν δε αδικως αποκτεινητε με, πολλοις γενησεται φανερον: εγω τε γαρ <ουκ> αγνως, υμων τε πασιν ελλησι γνωριμος η κακοτης και φανερα. και την αιτιαν φανεραν απασιν υμεις εξετε της αδικιας, ουχ ο κατηγορος: εν υμιν γαρ το τελος ενι της δικης. αμαρτια δ' ουκ αν γενοιτο μειζων ταυτης. ου γαρ μονον εις εμε και τοκεας τους εμους αμαρτησεσθε δικασαντες αδικως, αλλ' υμιν αυτοις δεινον αθεον αδικον ανομον εργον συνεπιστησεσθε πεποιηκοτες, απεκτονοτες ανδρα συμμαχον, χρησιμον υμιν, ευεργετην της ελλαδος, ελληνες ελληνα, φανεραν ουδεμιαν αδικιαν ουδε πιστην αιτιαν αποδειξαντες. (37) ειρηται τα παρ' εμου, και παυομαι. το γαρ υπομνησαι τα δια μακρων ειρημενα συντομως προς μεν φαυλους δικαστας εχει λογον: τους δε πρωτους των πρωτων ελληνας ελληνων ουκ αξιον ουδ' αξιωσαι μητε προσεχειν τον νουν μητε μεμνησθαι τα λεχθεντα. {τεχνη} ARISTOT. Rhet. γ 18. 1419b 3 δειν εφη γ. <την μεν σπουδην διαφθειρειν των εναντιων γελωτι, τον δε γελωτα σπουδηι>, ορθως λεγων. DIONYS. de comp. verb. 12 p. 84 <καιρου> δε ουτε ρητωρ ουδεις ουτε φιλοσοφος εις τοδε χρονου τεχνην ωρισεν ουδ' οσπερ πρωτος επεχειρησε περι αυτου γραφειν γ. ο λεοντινος ουδ' οτι λογου αξιον εγραψεν. ARISTOT. Soph. el. 33. 183b 36 και γαρ των περι τους εριστικους λογους μισθαρνουντων ομοια τις ην η παιδευσις τηι γοργιου πραγματειαι: λογους γαρ οι μεν ρητορικους, οι δε ερωτητικους εδιδοσαν εκμανθανειν, εις ους πλειστακις εμπιπτειν ωιηθησαν εκατεροι τους αλληλων λογους. διοπερ ταχεια μεν ατεχνος δ' ην η διδασκαλια τοις μανθανουσι παρ' αυτων. ου γαρ τεχνην αλλα τα απο της τεχνης διδοντες παιδευειν υπελαμβανον, ωσπερ αν ει τις επιστημην φασκων παραδωσειν επι το μηδεν πονειν τους ποδας, ειτα σκυτοτομικην μεν μη διδασκοι μηδ' οθεν δυνησεται ποριζεσθαι τα τοιαυτα, δοιη δε πολλα γενη παντοδαπων υποδηματων. Vgl. PLATO Phaedr. 261 B (Phaedr._Sokr.) αλλα μαλιστα μεν πως περι τας δικας λεγεται τε και γραφεται τεχνηι, λεγεται δε και περι δημηγοριας: επι πλεον δε ουκ ακηκοα. _αλλ' η τας νεστορος και οδυσσεως τεχνας μονον περι λογων ακηκοας, ας εν ιλιωι σχολαζοντες συνεγραψατην, των δε παλαμηδους ανηκοος γεγονας; _και ναι μα δι' εγωγε των νεστορος, ει μη γοργιαν νεστορα τινα κατασκευαζεις, η τινα θρασυμαχον τε και θεοδωρον οδυσσεα. ARISTOT. Rhet. γ 3. 1405b 34 τα δε ψυχρα εν τετταρσι γιγνεται κατα την λεξιν εν τε τοις διπλοις ονομασιν ... και ως γ. ωνομαζεν <πτωχομουσοκολακας> και <επιορκησαντας και ευορκησαντας>. _ _1406b 4 και ετι τεταρτον το ψυχρον εν ταις μεταφοραις γιγνεται ... οιον γ. <χλωρα (τρεμοντα) και αναιμα τα πραγματα: συ δε ταυτα αισχρως μεν εσπειρας, κακως δε εθερισας>: ποιητικως γαρ αγαν. _ _γ 17. 1418a 32 εν δε τοις επιδεικτικοις δει τον λογον επεισοδιουν επαινοις, οιον ισοκρατης ποιει: αει γαρ τινα εισαγει. και ο ελεγεν γ., οτι <ουχ υπολειπει> αυτον ο <λογος>, ταυτο εστιν: ει γαρ αχιλλεα λεγων πηλεα επαινει, ειτα αιακον, ειτα τον θεον, ομοιως δε και ανδριαν, η τα και τα ποιει η τοιονδε εστιν. _Polit. A 13. 1260a 27 πολυ γαρ αμεινον λεγουσιν οι εξαριθμουντες τας αρετας, ωσπερ γ., των ουτως οριζομενων. PLATO Meno 71E πρωτον μεν ει βουλει ανδρος αρετην, ραιδιον [n. ειπειν], οτι αυτη εστιν ανδρος αρετη, ικανον ειναι τα της πολεως πραττειν και πραττοντα τους μεν φιλους ευ ποιειν, τους δ' εχθρους κακως, και αυτον ευλαβεισθαι μηδεν τοιουτον παθειν. ει δε βουλει γυναικος αρετην, ου χαλεπον διελθειν, οτι δει αυτην την οικιαν ευ οικειν, σωιζουσαν τε τα ενδον και κατηκοον ουσαν του ανδρος. και αλλη εστιν παιδος αρετη και θηλειας και αρρενος και πρεσβυτερου ανδρος, ει μεν βουλει ελευθερου, ει δε βουλει δουλου. και αλλαι παμπολλαι αρεται εισιν, ωστε ουκ απορια ειπειν αρετης περι ο τι εστιν: καθ' εκαστην γαρ των πραξεων και των ηλικιων προς εκαστον εργον εκαστωι ημων η αρετη εστιν, ωσαυτως δε οιμαι, ω σωκρατες, και η κακια. PLUT. Cim. c. 10 γ. μεν ο λεοντινος φησι <τον κιμωνα τα χρηματα κτασθαι μεν ως χρωιτο, χρησθαι δε ως τιμωιτο>. _de adul. et am. 23 p. 64c ο μεν γαρ φιλος ουχ ωσπερ απεφαινετο γ. <αυτωι μεν αξιωσει τα δικαια τον φιλον υπουργειν, εκεινωι δ' αυτος υπηρετησει πολλα και των μη δικαιων>. _de mul. virt. p. 242E ημιν δε κομψοτερος μεν ο γ. φαινεται, κελευων <μη το ειδος αλλα την δοξαν ειναι πολλοις γνωριμον της γυναικος>. _de glor. Ath. 5 p. 348c ηνθησε δ' η <τραγωιδια> και διεβοηθη, θαυμαστον ακροαμα και θεαμα των τοτ' ανθρωπων γενομενη και παρασχουσα τοις μυθοις και τοις παθεσιν <απατην>, ως γ. φησιν, ην ο τ' <απατησας δικαιοτερος του μη απατησαντος και ο απατηθεις σοφωτερος του μη απατηθεντος>. ο μεν γαρ απατησας δικαιοτερος οτι τουθ' υποσχομενος πεποιηκεν, ο δ' απατηθεις σοφωτερος: ευαλωτον γαρ υφ' ηδονης λογων το μη αναισθητον. PLUT. Quaest. conv. VII 10, 2 p. 715E γ. ειπεν εν των δραματων αυτου [Aischylos] <μεστον αρεως> ειναι, τους επτα επι θηβας. PROCL. Vit. Hom. p. 26, 14 Wil. ελλανικος [F GrHist. 4 F 5 I 109, 10] δε και δαμαστης [ebd. 5 F 11] και φερεκυδης [ebd. 3 F 167] εις ορφεα το γενος αναγουσιν αυτου [Homers] ... γ. δε ο λεοντινος εις μουσαιον αυτον αναγει. _in Hes. Opp. 758 ου γαρ απλως αληθες ο ελεγε γ.: ελεγε δε <το μεν ειναι αφανες μη τυχον του δοκειν, το δε δοκειν ασθενες μη τυχον του ειναι>. SCHOL. HOM. T zu D 450 [p. 154, 29 Maab] και γ. <‘ανεμισγοντο δε λιταις απειλαι και ευχαις οιμωγαι’>. GNOMOL. VATIC. 743 n. 166 [ed. Sternbach Wien. Stud. X 36] γ. ο ρητωρ ελεγε τους φιλοσοφιας μεν αμελουντας, περι δε τα εγκυκλια μαθηματα γινομενους ομοιους ειναι τοις μνηστηρσιν, οι πηνελοπην θελοντες ταις θεραπαιναις αυτης εμιγνυντο. _n. 167 [a. O. 37] γ. τους ρητορας εφη ομοιους ειναι τοις βατραχοις: τους μεν γαρ εν υδατι κελαδειν, τους δε προς κλεψυδραν. SOPAT. Rhet. gr. VIII 23 W. γ. μυδρον ειναι λεγων τον ηλιον ... 