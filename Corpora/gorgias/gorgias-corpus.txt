[3] {work} {γοργιου περι του μη οντοσ η περι φυσεωσ} isocr. 10, 3 πῶς γάρ ἄν τις ὑπερβάλοιτο γοργίαν τόν τολμήσαντα λέγειν, ὡς οὐδέν τῶν ὄντων ἔστιν, ἤ ζήνωνα τόν ταὐτά δυνατά καί πάλιν ἀδύνατα πειρώμενον ἀποφαίνειν. 15, 268 τούς λόγους τούς τῶν παλαιῶν σοφιστῶν, ὧν ὁ μέν ἄπειρον τό πλῆθος ἔφησεν εἶναι τῶν ὄντων ... παρμενίδης δέ καί μέλισσος ἕν, γ. δέ παντελῶς οὐδέν. olymp. in plat. gorg. p. 112 jahn ἀμέλει καί γράφει ὁ γ. <περί φύσεως> σύγγραμμα οὐκ ἄκομψον τῆι πδ ὀλυμπιάδι [444_1]. sext. adv. math. vii 65ff. γ. δέ ὁ λεοντῖνος ἐκ τοῦ αὐτοῦ μέν τάγματος ὑπῆρχε τοῖς ἀνηιρηκόσι τό κριτήριον, οὐ κατά τήν ὁμοίαν δέ ἐπιβολήν τοῖς περί τόν πρωταγόραν. ἐν γάρ τῶι ἐπιγραφομένωι <περί τοῦ μή ὄντος ἤ περί φύσεως> τρία κατά τό ἑξῆς κεφάλαια κατασκευάζει, ἕν μέν καί πρῶτον ὅτι οὐδέν ἔστιν, δεύτερον ὅτι εἰ καί ἔστιν, ἀκατάληπτον ἀνθρώπωι, τρίτον ὅτι εἰ καί καταληπτόν, ἀλλά τοί γε ἀνέξοιστον καί ἀνερμήνευτον τῶι πέλας. (66) ὅτι μέν οὖν οὐδέν ἔστιν, ἐπιλογίζεται τόν τρόπον τοῦτον: εἰ γάρ ἔστι <τι>, ἤτοι τό ὄν ἔστιν ἤ τό μή ὄν, ἤ καί τό ὄν ἔστι καί τό μή ὄν. οὔτε δέ τό ὄν ἔστιν, ὡς παραστήσει, οὔτε τό μή ὄν, ὡς παραμυθήσεται, οὔτε τό ὄν καί <τό> μή ὄν, ὡς καί τοῦτο διδάξει: οὐκ ἄρα ἔστι τι. (67) καί δή τό μέν μή ὄν οὐκ ἔστιν. εἰ γάρ τό μή ὄν ἔστιν, ἔσται τε ἅμα καί οὐκ ἔσται: ἧι μέν γάρ οὐκ ὄν νοεῖται, οὐκ ἔσται, ἧι δέ ἔστι μή ὄν, πάλιν ἔσται. παντελῶς δέ ἄτοπον τό εἶναί τι ἅμα καί μή εἶναι: οὐκ ἄρα ἔστι τό μή ὄν. καί ἄλλως, εἰ τό μή ὄν ἔστι, τό ὄν οὐκ ἔσται: ἐναντία γάρ ἐστι ταῦτα ἀλλήλοις, καί εἰ τῶι μή ὄντι συμβέβηκε τό εἶναι, τῶι ὄντι συμβήσεται τό μή εἶναι. οὐχί δέ γε τό ὄν οὐκ ἔστιν: <τοίνυν> οὐδέ τό μή ὄν ἔσται. (68) καί μήν οὐδέ τό ὄν ἔστιν. εἰ γάρ τό ὄν ἔστιν, ἤτοι ἀίδιόν ἐστιν ἤ γενητόν ἤ ἀίδιον ἅμα καί γενητόν: οὔτε δέ ἀίδιόν ἐστιν οὔτε γενητόν οὔτε ἀμφότερα, ὡς δείξομεν: οὐκ ἄρα ἔστι τό ὄν. εἰ γάρ ἀίδιόν ἐστι τό ὄν (ἀρκτέον γάρ ἐντεῦθεν), οὐκ ἔχει τινά ἀρχήν. (69) τό γάρ γινόμενον πᾶν ἔχει τιν' ἀρχήν, τό δέ ἀίδιον ἀγένητον καθεστώς οὐκ εἶχεν ἀρχήν. μή ἔχον δέ ἀρχήν ἄπειρόν ἐστιν. εἰ δέ ἄπειρόν ἐστιν, οὐδαμοῦ ἐστιν. εἰ γάρ πού ἐστιν, ἕτερον αὐτοῦ ἐστιν ἐκεῖνο τό ἐν ὧι ἐστιν, καί οὕτως οὐκέτ' ἄπειρον ἔσται τό ὄν ἐμπεριεχόμενόν τινι: μεῖζον γάρ ἐστι τοῦ ἐμπεριεχομένου τό ἐμπεριέχον, τοῦ δέ ἀπείρου οὐδέν ἐστι μεῖζον, ὥστε οὐκ ἔστι που τό ἄπειρον. (70) καί μήν οὐδ' ἐν αὑτῶι περιέχεται. ταὐτόν γάρ ἔσται τό ἐν ὧι καί τό ἐν αὐτῶι, καί δύο γενήσεται τό ὄν, τόπος τε καί σῶμα (τό μέν γάρ ἐν ὧι τόπος ἐστίν, τό δ' ἐν αὐτῶι σῶμα). τοῦτο δέ γε ἄτοπον. τοίνυν οὐδέ ἐν αὑτῶι ἐστι τό ὄν. ὥστ' εἰ ἀίδιόν ἐστι τό ὄν, ἄπειρόν ἐστιν, εἰ δέ ἄπειρόν ἐστιν, οὐδαμοῦ ἐστιν, εἰ δέ μηδαμοῦ ἐστιν, οὐκ ἔστιν. τοίνυν εἰ ἀίδιόν ἐστι τό ὄν, οὐδέ τήν ἀρχήν ὄν ἐστιν. (71) καί μήν οὐδέ γενητόν εἶναι δύναται τό ὄν. εἰ γάρ γέγονεν, ἤτοι ἐξ ὄντος ἤ ἐκ μή ὄντος γέγονεν. ἀλλ' οὔτε ἐκ τοῦ ὄντος γέγονεν: εἰ γάρ ὄν ἐστιν, οὐ γέγονεν ἀλλ' ἔστιν ἤδη: οὔτε ἐκ τοῦ μή ὄντος: τό γάρ μή ὄν οὐδέ γεννῆσαί τι δύναται διά τό ἐξ ἀνάγκης ὀφείλειν ὑπάρξεως μετέχειν τό γεννητικόν τινος. οὐκ ἄρα οὐδέ γενητόν ἐστι τό ὄν. (72) κατά τά αὐτά δέ οὐδέ τό συναμφότερον, ἀίδιον ἅμα καί γενητόν: ταῦτα γάρ ἀναιρετικά ἐστιν ἀλλήλων, καί εἰ ἀίδιόν ἐστι τό ὄν, οὐ γέγονεν, καί εἰ γέγονεν, οὐκ ἔστιν ἀίδιον. τοίνυν εἰ μήτε ἀίδιόν ἐστι τό ὄν μήτε γενητόν μήτε τό συναμφότερον, οὐκ ἄν εἴη τό ὄν. (73) καί ἄλλως, εἰ ἔστιν, ἤτοι ἕν ἐστιν ἤ πολλά: οὔτε δέ ἕν ἐστιν οὔτε πολλά, ὡς παρασταθήσεται: οὐκ ἄρα ἔστι τό ὄν. εἰ γάρ ἕν ἐστιν, ἤτοι ποσόν ἐστιν ἤ συνεχές ἐστιν ἤ μέγεθός ἐστιν ἤ σῶμά ἐστιν. ὅ τι δέ ἄν ἦι τούτων, οὐχ ἕν ἐστιν, ἀλλά ποσόν μέν καθεστώς διαιρεθήσεται, συνεχές δέ ὄν τμηθήσεται. ὁμοίως δέ μέγεθος νοούμενον οὐκ ἔσται ἀδιαίρετον. σῶμα δέ τυγχάνον τριπλοῦν ἔσται: καί γάρ μῆκος καί πλάτος καί βάθος ἕξει. ἄτοπον δέ γε τό μηδέν τούτων εἶναι λέγειν τό ὄν: οὐκ ἄρα ἐστίν ἕν τό ὄν. (74) καί μήν οὐδέ πολλά ἐστιν. εἰ γάρ μή ἐστιν ἕν, οὐδέ πολλά ἐστιν: σύνθεσις γάρ τῶν καθ' ἕν ἐστι τά πολλά, διόπερ τοῦ ἑνός ἀναιρουμένου συναναιρεῖται καί τά πολλά. ἀλλά γάρ ὅτι μέν οὔτε τό ὄν ἔστιν οὔτε τό μή ὄν ἔστιν, ἐκ τούτων συμφανές. (75) ὅτι δέ οὐδέ ἀμφότερα ἔστιν, τό τε ὄν καί τό μή ὄν, εὐεπιλόγιστον. εἴπερ γάρ τό μή ὄν ἔστι καί τό ὄν ἔστι, ταὐτόν ἔσται τῶι ὄντι τό μή ὄν ὅσον ἐπί τῶι εἶναι: καί διά τοῦτο οὐδέτερον αὐτῶν ἔστιν. ὅτι γάρ τό μή ὄν οὐκ ἔστιν, ὁμόλογον: δέδεικται δέ ταὐτό τούτωι καθεστώς τό ὄν: καί αὐτό τοίνυν οὐκ ἔσται. (76) οὐ μήν ἀλλ' εἴπερ ταὐτόν ἐστι τῶι μή ὄντι τό ὄν, οὐ δύναται ἀμφότερα εἶναι: εἰ γάρ ἀμφότερα, οὐ ταὐτόν, καί εἰ ταὐτόν, οὐκ ἀμφότερα. οἷς ἕπεται τό μηδέν εἶναι. εἰ γάρ μήτε τό ὄν ἔστι μήτε τό μή ὄν μήτε ἀμφότερα, παρά δέ ταῦτα οὐδέν νοεῖται, οὐδέν ἔστιν. (77) ὅτι δέ κἄν ἦι τι, τοῦτο ἄγνωστόν τε καί ἀνεπινόητόν ἐστιν ἀνθρώπωι, παρακειμένως ὑποδεικτέον. εἰ γάρ τά φρονούμενα, φησίν ὁ γοργίας, οὐκ ἔστιν ὄντα, τό ὄν οὐ φρονεῖται. καί κατά λόγον: ὥσπερ γάρ εἰ τοῖς φρονουμένοις συμβέβηκεν εἶναι λευκοῖς, κἄν συμβεβήκει τοῖς λευκοῖς φρονεῖσθαι, οὕτως εἰ τοῖς φρονουμένοις συμβέβηκεν μή εἶναι οὖσι, κατ' ἀνάγκην συμβήσεται τοῖς οὖσι μή φρονεῖσθαι. (78) διόπερ ὑγιές καί σῶιζον ἀκολουθίαν ἐστί τό ‘εἰ τά φρονούμενα οὐκ ἔστιν ὄντα, τό ὄν οὐ φρονεῖται’. τά δέ γε φρονούμενα (προληπτέον γάρ) οὐκ ἔστιν ὄντα, ὡς παραστήσομεν: οὐκ ἄρα τό ὄν φρονεῖται. καί <μήν> ὅτι τά φρονούμενα οὐκ ἔστιν ὄντα, συμφανές: (79) εἰ γάρ τά φρονούμενά ἐστιν ὄντα, πάντα τά φρονούμενα ἔστιν, καί ὅπη ἄν τις αὐτά φρονήσηι. ὅπερ ἐστίν ἀπεμφαῖνον: [εἰ δέ ἐστι, φαῦλον.] οὐδέ γάρ ἄν φρονῆι τις ἄνθρωπον ἱπτάμενον ἤ ἅρματα ἐν πελάγει τρέχοντα, εὐθέως ἄνθρωπος ἵπταται ἤ ἅρματα ἐν πελάγει τρέχει. ὥστε οὐ τά φρονούμενά ἐστιν ὄντα. (80) πρός τούτοις εἰ τά φρονούμενά ἐστιν ὄντα, τά μή ὄντα οὐ φρονηθήσεται. τοῖς γάρ ἐναντίοις τά ἐναντία συμβέβηκεν, ἐναντίον δέ ἐστι τῶι ὄντι τό μή ὄν. καί διά τοῦτο πάντως, εἰ τῶι ὄντι συμβέβηκε τό φρονεῖσθαι, τῶι μή ὄντι συμβήσεται τό μή φρονεῖσθαι. ἄτοπον δ' ἐστί τοῦτο: καί γάρ σκύλλα καί χίμαιρα καί πολλά τῶν μή ὄντων φρονεῖται. οὐκ ἄρα τό ὄν φρονεῖται. (81) ὥσπερ τε τά ὁρώμενα διά τοῦτο ὁρατά λέγεται ὅτι ὁρᾶται, καί τά ἀκουστά διά τοῦτο ἀκουστά ὅτι ἀκούεται, καί οὐ τά μέν ὁρατά ἐκβάλλομεν ὅτι οὐκ ἀκούεται, τά δέ ἀκουστά παραπέμπομεν ὅτι οὐχ ὁρᾶται (ἕκαστον γάρ ὑπό τῆς ἰδίας αἰσθήσεως ἀλλ' οὐχ ὑπ' ἄλλης ὀφείλει κρίνεσθαι), οὕτω καί τά φρονούμενα καί εἰ μή βλέποιτο τῆι ὄψει μηδέ ἀκούοιτο τῆι ἀκοῆι ἔσται, ὅτι πρός τοῦ οἰκείου λαμβάνεται κριτηρίου. (82) εἰ οὖν φρονεῖ τις ἐν πελάγει ἅρματα τρέχειν, καί εἰ μή βλέπει ταῦτα, ὀφείλει πιστεύειν ὅτι ἅρματα ἔστιν ἐν πελάγει τρέχοντα. ἄτοπον δέ τοῦτο: οὐκ ἄρα τό ὄν φρονεῖται καί καταλαμβάνεται. (83) καί εἰ καταλαμβάνοιτο δέ, ἀνέξοιστον ἑτέρωι. εἰ γάρ τά ὄντα ὁρατά ἐστι καί ἀκουστά καί κοινῶς αἰσθητά, ἅπερ ἐκτός ὑπόκειται, τούτων τε τά μέν ὁρατά ὁράσει καταληπτά ἐστι τά δέ ἀκουστά ἀκοῆι καί οὐκ ἐναλλάξ, πῶς οὖν δύναται ταῦτα ἑτέρωι μηνύεσθαι; (84) ὧι γάρ μηνύομεν, ἔστι λόγος, λόγος δέ οὐκ ἔστι τά ὑποκείμενα καί ὄντα: οὐκ ἄρα τά ὄντα μηνύομεν τοῖς πέλας ἀλλά λόγον, ὅς ἕτερός ἐστι τῶν ὑποκειμένων. καθάπερ οὖν τό ὁρατόν οὐκ ἄν γένοιτο ἀκουστόν καί ἀνάπαλιν, οὕτως ἐπεί ὑπόκειται τό ὄν ἐκτός, οὐκ ἄν γένοιτο λόγος ὁ ἡμέτερος: (85) μή ὤν δέ λόγος οὐκ ἄν δηλωθείη ἑτέρωι. ὅ γε μήν λόγος, φησίν, ἀπό τῶν ἔξωθεν προσπιπτόντων ἡμῖν πραγμάτων συνίσταται, τουτέστι τῶν αἰσθητῶν: ἐκ γάρ τῆς τοῦ χυλοῦ ἐγκυρήσεως ἐγγίνεται ἡμῖν ὁ κατά ταύτης τῆς ποιότητος ἐκφερόμενος λόγος, καί ἐκ τῆς τοῦ χρώματος ὑποπτώσεως ὁ κατά τοῦ χρώματος. εἰ δέ τοῦτο, οὐχ ὁ λόγος τοῦ ἐκτός παραστατικός ἐστιν, ἀλλά τό ἐκτός τοῦ λόγου μηνυτικόν γίνεται. (86) καί μήν οὐδέ ἔνεστι λέγειν ὅτι ὅν τρόπον τά ὁρατά καί ἀκουστά ὑπόκειται, οὕτως καί ὁ λόγος, ὥστε δύνασθαι ἐξ ὑποκειμένου αὐτοῦ καί ὄντος τά ὑποκείμενα καί ὄντα μηνύεσθαι. εἰ γάρ καί ὑπόκειται, φησίν, ὁ λόγος, ἀλλά διαφέρει τῶν λοιπῶν ὑποκειμένων, καί πλείστωι διενήνοχε τά ὁρατά σώματα τῶν λόγων: δι' ἑτέρου γάρ ὀργάνου ληπτόν ἐστι τό ὁρατόν καί δι' ἄλλου ὁ λόγος. οὐκ ἄρα ἐνδείκνυται τά πολλά τῶν ὑποκειμένων ὁ λόγος, ὥσπερ οὐδέ ἐκεῖνα τήν ἀλλήλων διαδηλοῖ φύσιν. (87) τοιούτων οὖν παρά τῶι γοργίαι ἠπορημένων οἴχεται ὅσον ἐπ' αὐτοῖς τό τῆς ἀληθείας κριτήριον: τοῦ γάρ μήτε ὄντος μήτε γνωρίζεσθαι δυναμένου μήτε ἄλλωι παρασταθῆναι πεφυκότος οὐδέν ἄν εἴη κριτήριον. plato meno 76 a ff. τό δέ χρῶμα τί λέγεις, ὦ σώκρατες; _ὑβριστής γ' εἶ, ὦ μένων: ἀνδρί πρεσβύτηι πράγματα προστάττεις ἀποκρίνεσθαι, αὐτός δέ οὐκ ἐθέλεις ἀναμνησθείς εἰπεῖν, ὅ τί ποτε λέγει γ. ἀρετήν εἶναι ... c βούλει οὖν σοι κατά γοργίαν ἀποκρίνωμαι, ἧι ἄν σύ μάλιστα ἀκολουθήσαις; _ βούλομαι: πῶς γάρ οὔ; _οὐκοῦν λέγετε ἀπορροάς τινας τῶν ὄντων κατά ἐμπεδοκλέα; _ σφόδρα γε. _καί <πόρους> εἰς οὕς καί δι' ὧν αἱ ἀπορροαί πορεύονται; _πάνυ γε. _καί τῶν ἀπορροῶν τάς μέν <ἁρμόττειν> ἐνίοις τῶν πόρων, τάς δέ ἐλάττους ἤ μείζους εἶναι; _ἔστι ταῦτα. _ οὐκοῦν καί ὄψιν καλεῖς τι; _ἔγωγε. _ἐκ τούτων δή ‘σύνες ὅ τοι λέγω’, ἔφη πίνδαρος [fr. 105/6 schr.3]: ἔστιν γάρ <χρόα ἀπορροή χρημάτων> ὄψει <σύμμετρος> καί αἰσθητός. _ἄριστά μοι δοκεῖς, ὦ σώκρατες, ταύτην τήν ἀπόκρισιν εἰρηκέναι. _ἴσως γάρ σοι κατά συνήθειαν εἴρηται: καί ἅμα οἶμαι ἐννοεῖς, ὅτι ἔχοις ἄν ἐξ αὐτῆς εἰπεῖν καί φωνήν, ὅ ἔστι καί ὀσμήν καί ἄλλα πολλά τῶν τοιούτων. _πάνυ μέν οὖν. _τραγική γάρ ἐστιν, ὦ μένων, ἡ ἀπόκρισις. theophr. de igne 73 p. 20 gercke (progr. gryph. 1896) ὅτι δ' ἀπό μέν τοῦ ἡλίου φῶς ἅπτουσι τῆι ἀνακλάσει ἀπό τῶν λείων [τί τό ἄπορον] (συμμιγνῦσι δέ τό ὑπέκκαυμα), ἀπό δέ τοῦ πυρός οὐχ ἅπτουσιν, αἴτιον [δ'] ἥ τε λεπτομέρεια καί ὅτι συνεχές γίγνεται μᾶλλον ἀνακλώμενον, τό δέ ἀδυνατεῖ διά τήν ἀνομοιότητα. ὥστε τό μέν τῶι ἀθροισμῶι καί τῆι λεπτότητι διαδυόμενον εἰς τό ἔκκαυμα δύναται καίειν, τό δ' οὐδέτερον ἔχον οὐ δύναται. ἐξάπτεται δέ ἀπό τε τῆς ὑέλου καί ἀπό τοῦ χαλκοῦ καί τοῦ ἀργύρου τρόπον τινά ἐργασθέντων, οὐχ, ὥσπερ γ. φησί καί ἄλλοι δέ τινες οἴονται, <διά τό ἀπιέναι τό πῦρ διά τῶν πόρων>. {επιταφιοσ} athanasius alexandr. rhet. gr. xiv, 180, 9 rabe τήν δέ τρίτην ῥητορικήν περί γελοιώδη τινά τῶν μειρακίων τόν κρότον ἀνεγείρουσαν καί κολακείαν ὑπάρχουσαν ἀναιδῆ, ἥν καί μετεχειρίσαντο ἐν μέν χαρακτῆρι καί ἐνθυμήμασιν ἡμαρτημένοις οἱ περί θρασύμαχον καί γοργίαν, πολλῶι μέν τῶι παρίσωι χρησάμενοι καί τήν εὐκαιρίαν ἠγνοηκότες τούτου τοῦ σχήματος, ἐν δέ διανοίαι καί τρόπωι λέξεως ἄλλοι τε πολλοί καί δή καί γ. αὐτός κουφότατος ὤν, ὅς κατά τήν ἀπαγγελίαν αὐτήν ἐν <τῶι ἐπιταφίωι> αὐτοῦ οὐκ ἰσχύων <γῦπας> εἰπεῖν <ζῶντας> εἴρηκε <τάφους>: διανοίαι δέ ὑπεκπίπτει τοῦ δέοντος ὡς καί ἰσοκράτης μαρτυρεῖ οὕτως φάσκων: ‘τίς γάρ ἄν κτλ.’ [b 1]. [longin.] π. ὕψους 3, 2 ταύτηι καί τά τοῦ λεοντίνου γοργίου γελᾶται γράφοντος <ξέρξης ὁ τῶν περσῶν ζεύς> καί <γῦπες ἔμψυχοι τάφοι>. philostr. v. s. i 9, 5 [a 1 ii 272, 14] <τά μέν κατά τῶν βαρβάρων τρόπαια ὕμνους ἀπαιτεῖ τά δέ κατά τῶν ἑλλήνων θρήνους>. planud. ad hermog. v 548 walz διονύσιος ὁ πρεσβύτερος ἐν τῶι δευτέρωι περί χαρακτήρων περί γοργίου λέγων τάδε φησίν: ‘δικανικοῖς μέν οὖν οὐ περιέτυχον αὐτοῦ λόγοις, δημηγορικοῖς δέ ὀλίγοις καί τισι καί τέχναις, τοῖς δέ πλείοσιν ἐπιδεικτικοῖς. τῆς δέ ἰδέας αὐτοῦ τῶν λόγων τοιοῦτος ὁ χαρακτήρ (ἐγκωμιάζει δέ τούς ἐν πολέμοις ἀριστεύσαντας ἀθηναίων): <τί γάρ ἀπῆν τοῖς ἀνδράσι τούτοις ὧν δεῖ ἀνδράσι προσεῖναι; τί δέ καί προσῆν ὧν οὐ δεῖ προσεῖναι; εἰπεῖν δυναίμην ἅ βούλομαι, βουλοίμην δ' ἅ δεῖ, λαθών μέν τήν θείαν νέμεσιν, φυγών δέ τόν ἀνθρώπινον φθόνον. οὗτοι γάρ ἐκέκτηντο ἔνθεον μέν τήν ἀρετήν, ἀνθρώπινον δέ τό θνητόν, πολλά μέν δή τό πρᾶον ἐπιεικές τοῦ αὐθάδους δικαίου προκρίνοντες, πολλά δέ νόμου ἀκριβείας λόγων ὀρθότητα, τοῦτον νομίζοντες θειότατον καί κοινότατον νόμον, τό δέον ἐν τῶι δέοντι καί λέγειν καί σιγᾶν καί ποιεῖν <καί ἐᾶν>, καί δισσά ἀσκήσαντες μάλιστα ὧν δεῖ, γνώμην <καί ῥώμην>, τήν μέν βουλεύοντες τήν δ' ἀποτελοῦντες, θεράποντες μέν τῶν ἀδίκως δυστυχούντων, κολασταί δέ τῶν ἀδίκως εὐτυχούντων, αὐθάδεις πρός τό συμφέρον, εὐόργητοι πρός τό πρέπον, τῶι φρονίμωι τῆς γνώμης παύοντες τό ἄφρον <τῆς ῥώμης>, ὑβρισταί εἰς τούς ὑβριστάς, κόσμιοι εἰς τούς κοσμίους, ἄφοβοι εἰς τούς ἀφόβους, δεινοί ἐν τοῖς δεινοῖς. μαρτύρια δέ τούτων τρόπαια ἐστήσαντο τῶν πολεμίων, διός μέν ἀγάλματα, ἑαυτῶν δέ ἀναθήματα, οὐκ ἄπειροι οὔτε ἐμφύτου ἄρεος οὔτε νομίμων ἐρώτων οὔτε ἐνοπλίου ἔριδος οὔτε φιλοκάλου εἰρήνης, σεμνοί μέν πρός τούς θεούς τῶι δικαίωι, ὅσιοι δέ πρός τούς τοκέας τῆι θεραπείαι, δίκαιοι δέ πρός τούς ἀστούς τῶι ἴσωι, εὐσεβεῖς δέ πρός τούς φίλους τῆι πίστει. τοιγαροῦν αὐτῶν ἀποθανόντων ὁ πόθος οὐ συναπέθανεν, ἀλλ' ἀθάνατος οὐκ ἐν ἀθανάτοις σώμασι ἦι οὐ ζώντων’>. {ολυμπικοσ} aristot. rhet. γ 14. 1414b 29 λέγεται δέ τά τῶν ἐπιδεικτικῶν προοίμια ἐξ ἐπαίνου ἤ ψόγου οἷον γ. μέν ἐν τῶι <ὀλυμπικῶι λόγωι <‘ὑπό πολλῶν ἄξιοι θαυμάζεσθαι, ὦ ἄνδρες ἕλληνες’>. ἐπαινεῖ γάρ τούς τάς πανηγύρεις συνάγοντας. clem. str. i 51 [ii 33, 18 st.] καί <τό ἀγώνισμα> ἡμῶν κατά τόν λεοντῖνον γοργίαν <διττῶν [δέ] ἀρετῶν δεῖται, τόλμης καί σοφίας: τόλμης μέν τό κίνδυνον ὑπομεῖναι, σοφίας δέ τό πλίγμα (?) γνῶναι>. ὁ γάρ τοι λόγος καθάπερ <τό κήρυγμα τό> ὀλυμπίασι <καλεῖ μέν τόν βουλόμενον, στεφανοῖ δέ τόν δυνάμενον>. plut. coni. praec. 43 p. 144b c γοργίου τοῦ ῥήτορος ἀναγνόντος ἐν ὀλυμπίαι λόγον περί ὁμονοίας τοῖς ἕλλησιν ὁ μελάνθιος: οὗτος ἡμῖν, ἔφη, συμβουλεύει περί ὁμονοίας, ὅς αὑτόν καί τήν γυναῖκα καί τήν θεράπαιναν ἰδίαι τρεῖς ὄντας ὁμονοεῖν οὐ πέπεικεν: ἦν γάρ ὡς ἔοικέ τις ἔρως τοῦ γοργίου καί ζηλοτυπία τῆς γυναικός πρός τό θεραπαινίδιον. {πυθικοσ} {εγκωμιον εισ ηλειουσ} aristot. rhet. γ 14. 1416a 1 τοιοῦτον γάρ τό γοργίου <ἐγκώμιον εἰς ἠλείους>: οὐδέν γάρ προεξαγκωνίσας οὐδέ προανακινήσας εὐθύς ἄρχεται ‘ἦλις πόλις εὐδαίμων’>. {γοργιου ελενησ εγκωμιον} (1) κόσμος πόλει μέν εὐανδρία, σώματι δέ κάλλος, ψυχῆι δέ σοφία, πράγματι δέ ἀρετή, λόγωι δέ ἀλήθεια: τά δέ ἐναντία τούτων ἀκοσμία. ἄνδρα δέ καί γυναῖκα καί λόγον καί ἔργον καί πόλιν καί πρᾶγμα χρή τό μέν ἄξιον ἐπαίνου ἐπαίνωι τιμᾶν, τῶι δέ ἀναξίωι μῶμον ἐπιτιθέναι: ἴση γάρ ἁμαρτία καί ἀμαθία μέμφεσθαί τε τά ἐπαινετά καί ἐπαινεῖν τά μωμητά. (2) τοῦ δ' αὐτοῦ ἀνδρός λέξαι τε τό δέον ὀρθῶς καί ἐλέγξαι *** τούς μεμφομένους ἑλένην, γυναῖκα περί ἧς ὁμόφωνος καί ὁμόψυχος γέγονεν ἥ τε τῶν ποιητῶν ἀκουσάντων πίστις ἥ τε τοῦ ὀνόματος φήμη, ὅ τῶν συμφορῶν μνήμη γέγονεν. ἐγώ δέ βούλομαι λογισμόν τινα τῶι λόγωι δούς τήν μέν κακῶς ἀκούουσαν παῦσαι τῆς αἰτίας, τούς δέ μεμφομένους ψευδομένους ἐπιδείξας καί δείξας τἀληθές [ἤ] παῦσαι τῆς ἀμαθίας. (3) ὅτι μέν οὖν φύσει καί γένει τά πρῶτα τῶν πρώτων ἀνδρῶν καί γυναικῶν ἡ γυνή περί ἧς ὅδε ὁ λόγος, οὐκ ἄδηλον οὐδέ ὀλίγοις. δῆλον γάρ ὡς μητρός μέν λήδας, πατρός δέ τοῦ μέν γενομένου θεοῦ, λεγομένου δέ θνητοῦ, τυνδάρεω καί διός, ὧν ὁ μέν διά τό εἶναι ἔδοξεν, ὁ δέ διά τό φάναι ἠλέγχθη, καί ἦν ὁ μέν ἀνδρῶν κράτιστος ὁ δέ πάντων τύραννος. (4) ἐκ τοιούτων δέ γενομένη ἔσχε τό ἰσόθεον κάλλος, ὅ λαβοῦσα καί οὐ λαθοῦσα ἔσχε: πλείστας δέ πλείστοις ἐπιθυμίας ἔρωτος ἐνειργάσατο, ἑνί δέ σώματι πολλά σώματα συνήγαγεν ἀνδρῶν ἐπί μεγάλοις μέγα φρονούντων, ὧν οἱ μέν πλούτου μεγέθη, οἱ δέ εὐγενείας παλαιᾶς εὐδοξίαν, οἱ δέ ἀλκῆς ἰδίας εὐεξίαν, οἱ δέ σοφίας ἐπικτήτου δύναμιν ἔσχον: καί ἧκον ἅπαντες ὑπ' ἔρωτός τε φιλονίκου φιλοτιμίας τε ἀνικήτου. (5) ὅστις μέν οὖν καί δι' ὅτι καί ὅπως ἀπέπλησε τόν ἔρωτα τήν ἑλένην λαβών, οὐ λέξω: τό γάρ τοῖς εἰδόσιν ἅ ἴσασι λέγειν πίστιν μέν ἔχει, τέρψιν δέ οὐ φέρει. τόν χρόνον δέ τῶι λόγωι τόν τότε νῦν ὑπερβάς ἐπί τήν ἀρχήν τοῦ μέλλοντος λόγου προβήσομαι, καί προθήσομαι τάς αἰτίας, δι' ἅς εἰκός ἦν γενέσθαι τόν τῆς ἑλένης εἰς τήν τροίαν στόλον. (6) ἤ γάρ τύχης βουλήμασι καί θεῶν βουλεύμασι καί ἀνάγκης ψηφίσμασιν ἔπραξεν ἅ ἔπραξεν, ἤ βίαι ἁρπασθεῖσα, ἤ λόγοις πεισθεῖσα, <ἤ ἔρωτι ἁλοῦσα>. εἰ μέν οὖν διά τό πρῶτον, ἄξιος αἰτιᾶσθαι ὁ αἰτιώμενος: θεοῦ γάρ προθυμίαν ἀνθρωπίνηι προμηθίαι ἀδύ νατον κωλύειν. πέφυκε γάρ οὐ τό κρεῖσσον ὑπό τοῦ ἥσσονος κωλύεσθαι, ἀλλά τό ἧσσον ὑπό τοῦ κρείσσονος ἄρχεσθαι καί ἄγεσθαι, καί τό μέν κρεῖσσον ἡγεῖσθαι, τό δέ ἧσσον ἕπεσθαι. θεός δ' ἀνθρώπου κρεῖσσον καί βίαι καί σοφίαι καί τοῖς ἄλλοις. εἰ οὖν τῆι τύχηι καί τῶι θεῶι τήν αἰτίαν ἀναθετέον, [ἤ] τήν ἑλένην τῆς δυσκλείας ἀπολυτέον. (7) εἰ δέ βίαι ἡρπάσθη καί ἀνόμως ἐβιάσθη καί ἀδίκως ὑβρίσθη, δῆλον ὅτι ὁ <μέν> ἁρπάσας ὡς ὑβρίσας ἠδίκησεν, ἡ δέ ἁρπασθεῖσα ὡς ὑβρισθεῖσα ἐδυστύχησεν. ἄξιος οὖν ὁ μέν ἐπιχειρήσας βάρβαρος βάρβαρον ἐπιχείρημα καί λόγωι καί νόμωι καί ἔργωι λόγωι μέν αἰτίας, νόμωι δέ ἀτιμίας, ἔργωι δέ ζημίας τυχεῖν: ἡ δέ βιασθεῖσα καί τῆς πατρίδος στερηθεῖσα καί τῶν φίλων ὀρφανισθεῖσα πῶς οὐκ ἄν εἰκότως ἐλεηθείη μᾶλλον ἤ κακολογηθείη; ὁ μέν γάρ ἔδρασε δεινά, ἡ δέ ἔπαθε: δίκαιον οὖν τήν μέν οἰκτῖραι, τόν δέ μισῆσαι. (8) εἰ δέ λόγος ὁ πείσας καί τήν ψυχήν ἀπατήσας, οὐδέ πρός τοῦτο χαλεπόν ἀπολογήσασθαι καί τήν αἰτίαν ἀπολύσασθαι ὧδε. λόγος δυνάστης μέγας ἐστίν, ὅς σμικροτάτωι σώματι καί ἀφανεστάτωι θειότατα ἔργα ἀποτελεῖ: δύναται γάρ καί φόβον παῦσαι καί λύπην ἀφελεῖν καί χαράν ἐνεργάσασθαι καί ἔλεον ἐπαυξῆσαι. ταῦτα δέ ὡς οὕτως ἔχει δείξω: (9) δεῖ δέ καί δόξηι δεῖξαι τοῖς ἀκούουσι: τήν ποίησιν ἅπασαν καί νομίζω καί ὀνομάζω λόγον ἔχοντα μέτρον: ἧς τούς ἀκούοντας εἰσῆλθε καί φρίκη περίφοβος καί ἔλεος πολύδακρυς καί πόθος φιλοπενθής, ἐπ' ἀλλοτρίων τε πραγμάτων καί σωμάτων εὐτυχίαις καί δυσπραγίαις ἴδιόν τι πάθημα διά τῶν λόγων ἔπαθεν ἡ ψυχή. φέρε δή πρός ἄλλον ἀπ' ἄλλου μεταστῶ λόγον. (10) αἱ γάρ ἔνθεοι διά λόγων ἐπωιδαί ἐπαγωγοί ἡδονῆς, ἀπαγωγοί λύπης γίνονται: συγγινομένη γάρ τῆι δόξηι τῆς ψυχῆς ἡ δύναμις τῆς ἐπωιδῆς ἔθελξε καί ἔπεισε καί μετέστησεν αὐτήν γοητείαι. γοητείας δέ καί μαγείας δισσαί τέχναι εὕρηνται, αἵ εἰσι ψυχῆς ἁμαρτήματα καί δόξης ἀπατήματα. (11) ὅσοι δέ ὅσους περί ὅσων καί ἔπεισαν καί πείθουσι δέ ψευδῆ λόγον πλάσαντες. εἰ μέν γάρ πάντες περί πάντων εἶχον τῶν <τε> παροιχομένων μνήμην τῶν τε παρόντων <ἔννοιαν> τῶν τε μελλόντων πρόνοιαν, οὐκ ἄν ὁμοίως ὅμοιος ἦν ὁ λόγος, οἷς τά νῦν γε οὔτε μνησθῆναι τό παροιχόμενον οὔτε σκέψασθαι τό παρόν οὔτε μαντεύσασθαι τό μέλλον εὐπόρως ἔχει: ὥστε περί τῶν πλείστων οἱ πλεῖστοι τήν δόξαν σύμβουλον τῆι ψυχῆι παρέχονται. ἡ δέ δόξα σφαλερά καί ἀβέβαιος οὖσα σφαλεραῖς καί ἀβεβαίοις εὐτυχίαις περιβάλλει τούς αὐτῆι χρωμένους. (12) †τίς οὖν αἰτία κωλύει καί τήν ἑλένην ὕμνος ἦλθεν ὁμοίως ἄν οὐ νέαν οὖσαν ὥσπερ εἰ βιατήριον βία ἡρπάσθη. τό γάρ τῆς πειθοῦς ἐξῆν ὁ δέ νοῦς καίτοι εἰ ἀνάγκη ὁ εἰδώς ἕξει μέν οὖν, τήν δέ δύναμιν τήν αὐτήν ἔχει. λόγος γάρ ψυχήν ὁ πείσας, ἥν ἔπεισεν, ἠνάγκασε καί πιθέσθαι τοῖς λεγομένοις καί συναινέσαι τοῖς ποιουμένοις. ὁ μέν οὖν πείσας ὡς ἀναγκάσας ἀδικεῖ, ἡ δέ πεισθεῖσα ὡς ἀναγκασθεῖσα τῶι λόγωι μάτην ἀκούει κακῶς. (13) ὅτι δ' ἡ πειθώ προσιοῦσα τῶι λόγωι καί τήν ψυχήν ἐτυπώσατο ὅπως ἐβούλετο, χρή μαθεῖν πρῶτον μέν τούς τῶν μετεωρολόγων λόγους, οἵτινες δόξαν ἀντί δόξης τήν μέν ἀφελόμενοι τήν δ' ἐνεργασάμενοι τά ἄπιστα καί ἄδηλα φαίνεσθαι τοῖς τῆς δόξης ὄμμασιν ἐποίησαν: δεύτερον δέ τούς ἀναγκαίους διά λόγων ἀγῶνας, ἐν οἷς εἷς λόγος πολύν ὄχλον ἔτερψε καί ἔπεισε τέχνηι γραφείς, οὐκ ἀληθείαι λεχθείς: τρίτον <δέ> φιλοσόφων λόγων ἁμίλλας, ἐν αἷς δείκνυται καί γνώμης τάχος ὡς εὐμετάβολον ποιοῦν τήν τῆς δόξης πίστιν. (14) τόν αὐτόν δέ λόγον ἔχει ἥ τε τοῦ λόγου δύναμις πρός τήν τῆς ψυχῆς τάξιν ἥ τε τῶν φαρμάκων τάξις πρός τήν τῶν σωμάτων φύσιν. ὥσπερ γάρ τῶν φαρμάκων ἄλλους ἄλλα χυμούς ἐκ τοῦ σώματος ἐξάγει, καί τά μέν νόσου τά δέ βίου παύει, οὕτω καί τῶν λόγων οἱ μέν ἐλύπησαν, οἱ δέ ἔτερψαν, οἱ δέ ἐφόβησαν, οἱ δέ εἰς θάρσος κατέστησαν τούς ἀκούοντας, οἱ δέ πειθοῖ τινι κακῆι τήν ψυχήν ἐφαρμάκευσαν καί ἐξεγοήτευσαν. (15) καί ὅτι μέν, εἰ λόγωι ἐπείσθη, οὐκ ἠδίκησεν ἀλλ' ἠτύχησεν, εἴρηται: τήν δέ τετάρτην αἰτίαν τῶι τετάρτωι λόγωι διέξειμι. εἰ γάρ ἔρως ἦν ὁ ταῦτα πάντα πράξας, οὐ χαλεπῶς διαφεύξεται τήν τῆς λεγομένης γεγονέναι ἁμαρτίας αἰτίαν. ἅ γάρ ὁρῶμεν, ἔχει φύσιν οὐχ ἥν ἡμεῖς θέλομεν, ἀλλ' ἥν ἕκαστον ἔτυχε: διά δέ τῆς ὄψεως ἡ ψυχή κἀν τοῖς τρόποις τυποῦται. (16) αὐτίκα γάρ ὅταν πολέμια σώματα [καί] πολέμιον ἐπί πολεμίοις ὁπλίσηι κόσμον χαλκοῦ καί σιδήρου, τοῦ μέν ἀλεξητήριον τοῦ δέ † προβλήματα, εἰ θεάσεται ἡ ὄψις, ἐταράχθη καί ἐτάραξε τήν ψυχήν, ὥστε πολλάκις κινδύνου τοῦ μέλλοντος <ὡς> ὄντος φεύγουσιν ἐκπλαγέντες. ἰσχυρά γάρ ἡ συνήθεια τοῦ νόμου διά τόν φόβον ἐξωικίσθη τόν ἀπό τῆς ὄψεως, ἥτις ἐλθοῦσα ἐποίησεν ἀμελῆσαι καί τοῦ καλοῦ τοῦ διά τόν νόμον κρινομένου καί τοῦ ἀγαθοῦ τοῦ διά τήν νίκην γινομένου. (17) ἤδη δέ τινες ἰδόντες φοβερά καί τοῦ παρόντος ἐν τῶι παρόντι χρόνωι φρονήματος ἐξέστησαν: οὕτως ἀπέσβεσε καί ἐξήλασεν ὁ φόβος τό νόημα. πολλοί δέ ματαίοις πόνοις καί δειναῖς νόσοις καί δυσιάτοις μανίαις περιέπεσον: οὕτως εἰκόνας τῶν ὁρωμένων πραγμάτων ἡ ὄψις ἐνέγραψεν ἐν τῶι φρονήματι. καί τά μέν δειματοῦντα πολλά μέν παραλείπεται, ὅμοια δ' ἐστί τά παραλειπόμενα οἷάπερ <τά> λεγό μενα. (18) ἀλλά μήν οἱ γραφεῖς ὅταν ἐκ πολλῶν χρωμάτων καί σωμάτων ἕν σῶμα καί σχῆμα τελείως ἀπεργάσωνται, τέρπουσι τήν ὄψιν: ἡ δέ τῶν ἀνδριάντων ποίησις καί ἡ τῶν ἀγαλμάτων ἐργασία θέαν ἡδεῖαν παρέσχετο τοῖς ὄμμασιν. οὕτω τά μέν λυπεῖν τά δέ ποθεῖν πέφυκε τήν ὄψιν. πολλά δέ πολλοῖς πολλῶν ἔρωτα καί πόθον ἐνεργάζεται πραγμάτων καί σωμάτων. (19) εἰ οὖν τῶι τοῦ ἀλεξάνδρου σώματι τό τῆς ἑλένης ὄμμα ἡσθέν προθυμίαν καί ἅμιλλαν ἔρωτος τῆι ψυχῆι παρέδωκε, τί θαυμαστόν; ὅς εἰ μέν θεός <ὤν ἔχει> θεῶν θείαν δύναμιν, πῶς ἄν ὁ ἥσσων εἴη τοῦτον ἀπώσασθαι καί ἀμύνασθαι δυνατός; εἰ δ' ἐστίν ἀνθρώπινον νόσημα καί ψυχῆς ἀγνόημα, οὐχ ὡς ἁμάρτημα μεμπτέον ἀλλ' ὡς ἀτύχημα νομιστέον: ἦλθε γάρ, ὡς ἦλθε, τύχης ἀγρεύμασιν, οὐ γνώμης βουλεύμασιν, καί ἔρωτος ἀνάγκαις, οὐ τέχνης παρασκευαῖς. (20) πῶς οὖν χρή δίκαιον ἡγήσασθαι τόν τῆς ἑλένης μῶμον, ἥτις εἴτ' ἐρασθεῖσα εἴτε λόγωι πεισθεῖσα εἴτε βίαι ἁρπασθεῖσα εἴτε ὑπό θείας ἀνάγκης ἀναγκασθεῖσα ἔπραξεν ἅ ἔπραξε, πάντως διαφεύγει τήν αἰτίαν; (21) ἀφεῖλον τῶι λόγωι δύσκλειαν γυναικός, ἐνέμεινα τῶι νόμωι ὅν ἐθέμην ἐν ἀρχῆι τοῦ λόγου: ἐπειράθην καταλῦσαι μώμου ἀδικίαν καί δόξης ἀμαθίαν, ἐβουλήθην γράψαι τόν λόγον ἑλένης μέν ἐγκώμιον, ἐμόν δέ παίγνιον. {του αυτου υπερ παλαμηδουσ απολογια} (1) ἡ μέν κατηγορία καί ἡ ἀπολογία κρίσις οὐ περί θανάτου [γίγνεσθαι]: θάνατον μέν γάρ ἡ φύσις φανερᾶι τῆι ψήφωι πάντων κατεψηφίσατο τῶν θνητῶν, ἧιπερ ἡμέραι ἐγένετο: περί δέ τῆς ἀτιμίας καί τῆς τιμῆς ὁ κίνδυνός ἐστι, πότερά με χρή δικαίως ἀποθανεῖν ἤ μετ' ὀνειδῶν μεγίστων καί τῆς αἰσχίστης αἰτίας βιαίως ἀποθανεῖν. (2) δισσῶν δέ τούτων ὄντων τοῦ μέν ὅλου ὑμεῖς κρατεῖτε, τοῦ δ' ἐγώ, τῆς μέν δίκης ἐγώ, τῆς δέ βίας ὑμεῖς. ἀποκτεῖναι μέν γάρ με δυνήσεσθε βουλόμενοι ῥαιδίως: κρατεῖτε γάρ καί τούτων, ὧν οὐδέν ἐγώ τυγχάνω κρατῶν. (3) εἰ μέν οὖν ὁ κατήγορος ὀδυσσεύς ἤ σαφῶς ἐπιστάμενος προδιδόντα με τήν ἑλλάδα τοῖς βαρβάροις ἤ δοξάζων γ' ἁμῆ οὕτω ταῦτα ἔχειν ἐποιεῖτο τήν κατηγορίαν δι' εὔνοιαν τῆς ἑλλάδος, ἄριστος ἄν ἦν [ὁ] ἀνήρ: πῶς γάρ <οὔχ>, ὅς γε σώιζει πατρίδα, τοκέας, τήν πᾶσαν ἑλλάδα, ἔτι δέ πρός τούτοις τόν ἀδικοῦντα τιμωρούμενος; εἰ δέ φθόνωι ἤ κακοτεχνίαι ἤ πανουργίαι συνέθηκε ταύτην τήν αἰτίαν, ὥσπερ δι' ἐκεῖνα κράτιστος ἄν ἦν ἀνήρ, οὕτω διά ταῦτα κάκιστος ἀνήρ. (4) περί τούτων δέ λέγων πόθεν ἄρξωμαι; τί δέ πρῶτον εἴπω; ποῖ δέ τῆς ἀπολογίας τράπωμαι; αἰτία γάρ ἀνεπίδεικτος ἔκπληξιν ἐμφανῆ ἐμποιεῖ, διά δέ τήν ἔκπληξιν ἀπορεῖν ἀνάγκη τῶι λόγωι, ἄν μή τι παρ' αὐτῆς τῆς ἀληθείας καί τῆς παρούσης ἀνάγκης μάθω, διδασκάλων ἐπικινδυνοτέρων ἤ ποριμωτέρων τυχών. (5) ὅτι μέν οὖν οὐ σαφῶς <εἰδώς> ὁ κατήγορος κατηγορεῖ μου, σαφῶς οἶδα: σύνοιδα γάρ ἐμαυτῶι σαφῶς οὐδέν τοιοῦτον πεποιηκώς: οὐδέ οἶδ' ὅπως ἄν εἰδείη τις ὄν τό μή γενόμενον. εἰ δέ οἰόμενος οὕτω ταῦτα ἔχειν ἐποιεῖτο τήν κατηγορίαν, οὐκ ἀληθῆ λέγειν διά δισσῶν ὑμῖν ἐπιδείξω τρόπων: οὔτε γάρ βουληθείς ἐδυνάμην ἄν οὔτε δυνάμενος ἐβουλήθην ἔργοις ἐπιχειρεῖν τοιούτοις. (6) ἐπί τοῦτον δέ τόν λόγον εἶμι πρῶτον, ὡς ἀδύνατός εἰμι τοῦτο πράττειν. ἔδει γάρ τινα πρῶτον ἀρχήν γενέσθαι τῆς προδοσίας, ἡ δέ ἀρχή λόγος ἄν εἴη: πρό γάρ τῶν μελλόντων ἔργων ἀνάγκη λόγους γίνεσθαι πρότερον. λόγοι δέ πῶς ἄν γένοιντο μή συνουσίας τινός γενομένης; συνουσία δέ τίνα τρόπον γένοιτ' ἄν μήτ' ἐκείνου πρός ἐμέ πέμψαντος μήτε <του> παρ' ἐμοῦ πρός ἐκεῖνον ἐλθόντος; οὐδέ γάρ ἀγγελία διά γραμματείων ἀφῖκται ἄνευ τοῦ φέροντος. (7) ἀλλά δή τοῦτο τῶι λόγωι δυνατόν γενέσθαι. καί δή τοίνυν σύνειμι καί σύνεστι κἀκεῖνος ἐμοί κἀκείνωι ἐγώ_τίνα τρόπον; τίνι τίς ὤν; ἕλλην βαρβάρωι. πῶς ἀκούων καί λέγων; πότερα μόνος μόνωι; ἀλλ' ἀγνοήσομεν τούς ἀλλήλων λόγους. ἀλλά μεθ' ἑρμηνέως; τρίτος ἄρα μάρτυς γίνεται τῶν κρύπτεσθαι δεομένων. (8) ἀλλά δή καί τοῦτο γενέσθω, καίπερ οὐ γενόμενον. ἔδει δέ μετά τούτους πίστιν δοῦναι καί δέξασθαι. τίς οὖν ἄν ἦν ἡ πίστις; πότερον ὅρκος; τίς οὖν ἐμοί τῶι προδότηι πιστεύειν ἔμελλεν; ἀλλ' ὅμηροι; τίνες; οἷον ἐγώ τόν ἀδελφόν ἔδωκ' ἄν (οὐ γάρ εἶχον ἄλλον), ὁ δέ βάρβαρος τῶν υἱέων τινά: πιστότατα γάρ ἄν ἦν οὕτως ἐμοί τε παρ' ἐκείνου ἐκείνωι τε παρ' ἐμοῦ. ταῦτα δέ γινόμενα πᾶσιν ὑμῖν ἄν ἦν φανερά. (9) φήσει τις ὡς χρήμασι τήν πίστιν ἐποιούμεθα, ἐκεῖνος μέν διδούς, ἐγώ δέ λαμβάνων. πότερον οὖν ὀλίγοις; ἀλλ' οὐκ εἰκός ἀντί μεγάλων ὑπουργημάτων ὀλίγα χρήματα λαμβάνειν. ἀλλά πολλοῖς; τίς οὖν ἦν ἡ κομιδή; πῶς δ' ἄν <εἷς> ἐκόμισεν; ἤ πολλοί; πολλῶν γάρ κομιζόντων πολλοί ἄν ἦσαν μάρτυρες τῆς ἐπιβουλῆς, ἑνός δέ κομίζοντος οὐκ ἄν πολύ τι τό φερόμενον ἦν. (10) πότερα δέ ἐκόμισαν ἡμέρας ἤ νυκτός; ἀλλά πολλαί καί πυκναί φυλακαί, δι' ὧν οὐκ ἔστι λαθεῖν. ἀλλ' ἡμέρας; ἀλλά γε τό φῶς πολεμεῖ τοῖς τοιούτοις. εἶεν. ἐγώ δ' ἐξελθών ἐδεξάμην, ἤ ἐκεῖνος ὁ φέρων εἰσῆλθεν; ἀμφότερα γάρ ἄπορα. λαβών δέ δή πῶς ἄν ἔκρυψα καί τούς ἔνδον καί τούς ἔξω; ποῦ δ' ἄν ἔθηκα; πῶς δ' ἄν ἐφύλαξα; χρώμενος δ' ἄν φανερός ἐγενόμην, μή χρώμενος δέ τί ἄν ὠφελούμην ἀπ' αὐτῶν; (11) καί δή τοίνυν γενέσθω καί τά μή γενόμενα. συνήλθομεν, εἴπομεν, ἠκούσαμεν, χρήματα παρ' αὐτῶν ἔλαβον, ἔλαθον λαβών, ἔκρυψα. ἔδει δήπου πράττειν ὧν ἕνεκα ταῦτα ἐγένετο. τοῦτο τοίνυν ἔτι τῶν εἰρημένων ἀπορώτερον. πράττων μέν γάρ αὐτός ἔπραττον ἤ μεθ' ἑτέρων: ἀλλ' οὐχ ἑνός ἡ πρᾶξις. ἀλλά μεθ' ἑτέρων; τίνων; δηλονότι τῶν συνόντων. πότερον ἐλευθέρων ἤ δούλων; ἐλευθέροις μέν γάρ ὑμῖν σύνειμι. τίς οὖν ὑμῶν ξύνοιδε; λεγέτω. δούλοις δέ πῶς οὐκ ἄπιστον; ἑκόντες <τε> γάρ ἐπ' ἐλευθερίαι χειμαζόμενοί τε δι' ἀνάγκην κατηγοροῦσιν. (12) ἡ δέ πρᾶξις πῶς <ἄν> ἐγένετο; δηλονότι τούς πολεμίους εἰσαγαγεῖν ἔδει κρείττονας ὑμῶν: ὅπερ ἀδύνατον. πῶς ἄν οὖν εἰσήγαγον; πότερα διά πυλῶν; ἀλλ' οὐκ ἐμόν ταύτας οὔτε κλήιειν οὔτε ἀνοίγειν, ἀλλ' ἡγεμόνες κύριοι τούτων. ἀλλ' ὑπέρ τειχέων <διά> κλίμακος; οὔκουν <ἐφωράθην ἄν;> ἅπαντα γάρ πλήρη φυλακῶν. ἀλλά διελών τοῦ τείχους; ἅπασιν ἄρα φανερά γένοιτο ἄν. ὑπαίθριος γάρ ὁ βίος (στρατόπεδον γάρ) ἔστ' ἐν ὅπλοις, ἐν οἷς <πάντες> πάντα ὁρῶσι καί πάντες ὑπό πάντων ὁρῶνται. πάντως ἄρα καί πάντηι πάντα πράττειν ἀδύνατον ἦν μοι. (13) σκέψασθε κοινῆ καί τόδε. τίνος ἕνεκα προσῆκε βουληθῆναι ταῦτα πράττειν, εἰ μάλιστα πάντων ἐδυνάμην; οὐδείς γάρ βούλεται προῖκα τούς μεγίστους κινδύνους κινδυνεύειν οὐδέ τήν μεγίστην κακότητα εἶναι κάκιστος. ἀλλ' ἕνεκα τοῦ; (καί αὖθις πρός τόδ' ἐπάνειμι.) πότερον <τοῦ> τυραννεῖν; ὑμῶν ἤ τῶν βαρβάρων; ἀλλ' ὑμῶν [ἀλλ'] ἀδύνατον τοσούτων καί τοιούτων, οἷς ὑπάρχει ἅπαντα μέγιστα, προγόνων ἀρεταί, χρημάτων πλῆθος, ἀριστεῖαι, ἀλκή φρονημάτων, βασιλεία πόλεων. (14) ἀλλά τῶν <βαρβάρων>; ὁ δέ πα ραδώσων τίς; ἐγώ δέ ποίαι δυνάμει παραλήψομαι ἕλλην βαρβάρους, εἷς ὤν πολλούς; πείσας ἤ βιασάμενος; οὔτε γάρ ἐκεῖνοι πεισθῆναι βούλοιντ' ἄν, οὔτ' ἐγώ βιάσασθαι δυναίμην. ἀλλ' ἴσως ἑκόντες ἑκόντι παραδώσουσιν, μισθόν τῆς προδοσίας ἀντιδιδόντες; ἀλλά γε ταῦτα πολλῆς μωρίας καί πιστεῦσαι καί δέξασθαι: τίς γάρ ἄν ἕλοιτο δουλείαν ἀντί βασιλείας, ἀντί τοῦ κρατίστου τό κάκιστον; (15) εἴποι τις ἄν ὅτι πλούτου καί χρημάτων ἐρασθείς ἐπεχείρησα τούτοις. ἀλλά χρήματα μέν μέτρια κέκτημαι, πολλῶν δέ οὐθέν δέομαι: πολλῶν γάρ δέονται χρημάτων οἱ πολλά δαπανῶντες, ἀλλ' οὐχ οἱ κρείττονες τῶν τῆς φύσεως ἡδονῶν, ἀλλ' οἱ δουλεύοντες ταῖς ἡδοναῖς καί ζητοῦντες ἀπό πλούτου καί μεγαλοπρεπείας τάς τιμάς κτᾶσθαι. τούτων δέ ἐμοί πρόσεστιν οὐθέν. ὡς δ' ἀληθῆ λέγω, μάρτυρα πιστόν παρέξομαι τόν παροιχόμενον βίον: τῶι δέ μάρτυρι μάρτυρες ὑμεῖς ἦτε: σύνεστε γάρ μοι, διό σύνιστε ταῦτα. (16) καί μήν οὐδ' ἄν τιμῆς ἕνεκα τοιούτοις ἔργοις ἀνήρ ἐπιχειρήσειε καί μέσως φρόνιμος. ἀπ' ἀρετῆς γάρ ἀλλ' οὐκ ἀπό κακότητος αἱ τιμαί: προδότηι δέ τῆς ἑλλάδος ἀνδρί πῶς ἄν γένοιτο τιμή; πρός δέ τούτοις οὐδέ τιμῆς ἐτύγχανον ἐνδεής ὤν: ἐτιμώμην γάρ ἐπί τοῖς ἐντιμοτάτοις ὑπό τῶν ἐντιμοτάτων, ὑφ' ὑμῶν ἐπί σοφίαι. (17) καί μήν οὐδ' ἀσφαλείας [ὧν] οὕνεκά τις ἄν ταῦτα πράξαι. πᾶσι γάρ ὅ γε προδότης πολέμιος, τῶι νόμωι, τῆι δίκηι, τοῖς θεοῖς, τῶι πλήθει τῶν ἀνθρώπων: τόν μέν γάρ νόμον παραβαίνει, τήν δέ δίκην καταλύει, τό δέ πλῆθος διαφθείρει, τό δέ θεῖον ἀτιμάζει. ὧι δέ τοιοῦτος <ὁ> βίος περί κινδύνων τῶν μεγίστων, οὐκ ἔχει ἀσφάλειαν. (18) ἀλλά δή φίλους ὠφελεῖν βουλόμενος ἤ πολεμίους βλάπτειν; καί γάρ τούτων ἕνεκά τις ἄν ἀδικήσειεν. ἐμοί δέ πᾶν τοὐναντίον ἐγίνετο: τούς μέν φίλους κακῶς ἐποίουν, τούς δέ ἐχθρούς ὠφέλουν. ἀγαθῶν μέν οὖν κτῆσιν οὐδεμίαν εἶχεν ἡ πρᾶξις: κακῶς δέ παθεῖν οὐδέ εἷς ἐπιθυμῶν πανουργεῖ. (19) τό δέ λοιπόν ἐστιν, εἴ τινα φόβον ἤ πόνον ἤ κίνδυνον φεύγων ἔπραξα. ταῦτα δ' οὐθείς ἄν εἰπεῖν ἔχοι τί μοι προσήκειν. δισσῶν γάρ τούτων ἕνεκα πάντες πάντα πράττουσιν, ἤ κέρδος τι μετιόντες ἤ ζημίαν φεύγοντες: ὅσα δέ τούτων ἔξω πανουργεῖται *** κακῶς ἐμαυτόν ἐποίουν ταῦτα [γάρ] πράττων, οὐκ ἄδηλον: προδιδούς γάρ τήν ἑλλάδα προὐδίδουν ἐμαυτόν, τοκέας, φίλους, ἀξίωμα προγόνων, ἱερά πατρῶια, τάφους, πατρίδα τήν μεγίστην τῆς ἑλλάδος. ἅ δέ πᾶσι περί παντός ἐστι, ταῦτα ἄν τοῖς ἀδικηθεῖσιν ἐνεχείρισα. (20) σκέψασθε δέ καί τόδε. πῶς οὐκ ἄν ἀβίωτος ἦν ὁ βίος μοι πράξαντι ταῦτα; ποῖ γάρ τραπέσθαι με χρῆν; πότερον εἰς τήν ἑλλάδα; δίκην δώσοντα τοῖς ἠδικημένοις; τίς δ' ἄν ἀπείχετό μου τῶν κακῶς πεπονθότων; ἀλλά μένειν ἐν τοῖς βαρβάροις; παραμελήσαντα πάντων τῶν μεγίστων, ἐστερημένον τῆς καλλίστης τιμῆς, ἐν αἰσχίστηι δυσκλείαι διάγοντα, τούς ἐν τῶι παροιχομένωι βίωι πόνους ἐπ' ἀρετῆι πεπονημένους ἀπορρίψαντα; καί ταῦτα δι' ἐμαυτόν, ὅπερ αἴσχιστον ἀνδρί, δυστυχεῖν δι' αὑτόν. (21) οὐ μήν οὐδέ παρά τοῖς βαρβάροις πιστῶς ἄν διεκείμην: πῶς γάρ, οἵτινες ἀπιστότατον ἔργον συνηπίσταντό μοι πεποιηκότι, τούς φίλους τοῖς ἐχθροῖς παραδεδωκότι; βίος δέ οὐ βιωτός πίστεως ἐστερημένωι. χρήματα μέν γάρ ἀποβαλών <ἤ> τυραννίδος ἐκπεσών ἤ τήν πατρίδα φυγών ἀναλάβοι τις ἄν: ὁ δέ πίστιν ἀποβαλών οὐκ ἄν ἔτι κτήσαιτο. ὅτι μέν οὖν οὔτ' ἄν ἐβουλόμην <δυνάμενος οὔτ' ἄν βουλόμενος ἐδυνάμην> προδοῦναι τήν ἑλλάδα, διά τῶν προειρημένων δέδεικται. (22) βούλομαι δέ μετά ταῦτα πρός τόν κατήγορον διαλεχθῆναι. τίνι ποτέ πιστεύσας τοιοῦτος ὤν τοιούτου κατηγορεῖς; ἄξιον γάρ καταμαθεῖν, οἷος ὤν οἷα λέγεις ὡς ἀνάξιος ἀναξίωι. πότερα γάρ μου κατηγορεῖς εἰδώς ἀκριβῶς ἤ δοξάζων; εἰ μέν γάρ εἰδώς, οἶσθα ἰδών ἤ μετέχων ἤ του <μετέχοντος> πυθόμενος. εἰ μέν οὖν ἰδών, φράσον τούτοις <τόν τρόπον>, τόν τόπον, τόν χρόνον, πότε, ποῦ, πῶς εἶδες: εἰ δέ μετέχων, ἔνοχος εἷς ταῖς αὐταῖς αἰτίαις: εἰ δέ του μετέχοντος ἀκούσας, ὅστις ἐστίν, αὐτός ἐλθέτω, φανήτω, μαρτυρησάτω. πιστότερον γάρ οὕτως ἔσται τό κατηγόρημα μαρτυρηθέν. ἐπεί νῦν γε οὐδέτερος ἡμῶν παρέχεται μάρτυρα. (23) φήσεις ἴσως ἴσον εἶναι τό σέ γε τῶν γενομένων, ὡς σύ φήις, μή παρέχεσθαι μάρτυρας, τῶν δέ μή γενομένων ἐμέ. τό δέ οὐκ ἴσον ἐστί: τά μέν γάρ ἀγένητά πως ἀδύνατα μαρτυρηθῆναι, περί δέ τῶν γενομένων οὐ μόνον οὐκ ἀδύνατον, ἀλλά καί ῥάιδιον, οὐδέ μόνον ῥάιδιον, ἀλλά <καί ἀναγκαῖον: ἀλλά> σοί μέν οὐκ ἦν οἷόν <τε μή> μόνον μάρτυρας ἀλλά καί ψευδομάρτυρας εὑρεῖν, ἐμοί δέ οὐδέτερον εὑρεῖν τούτων δυνατόν. (24) ὅτι μέν οὖν οὐκ οἶσθα ἅ κατηγορεῖς, φανερόν: τό δή λοιπόν <οὐκ> εἰδότα σε δοξάζειν. εἶτα, ὦ πάντων ἀνθρώπων τολμηρότατε, δόξηι πιστεύσας, ἀπιστοτάτωι πράγματι, τήν ἀλήθειαν οὐκ εἰδώς, τολμᾶις ἄνδρα περί θανάτου διώκειν; ὧι τί τοιοῦτον ἔργον εἰργασμένωι σύνοισθα; ἀλλά μήν τό γε δοξάσαι κοινόν ἅπασι περί πάντων, καί οὐδέν ἐν τούτωι σύ τῶν ἄλλων σοφώτερος. ἀλλ' οὔτε τοῖς δοξάζουσι δεῖ πιστεύειν ἀλλά τοῖς εἰδόσιν, οὔτε τήν δόξαν τῆς ἀληθείας πιστοτέραν νομίζειν, ἀλλά τἀναντία τήν ἀλήθειαν τῆς δόξης. (25) κατηγόρησας δέ μου διά τῶν εἰρημένων λόγων δύο τά ἐναντιώτατα, σοφίαν καί μανίαν, ὥπερ οὐχ οἷον τε τόν αὐτόν ἄνθρωπον ἔχειν. ὅπου μέν γάρ με φήις εἶναι τεχνήεντά τε καί δεινόν καί πόριμον, σοφίαν μου κατηγορεῖς, ὅπου δέ λέγεις ὡς προὐδίδουν τήν ἑλλάδα, μανίαν: μανία γάρ ἐστιν ἔργοις ἐπιχειρεῖν ἀδυνάτοις, ἀσυμφόροις, αἰσχροῖς, ἀφ' ὧν τούς μέν φίλους βλάψει, τούς δ' ἐχθρούς ὠφελήσει, τόν δέ αὑτοῦ βίον ἐπονείδιστον καί σφαλερόν καταστήσει. καίτοι πῶς χρή ἀνδρί τοιούτωι πιστεύειν, ὅστις τόν αὐτόν λόγον λέγων πρός τούς αὐτούς ἄνδρας περί τῶν αὐτῶν τά ἐναντιώτατα λέγει; (26) βουλοίμην δ' ἄν παρά σοῦ πυθέσθαι, πότερον τούς σοφούς ἄνδρας νομίζεις ἀνοήτους ἤ φρονίμους. εἰ μέν γάρ ἀνοήτους, καινός ὁ λόγος, ἀλλ' οὐκ ἀληθής: εἰ δέ φρονίμους, οὐ δήπου προσήκει τούς γε φρονοῦντας ἐξαμαρτάνειν τάς μεγίστας ἁμαρτίας καί μᾶλλον αἱρεῖσθαι κακά πρό παρόντων ἀγαθῶν. εἰ μέν οὖν εἰμι σοφός, οὐχ ἥμαρτον: εἰ δ' ἥμαρτον, οὐ σοφός εἰμι. οὐκοῦν δι' ἀμφότερα ἄν εἴης ψευδής. (27) ἀντικατηγορῆσαι δέ σου πολλά καί μεγάλα καί παλαιά καί νέα πράσσοντος δυνάμενος οὐ βούλομαι: <βούλομαι> γάρ οὐ τοῖς σοῖς κακοῖς ἀλλά τοῖς ἐμοῖς ἀγαθοῖς ἀποφεύγειν τήν αἰτίαν ταύτην. πρός μέν οὖν σέ ταῦτα. (28) πρός δ' ὑμᾶς ὦ ἄνδρες κριταί περί ἐμοῦ βούλομαι εἰπεῖν ἐπίφθονον μέν ἀληθές δέ, <μή> κατηγορημένωι μέν οὐκ ἄν εἰκότα, κατηγορουμένωι δέ προσήκοντα. νῦν γάρ ἐν ὑμῖν εὐθύνας καί λόγον ὑπέχω τοῦ παροιχομένου βίου. δέομαι οὖν ὑμῶν, ἄν ὑμᾶς ὑπομνήσω τῶν τι ἐμοί πεπραγμένων καλῶν, μηδένα φθονῆσαι τοῖς λεγομένοις, ἀλλ' ἀναγκαῖον ἡγήσασθαι κατηγορημένον δεινά καί ψευδῆ καί τι τῶν ἀληθῶν ἀγαθῶν εἰπεῖν ἐν εἰδόσιν ὑμῖν: ὅπερ ἥδιστόν μοι. (29) πρῶτον μέν οὖν καί δεύτερον καί μέγιστον, διά παντός ἀπ' ἀρχῆς εἰς τέλος ἀναμάρτητος ὁ παροιχόμενος βίος ἐστί μοι, καθαρός πάσης αἰτίας: οὐδείς γάρ ἄν οὐδεμίαν αἰτίαν κακότητος ἀληθῆ πρός ὑμᾶς περί ἐμοῦ εἰπεῖν ἔχοι. καί γάρ οὐδ' αὐτός ὁ κατήγορος οὐδεμίαν ἀπόδειξιν εἴρηκεν ὧν εἴρηκεν: οὕτως λοιδορίαν οὐκ ἔχουσαν ἔλεγχον ὁ λόγος αὐτῶι δύναται. (30) φήσαιμι δ' ἄν, καί φήσας οὐκ ἄν ψευσαίμην οὐδ' ἄν ἐλεγχθείην, οὐ μόνον ἀναμάρτητος ἀλλά καί μέγας εὐεργέτης ὑμῶν καί τῶν ἑλλήνων καί τῶν ἁπάντων ἀνθρώπων, οὐ μόνον τῶν νῦν ὄντων ἀλλά <καί> τῶν μελλόντων, εἶναι. τίς γάρ ἄν ἐποίησε τόν ἀνθρώπειον βίον πόριμον ἐξ ἀπόρου καί κεκοσμημένον ἐξ ἀκόσμου, τάξεις τε πολεμικάς εὑρών μέγιστον εἰς πλεονεκτήματα, νόμους τε γραπτούς φύλακας [τε] τοῦ δικαίου, γράμματά τε μνήμης ὄργανον, μέτρα τε καί σταθμά συναλ λαγῶν εὐπόρους διαλλαγάς, ἀριθμόν τε χρημάτων φύλακα, πυρσούς τε κρατίστους καί ταχίστους ἀγγέλους, πεσσούς τε σχολῆς ἄλυπον διατριβήν; τίνος οὖν ἕνεκα ταῦθ' ὑμᾶς ὑπέμνησα; (31) δηλῶν <μέν> ὅτι τοῖς τοιούτοις τόν νοῦν προσέχω, σημεῖον δέ ποιούμενος ὅτι τῶν αἰσχρῶν καί τῶν κακῶν ἔργων ἀπέχομαι: τό γάρ ἐκείνοις τόν νοῦν προσέχοντα τοῖς τοιούτοις προσέχειν ἀδύνατον. ἀξιῶ δέ, εἰ μηδέν αὐτός ὑμᾶς ἀδικῶ, μηδέ αὐτός ὑφ' ὑμῶν ἀδικηθῆναι. (32) καί γάρ οὐδέ τῶν ἄλλων ἐπιτηδευμάτων οὕνεκα ἄξιός εἰμι κακῶς πάσχειν, οὔθ' ὑπό νεωτέρων οὔθ' ὑπό πρεσβυτέρων. τοῖς μέν γάρ πρεσβυτέροις ἄλυπός εἰμι, τοῖς δέ νεωτέροις οὐκ ἀνωφελής, τοῖς εὐτυχοῦσιν οὐ φθονερός, τῶν δυστυχούντων οἰκτίρμων: οὔτε πενίας ὑπερορῶν, οὔτε πλοῦτον ἀρετῆς ἀλλ' ἀρετήν πλούτου προτιμῶν: οὔτε ἐν βουλαῖς ἄχρηστος οὔτε ἐν μάχαις ἀργός, ποιῶν τό τασσόμενον, πειθόμενος τοῖς ἄρχουσιν. ἀλλά γάρ οὐκ ἐμόν ἐμαυτόν ἐπαινεῖν: ὁ δέ παρών καιρός ἠνάγκασε, καί ταῦτα κατηγορημένον, πάντως ἀπολογήσασθαι. (33) λοιπόν δέ περί ὑμῶν πρός ὑμᾶς ἐστί μοι λόγος, ὅν εἰπών παύσομαι τῆς ἀπολογίας. οἶκτος μέν οὖν καί λιταί καί φίλων παραίτησις ἐν ὄχλωι μέν οὔσης τῆς κρίσεως χρήσιμα: παρά δ' ὑμῖν τοῖς πρώτοις οὖσι τῶν ἑλλήνων καί δοκοῦσιν, οὐ φίλων βοηθείαις οὐδέ λιταῖς οὐδέ οἴκτοις δεῖ πείθειν ὑμᾶς, ἀλλά τῶι σαφεστάτωι δικαίωι, διδάξαντα τἀληθές, οὐκ ἀπατήσαντά με δεῖ διαφυγεῖν τήν αἰτίαν ταύτην. (34) ὑμᾶς δέ χρή μή τοῖς λόγοις μᾶλλον ἤ τοῖς ἔργοις προσέχειν τόν νοῦν, μηδέ τάς αἰτίας τῶν ἐλέγχων προκρίνειν, μηδέ τόν ὀλίγον χρόνον τοῦ πολλοῦ σοφώτερον ἡγεῖσθαι κριτήν, μηδέ τήν διαβολήν τῆς πείρας πιστοτέραν νομίζειν. ἅπαντα γάρ τοῖς ἀγαθοῖς ἀνδράσι μεγάλης εὐλαβείας ἁμαρτάνειν, τά δέ ἀνήκεστα τῶν ἀκεστῶν ἔτι μᾶλλον: ταῦτα γάρ προνοήσασι μέν δυνατά, μετανοήσασι δέ ἀνίατα. τῶν δέ τοιούτων ἐστίν, ὅταν ἄνδρες ἄνδρα περί θανάτου κρίνωσιν: ὅπερ ἐστί νῦν παρ' ὑμῖν. (35) εἰ μέν οὖν ἦν διά τῶν λόγων τήν ἀλήθειαν τῶν ἔργων καθαράν τε γενέσθαι τοῖς ἀκούουσι <καί> φανεράν, εὔπορος ἄν εἴη κρίσις ἤδη ἀπό τῶν εἰρημένων: ἐπειδή δέ οὐχ οὕτως ἔχει, τό μέν σῶμα τοὐμόν φυλάξατε, τόν δέ πλείω χρόνον ἐπιμείνατε, μετά δέ τῆς ἀληθείας τήν κρίσιν ποιήσατε. ὑμῖν μέν γάρ μέγας ὁ κίνδυνος, ἀδίκοις φανεῖσι δόξαν τήν μέν καταβαλεῖν, τήν δέ κτήσασθαι. τοῖς δέ ἀγαθοῖς ἀνδράσιν αἱρετώτερος θάνατος δόξης αἰσχρᾶς: τό μέν γάρ τοῦ βίου τέλος, ἡ δέ τῶι βίωι νόσος. (36) ἐάν δέ ἀδίκως ἀποκτείνητέ με, πολλοῖς γενήσεται φανερόν: ἐγώ τε γάρ <οὐκ> ἀγνώς, ὑμῶν τε πᾶσιν ἕλλησι γνώριμος ἡ κακότης καί φανερά. καί τήν αἰτίαν φανεράν ἅπασιν ὑμεῖς ἕξετε τῆς ἀδικίας, οὐχ ὁ κατήγορος: ἐν ὑμῖν γάρ τό τέλος ἔνι τῆς δίκης. ἁμαρτία δ' οὐκ ἄν γένοιτο μείζων ταύτης. οὐ γάρ μόνον εἰς ἐμέ καί τοκέας τούς ἐμούς ἁμαρτήσεσθε δικάσαντες ἀδίκως, ἀλλ' ὑμῖν αὐτοῖς δεινόν ἄθεον ἄδικον ἄνομον ἔργον συνεπιστήσεσθε πεποιηκότες, ἀπεκτονότες ἄνδρα σύμμαχον, χρήσιμον ὑμῖν, εὐεργέτην τῆς ἑλλάδος, ἕλληνες ἕλληνα, φανεράν οὐδεμίαν ἀδικίαν οὐδέ πιστήν αἰτίαν ἀποδείξαντες. (37) εἴρηται τά παρ' ἐμοῦ, καί παύομαι. τό γάρ ὑπομνῆσαι τά διά μακρῶν εἰρημένα συντόμως πρός μέν φαύλους δικαστάς ἔχει λόγον: τούς δέ πρώτους τῶν πρώτων ἕλληνας ἑλλήνων οὐκ ἄξιον οὐδ' ἀξιῶσαι μήτε προσέχειν τόν νοῦν μήτε μεμνῆσθαι τά λεχθέντα. {τεχνη} aristot. rhet. γ 18. 1419b 3 δεῖν ἔφη γ. <τήν μέν σπουδήν διαφθείρειν τῶν ἐναντίων γέλωτι, τόν δέ γέλωτα σπουδῆι>, ὀρθῶς λέγων. dionys. de comp. verb. 12 p. 84 <καιροῦ> δέ οὔτε ῥήτωρ οὐδείς οὔτε φιλόσοφος εἰς τόδε χρόνου τέχνην ὥρισεν οὐδ' ὅσπερ πρῶτος ἐπεχείρησε περί αὐτοῦ γράφειν γ. ὁ λεοντῖνος οὐδ' ὅτι λόγου ἄξιον ἔγραψεν. aristot. soph. el. 33. 183b 36 καί γάρ τῶν περί τούς ἐριστικούς λόγους μισθαρνούντων ὁμοία τις ἦν ἡ παίδευσις τῆι γοργίου πραγματείαι: λόγους γάρ οἱ μέν ῥητορικούς, οἱ δέ ἐρωτητικούς ἐδίδοσαν ἐκμανθάνειν, εἰς οὕς πλειστάκις ἐμπίπτειν ὠιήθησαν ἑκάτεροι τούς ἀλλήλων λόγους. διόπερ ταχεῖα μέν ἄτεχνος δ' ἦν ἡ διδασκαλία τοῖς μανθάνουσι παρ' αὐτῶν. οὐ γάρ τέχνην ἀλλά τά ἀπό τῆς τέχνης διδόντες παιδεύειν ὑπελάμβανον, ὥσπερ ἄν εἴ τις ἐπιστήμην φάσκων παραδώσειν ἐπί τό μηδέν πονεῖν τούς πόδας, εἶτα σκυτοτομικήν μέν μή διδάσκοι μηδ' ὅθεν δυνήσεται πορίζεσθαι τά τοιαῦτα, δοίη δέ πολλά γένη παντοδαπῶν ὑποδημάτων. vgl. plato phaedr. 261 b (phaedr._sokr.) ἀλλά μάλιστα μέν πως περί τάς δίκας λέγεταί τε καί γράφεται τέχνηι, λέγεται δέ καί περί δημηγορίας: ἐπί πλέον δέ οὐκ ἀκήκοα. _ἀλλ' ἦ τάς νέστορος καί ὀδυσσέως τέχνας μόνον περί λόγων ἀκήκοας, ἅς ἐν ἰλίωι σχολάζοντες συνεγραψάτην, τῶν δέ παλαμήδους ἀνήκοος γέγονας; _καί ναί μά δί' ἔγωγε τῶν νέστορος, εἰ μή γοργίαν νέστορά τινα κατασκευάζεις, ἤ τινα θρασύμαχόν τε καί θεόδωρον ὀδυσσέα. aristot. rhet. γ 3. 1405b 34 τά δέ ψυχρά ἐν τέτταρσι γίγνεται κατά τήν λέξιν ἔν τε τοῖς διπλοῖς ὀνόμασιν ... καί ὡς γ. ὠνόμαζεν <πτωχομουσοκόλακας> καί <ἐπιορκήσαντας καί εὐορκήσαντας>. _ _1406b 4 καί ἔτι τέταρτον τό ψυχρόν ἐν ταῖς μεταφοραῖς γίγνεται ... οἷον γ. <χλωρά (τρέμοντα) καί ἄναιμα τά πράγματα: σύ δέ ταῦτα αἰσχρῶς μέν ἔσπειρας, κακῶς δέ ἐθέρισας>: ποιητικῶς γάρ ἄγαν. _ _γ 17. 1418a 32 ἐν δέ τοῖς ἐπιδεικτικοῖς δεῖ τόν λόγον ἐπεισοδιοῦν ἐπαίνοις, οἷον ἰσοκράτης ποιεῖ: ἀεί γάρ τινα εἰσάγει. καί ὅ ἔλεγεν γ., ὅτι <οὐχ ὑπολείπει> αὐτόν ὁ <λόγος>, ταὐτό ἐστιν: εἰ γάρ ἀχιλλέα λέγων πηλέα ἐπαινεῖ, εἶτα αἰακόν, εἶτα τόν θεόν, ὁμοίως δέ καί ἀνδρίαν, ἥ τά καί τά ποιεῖ ἤ τοιόνδε ἐστίν. _polit. a 13. 1260a 27 πολύ γάρ ἄμεινον λέγουσιν οἱ ἐξαριθμοῦντες τάς ἀρετάς, ὥσπερ γ., τῶν οὕτως ὁριζομένων. plato meno 71e πρῶτον μέν εἰ βούλει ἀνδρός ἀρετήν, ῥάιδιον [n. εἰπεῖν], ὅτι αὕτη ἐστίν ἀνδρός ἀρετή, ἱκανόν εἶναι τά τῆς πόλεως πράττειν καί πράττοντα τούς μέν φίλους εὖ ποιεῖν, τούς δ' ἐχθρούς κακῶς, καί αὐτόν εὐλαβεῖσθαι μηδέν τοιοῦτον παθεῖν. εἰ δέ βούλει γυναικός ἀρετήν, οὐ χαλεπόν διελθεῖν, ὅτι δεῖ αὐτήν τήν οἰκίαν εὖ οἰκεῖν, σώιζουσάν τε τά ἔνδον καί κατήκοον οὖσαν τοῦ ἀνδρός. καί ἄλλη ἐστίν παιδός ἀρετή καί θηλείας καί ἄρρενος καί πρεσβυτέρου ἀνδρός, εἰ μέν βούλει ἐλευθέρου, εἰ δέ βούλει δούλου. καί ἄλλαι πάμπολλαι ἀρεταί εἰσιν, ὥστε οὐκ ἀπορία εἰπεῖν ἀρετῆς πέρι ὅ τι ἔστιν: καθ' ἑκάστην γάρ τῶν πράξεων καί τῶν ἡλικιῶν πρός ἕκαστον ἔργον ἑκάστωι ἡμῶν ἡ ἀρετή ἐστιν, ὡσαύτως δέ οἶμαι, ὦ σώκρατες, καί ἡ κακία. plut. cim. c. 10 γ. μέν ὁ λεοντῖνός φησι <τόν κίμωνα τά χρήματα κτᾶσθαι μέν ὡς χρῶιτο, χρῆσθαι δέ ὡς τιμῶιτο>. _de adul. et am. 23 p. 64c ὁ μέν γάρ φίλος οὐχ ὥσπερ ἀπεφαίνετο γ. <αὑτῶι μέν ἀξιώσει τά δίκαια τόν φίλον ὑπουργεῖν, ἐκείνωι δ' αὐτός ὑπηρετήσει πολλά καί τῶν μή δικαίων>. _de mul. virt. p. 242e ἡμῖν δέ κομψότερος μέν ὁ γ. φαίνεται, κελεύων <μή τό εἶδος ἀλλά τήν δόξαν εἶναι πολλοῖς γνώριμον τῆς γυναικός>. _de glor. ath. 5 p. 348c ἤνθησε δ' ἡ <τραγωιδία> καί διεβοήθη, θαυμαστόν ἀκρόαμα καί θέαμα τῶν τότ' ἀνθρώπων γενομένη καί παρασχοῦσα τοῖς μύθοις καί τοῖς πάθεσιν <ἀπάτην>, ὡς γ. φησίν, ἥν ὅ τ' <ἀπατήσας δικαιότερος τοῦ μή ἀπατήσαντος καί ὁ ἀπατηθείς σοφώτερος τοῦ μή ἀπατηθέντος>. ὁ μέν γάρ ἀπατήσας δικαιότερος ὅτι τοῦθ' ὑποσχόμενος πεποίηκεν, ὁ δ' ἀπατηθείς σοφώτερος: εὐάλωτον γάρ ὑφ' ἡδονῆς λόγων τό μή ἀναίσθητον. plut. quaest. conv. vii 10, 2 p. 715e γ. εἶπεν ἕν τῶν δραμάτων αὐτοῦ [aischylos] <μεστόν ἄρεως> εἶναι, τούς ἑπτά ἐπί θήβας. procl. vit. hom. p. 26, 14 wil. ἑλλάνικος [f grhist. 4 f 5 i 109, 10] δέ καί δαμάστης [ebd. 5 f 11] καί φερεκύδης [ebd. 3 f 167] εἰς ὀρφέα τό γένος ἀνάγουσιν αὐτοῦ [homers] ... γ. δέ ὁ λεοντῖνος εἰς μουσαῖον αὐτόν ἀνάγει. _in hes. opp. 758 οὐ γάρ ἁπλῶς ἀληθές ὅ ἔλεγε γ.: ἔλεγε δέ <τό μέν εἶναι ἀφανές μή τυχόν τοῦ δοκεῖν, τό δέ δοκεῖν ἀσθενές μή τυχόν τοῦ εἶναι>. schol. hom. t zu d 450 [p. 154, 29 maab] καί γ. <‘ἀνεμίσγοντο δέ λιταῖς ἀπειλαί καί εὐχαῖς οἰμωγαί’>. gnomol. vatic. 743 n. 166 [ed. sternbach wien. stud. x 36] γ. ὁ ῥήτωρ ἔλεγε τούς φιλοσοφίας μέν ἀμελοῦντας, περί δέ τά ἐγκύκλια μαθήματα γινομένους ὁμοίους εἶναι τοῖς μνηστῆρσιν, οἵ πηνελόπην θέλοντες ταῖς θεραπαίναις αὐτῆς ἐμίγνυντο. _n. 167 [a. o. 37] γ. τούς ῥήτορας ἔφη ὁμοίους εἶναι τοῖς βατράχοις: τούς μέν γάρ ἐν ὕδατι κελαδεῖν, τούς δέ πρός κλεψύδραν. sopat. rhet. gr. viii 23 w. γ. μύδρον εἶναι λέγων τόν ἥλιον ... 