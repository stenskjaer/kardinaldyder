[1] {work} p. 95, 13 pistelli. (1) ὅ τι ἄν τις ἐθέληι ἐξεργάσασθαι εἰς τέλος τό βέλτιστον, ἐάν τε σοφίαν ἐάν τε ἀνδρείαν ἐάν τε εὐγλωσσίαν ἐάν τε ἀρετήν ἤ τήν σύμπασαν ἤ μέρος τι αὐτῆς, ἐκ τῶνδε οἷόν τε εἶναι κατεργάσασθαι. (2) φῦναι μέν πρῶτον δεῖν, καί τοῦτο μέν τῆι τύχηι ἀποδεδόσθαι, τά δέ ἐπ' αὐτῶι ἤδη τῶι ἀνθρώπωι τάδε εἶναι, ἐπιθυμητήν γενέσθαι τῶν καλῶν καί ἀγαθῶν φιλόπονόν τε καί πρωιαίτατα μανθάνοντα καί πολύν χρόνον αὐτοῖς συνδιατελοῦντα. (3) εἰ δέ τι ἀπέσται τούτων καί ἕν, οὐχ οἷον τέ ἐστιν οὐδέν ἐς τέλος τό ἄκρον ἐξεργάσασθαι, ἔχοντος δέ ἅπαντα ταῦτα, ἀνυπέρβλητον γίγνεται τοῦτο, ὅ τι ἄν ἀσκῆι τις τῶν ἀνθρώπων. p. 96, 1. (1) ἐξ οὗ ἄν τις βούληται δόξαν παρά τοῖς ἀνθρώποις λαβεῖν καί τοιοῦτος φαίνεσθαι, οἷος ἄν ἦι, αὐτίκα δεῖ νέον τε ἄρξασθαι καί ἐπιχρῆσθαι αὐτῶι ὁμαλῶς ἀεί καί μή ἄλλοτε ἄλλως. (2) συγχρονισθέν μέν γάρ ἕκαστον τούτων καί αὐτίκα τε ἀρξάμενον καί συναυξηθέν εἰς τέλος λαμβάνει βέβαιον τήν δόξαν καί τό κλέος διά τάδε, ὅτι πιστεύεταί τε ἤδη ἀνενδοιάστως, καί ὁ φθόνος τῶν ἀνθρώπων οὐ προσγίγνεται, δι' ὅν τά μέν οὐκ αὔξουσιν οὐδ' εὐλόγως μηνύουσι, τά δέ καταψεύδονται μεμφόμενοι παρά τό δίκαιον. (3) οὐ γάρ ἡδύ τοῖς ἀνθρώποις ἄλλον τινά τιμᾶν (αὐτοί γάρ στερίσκεσθαί τινος ἡγοῦνται), χειρωθέντες δέ ὑπό τῆς ἀνάγκης αὐτῆς καί κατά σμικρόν ἐκ πολλοῦ ἐπαχθέντες ἐπαινέται καί ἄκοντες ὅμως γίγνονται. (4) ἅμα δέ καί οὐκ ἀμφιβάλλουσιν, εἰ [τε] ἄρα τοι οῦτος ἅνθρωπός ἐστιν, οἷος φαίνεται, ἤ ἐνεδρεύει καί θηρεύεται τήν δόξαν ἐπί ἀπάτηι, καί ἅ ποιεῖ, ταῦτα καλλωπίζεται ὑπαγόμενος τούς ἀνθρώπους: ἐν ἐκείνωι δέ τῶι τρόπωι, ὧι ἐγώ προεῖπον, ἀσκηθεῖσα ἡ ἀρετή πίστιν ἐμποιεῖ περί ἑαυτῆς καί εὔκλειαν. (5) ἑαλωκότες γάρ ἤδη κατά τό ἰσχυρόν οἱ ἄνθρωποι οὔτε τῶι φθόνωι ἔτι δύνανται χρῆσθαι οὔτε ἀπατᾶσθαι ἔτι οἴονται. (6) ἔτι δέ καί ὁ χρόνος συνών μέν ἑκάστωι ἔργωι καί πράγματι πολύς καί διά μακροῦ κρατύνει τό ἀσκούμενον, ὁ δέ ὀλίγος χρόνος οὐ δύναται τοῦτο ἀπεργάζεσθαι. (7) καί τέχνην μέν ἄν τις τήν κατά λόγους πυθόμενος καί μαθών οὐ χείρων τοῦ διδάσκοντος ἄν γένοιτο ἐν ὀλίγωι χρόνωι, ἀρετή δέ ἥτις ἐξ ἔργων πολλῶν συνίσταται, ταύτην δέ οὐχ οἷόν τε ὀψέ ἀρξαμένωι οὐδέ ὀλιγοχρονίως ἐπί τέλος ἀγαγεῖν, ἀλλά συντραφῆναί τε αὐτῆι δεῖ καί συναυξηθῆναι τῶν μέν εἰργόμενον κακῶν καί λόγων καί ἠθῶν, τά δ' ἐπιτηδεύοντα καί κατεργαζόμενον σύν πολλῶι χρόνωι καί ἐπιμελείαι. (8) ἅμα δέ τις καί τῆι ἐξ ὀλίγου χρόνου εὐδοξίαι προσγίγνεται βλάβη τοιάδε: τούς γάρ ἐξαπιναίως καί ἐξ ὀλίγου χρόνου ἤ πλουσίους ἤ σοφούς ἤ ἀγαθούς ἤ ἀνδρείους γενομένους οὐκ ἀποδέχονται ἡδέως οἱ ἄνθρωποι. p. 97, 16. (1) ὅταν τις ὀρεχθείς τινος τούτων κατεργασάμενος ἔχηι αὐτό εἰς τέλος, ἐάν τε εὐγλωσσίαν ἐάν τε σοφίαν ἐάν τε ἰσχύν, τούτωι εἰς ἀγαθά καί νόμιμα καταχρῆσθαι δεῖ: εἰ δέ εἰς ἄδικά τε καί ἄνομα χρήσεται τις τῶι ὑπάρχοντι ἀγαθῶι, πάντων κάκιστον (εἶναι) τό τοιοῦτον καί ἀπεῖναι κρεῖσσον αὐτό ἤ παρεῖναι. (2) καί ὥσπερ ἀγαθός τελέως ὁ τούτων τι ἔχων γίγνεται εἰς τά ἀγαθά αὐτοῖς καταχρώμενος, οὕτω πάλιν πάγκακος [τελέως] ὁ εἰς τά πονηρά χρώμενος. (3) τόν τε αὖ ἀρετῆς ὀρεγόμενον τῆς συμπάσης σκεπτέον (εἶναι), ἐκ τίνος ἄν λόγου ἤ ἔργου ἄριστος εἴη: τοιοῦτος δ' ἄν εἴη ὁ πλείστοις ὠφέλιμος ὤν.(4) εἰ μέν τις χρήματα διδούς εὐεργετήσει τούς πλησίον, ἀναγκασθήσεται κακός εἶναι πάλιν αὖ συλλέγων τά χρήματα: ἔπειτα οὐκ ἄν οὕτω ἄφθονα συναγάγοι, ὥστε μή ἐπιλείπειν διδόντα καί δωρούμενον: εἶτα αὕτη αὖθις δευτέρα κακία προσγίγνεται μετά τήν συναγωγήν τῶν χρημάτων, ἐάν ἐκ πλουσίου πένης γένηται καί ἐκ κεκτημένου μηδέν ἔχων. (5) πῶς ἄν οὖν δή τις μή χρήματα νέμων ἀλλά ἄλλωι δή τινι τρόπωι εὐποιητικός ἄν εἴη ἀνθρώπων, καί ταῦτα μή σύν κακίαι ἀλλά σύν ἀρετῆι; καί προσέτι δωρούμενος πῶς ἄν ἔχοι τήν δόσιν ἀνέκλειπτον; (6) ὧδε οὖν ἔσται τοῦτο, εἰ τοῖς νόμοις τε καί τῶι δικαίωι ἐπικουροίη: τοῦτο γάρ τάς τε πόλεις καί τούς ἀνθρώπους τό συνοικίζον καί τό συνέχον (εἶναι). p. 98, 17. (1) καί μήν ἐγκρατέστατόν γε δεῖ εἶναι πάντα ἄνδρα διαφερόντως: τοιοῦτος δ' ἄν μάλιστα εἴη, εἰ τῶν χρημάτων κρείσσων εἴη πρός ἅ πάντες διαφθείρονται, καί τῆς ψυχῆς ἀφειδής ἐπί τοῖς δικαίοις ἐσπουδακώς καί τήν ἀρετήν μεταδιώκων: πρός ταῦτα γάρ δύο οἱ πλεῖστοι ἀκρατεῖς εἰσι. (2) διά τοιοῦτον δέ τι ταῦτα πάσχουσιν: φιλοψυχοῦσι μέν, ὅτι τοῦτο ἡ ζωή ἐστιν, ἡ ψυχή: ταύτης οὖν φείδονται καί ποθοῦσιν αὐτήν διά φιλίαν τῆς ζωῆς καί συνήθειαν ἧι συντρέφονται: φιλοχρηματοῦσι δέ τῶνδε εἵνεκα, ἅπερ φοβεῖ αὐτούς. (3) τί δ' ἐστί ταῦτα; αἱ νόσοι, τό γῆρας, αἱ ἐξαπιναῖοι ζημίαι, οὐ τάς ἐκ τῶν νόμων λέγω ζημίας (ταύτας μέν γάρ καί εὐλαβηθῆναι ἔστι καί φυλάξασθαι), ἀλλά τάς τοιαύτας, πυρκαϊάς, θανάτους οἰκετῶν, τετραπόδων, ἄλλας αὖ συμφοράς, αἵ περίκεινται αἱ μέν τοῖς σώμασιν, αἱ δέ ταῖς ψυχαῖς, αἱ δέ τοῖς χρήμασι. (4) τούτων δή οὖν ἕνεκα πάντων, ὅπως ἐς ταῦτα ἔχωσι χρῆσθαι τοῖς χρήμασι, πᾶς ἀνήρ τοῦ πλούτου ὀρέγεται. (5) καί ἄλλ' ἄττα δέ ἐστιν ἅπερ οὐχ ἧσσον ἤ τά προειρημένα ἐξορμᾶι τούς ἀνθρώπους ἐπί τόν χρηματισμόν, αἱ πρός ἀλλήλους φιλοτιμίαι καί οἱ ζῆλοι καί αἱ δυναστεῖαι, δι' ἅς τά χρήματα περί πολλοῦ ποιοῦνται, ὅτι συμβάλλεται εἰς τά τοιαῦτα. (6) ὅστις δέ ἐστιν ἀνήρ ἀληθῶς ἀγαθός, οὗτος οὐκ ἀλλοτρίωι κόσμωι περικειμένωι τήν δόξαν θηρᾶται, ἀλλά τῆι αὑτοῦ ἀρετῆι. p. 99, 18. (1) καί περί φιλοψυχίας δέ ὧδε ἄν τις πεισθείη, ὅτι, εἰ μέν ὑπῆρχε τῶι ἀνθρώπωι εἰ μή ὑπ' ἄλλου ἀποθάνοι ἀγήρωι τε εἶναι καί ἀθανάτωι τόν λοιπόν χρόνον, συγγνώμη ἄν <ἦν> πολλή τῶι φειδομένωι τῆς ψυχῆς: (2) ἐπεί δέ ὑπάρχει τῶι βίωι μηκυνομένωι τό τε γῆρας κάκιον ὄν ἀνθρώποις καί μή ἀθάνατον εἶναι, καί [ἡ] ἀμαθία ἤδη ἐστί μεγάλη καί συνήθεια πονηρῶν λόγων τε καί ἐπιθυμημάτων, ταύτην περιποιεῖν ἐπί δυσκλείαι, ἀλλά μή ἀθάνατον ἀντ' αὐτῆς λείπεσθαι <κλέος>, ἀντί θνητῆς οὔσης εὐλογίαν ἀέναον καί ἀεί ζῶσαν. p. 100, 5. (1) ἔτι τοίνυν οὐκ ἐπί πλεονεξίαν ὁρμᾶν δεῖ, οὐδέ τό κράτος τό ἐπί τῆι πλεονεξίαι ἡγεῖσθαι ἀρετήν εἶναι, τό δέ τῶν νόμων ὑπακούειν δειλίαν: πονηροτάτη γάρ αὕτη ἡ διάνοιά ἐστι, καί ἐξ αὐτῆς πάντα τἀναντία τοῖς ἀγαθοῖς γίγνεται, κακία τε καί βλάβη. εἰ γάρ ἔφυσαν μέν οἱ ἄνθρωποι ἀδύνατοι καθ' ἕνα ζῆν, συνῆλθον δέ πρός ἀλλήλους τῆι ἀνάγκηι εἴκοντες, πᾶσα δέ ἡ ζωή αὐτοῖς εὕρηται καί τά τεχνήματα πρός ταύτην, σύν ἀλλήλοις δέ εἶναι αὐτούς κἀν ἀνομίαι διαιτᾶσθαι οὐχ οἷόν τε (μείζω γάρ αὐτοῖς ζημίαν <ἄν> οὕτω γίγνεσθαι ἐκείνης τῆς κατά ἕνα διαίτης), διά ταύτας τοίνυν τάς ἀνάγκας τόν τε νόμον καί τό δίκαιον ἐμβασιλεύειν τοῖς ἀνθρώποις καί οὐδαμῆι μεταστῆναι ἄν αὐτά: φύσει γάρ ἰσχυρά ἐνδεδέσθαι ταῦτα. (2) εἰ μέν δή γένοιτό τις ἐξ ἀρχῆς φύσιν τοιάνδε ἔχων, ἄτρωτος τόν χρῶτα ἄνοσός τε καί ἀπαθής καί ὑπερφυής καί ἀδαμάντινος τό τε σῶμα καί τήν ψυχήν, τῶι τοιούτωι ἴσως ἄν τις ἀρκεῖν ἐνόμισε τό ἐπί τῆι πλεονεξίαι κράτος (τόν γάρ τοιοῦτον τῶι νόμωι μή ὑποδύνοντα δύνασθαι ἀθῶιον εἶναι), οὐ μήν ὀρθῶς οὗτος οἴεται: (3) εἰ γάρ καί τοιοῦτός τις εἴη, ὡς οὐκ ἄν γένοιτο, τοῖς μέν νόμοις συμμαχῶν καί τῶι δικαίωι καί ταῦτα κρατύνων καί τῆι ἰσχύι χρώμενος ἐπί ταῦτά τε καί τά τούτοις ἐπικουροῦντα, οὕτω μέν ἄν σώιζοιτο ὁ τοιοῦτος, ἄλλως δέ οὐκ ἄν διαμένοι. (4) δοκεῖν γάρ ἄν τούς ἅπαντας ἀνθρώπους τῶι τοιούτωι φύντι πολεμίους κατασταθέντας διά τήν ἑαυτῶν εὐνομίαν καί τό πλῆθος ἤ τέχνηι ἤ δυνάμει ὑπερβαλέσθαι ἄν καί περιγενέσθαι τοῦ τοιούτου ἀνδρός. (5) οὕτω φαίνεται καί αὐτό τό κράτος, ὅπερ δή κράτος ἐστί, διά τε τοῦ νόμου καί διά τήν δίκην σωιζόμενον. p. 101, 11 (μαθεῖν δέ ἄξιον καί ταῦτα περί τῆς εὐνομίας τε καί ἀνομίας, ὅσον διαφέρετον ἀλλήλοιν, καί ὅτι <ἡ> μέν εὐνομία ἄριστον εἴη καί κοινῆι καί ἰδίαι, ἡ ἀνομία δέ κάκιστον: <μέγιστ>αι γάρ παραχρῆμα βλάβαι γίγνονται ἐκ τῆς ἀνομίας. ἀρξώμεθα δέ τά τῆς εὐνομίας δηλοῦν, ἅπερ γίγνεται, πρότερα). (1) πίστις μέν πρώτη ἐγγίγνεται ἐκ τῆς εὐνομίας μεγάλα ὠφελοῦσα τούς ἀνθρώπους τούς σύμπαντας, καί τῶν μεγάλων ἀγαθῶν τοῦτό ἐστι: κοινά γάρ τά χρήματα γίγνεται ἐξ αὐτῆς, καί οὕτω μέν ἐάν καί ὀλίγα ἦι ἐξαρκεῖ ὅμως κυκλούμενα, ἄνευ δέ ταύτης οὐδ' ἄν πολλά ἦι ἐξαρκεῖ. (2) καί αἱ τύχαι δέ αἱ εἰς τά χρήματα καί τόν βίον, αἵ τε ἀγαθαί καί μή, ἐκ τῆς εὐνομίας τοῖς ἀνθρώποις προσφορώτατα κυβερνῶνται: τούς τε γάρ εὐτυχοῦντας ἀσφαλεῖ αὐτῆι χρῆσθαι καί ἀνεπιβουλεύτωι, τούς τε αὖ δυστυχοῦντας ἐπικουρεῖσθαι ἐκ τῶν εὐτυχούντων διά τήν ἐπιμειξίαν τε καί πίστιν, ἅπερ ἐκ τῆς εὐνομίας γίγνεται. (3) τόν τε αὖ χρόνον τοῖς ἀνθρώποις διά τήν εὐνομίαν εἰς μέν τά πράγματα ἀργόν γίγνεσθαι, εἰς δέ τά ἔργα τῆς ζωῆς ἐργάσιμον. (4) φροντίδος δέ τῆς μέν ἀηδεστάτης ἀπηλλάχθαι τούς ἀνθρώπους ἐν τῆι εὐνομίαι, τῆι δέ ἡδίστηι συνεῖναι: πραγμάτων μέν γάρ φροντίδα ἀηδεστάτην εἶναι, ἔργων δέ ἡδίστην. (5) εἴς τε αὖ τόν ὕπνον ἰοῦσιν, ὅπερ ἀνάπαυμα κακῶν ἐστιν ἀνθρώποις, ἀφόβους μέν καί ἄλυπα μεριμνῶντας ἔρχεσθαι εἰς αὐτόν, γιγνομένους δέ ἀπ' αὐτοῦ ἕτερα τοιαῦτα πάσχειν, καί μή ἐμφόβους ἐξάπινα καθίστασθαι οὐδ' ἐκ μεταλλαγῆς ἡδίστης † τοῦ γνωστήν † τήν ἡμέραν εἶναι προσδέχεσθαι, ἀλλά ἀδεῶς, φροντίδας μέν ἀλύπους περί τά ἔργα τῆς ζωῆς ποιουμένους, τούς πόνους δέ τῆι ἀντιλήψει ἀγαθῶν ἐλπίσιν εὐπίστοις καί εὐπροσδοκήτοις ἀνακουφίζοντας, ὧν πάντων τήν εὐνομίαν αἰτίαν εἶναι. (6) καί τό κακά μέγιστα τοῖς ἀνθρώποις πορίζον, πόλεμον ἐπιφερόμενον εἰς καταστροφήν καί δούλωσιν, καί τοῦτο ἀνομοῦσι μέν μᾶλλον ἐπέρχεσθαι, εὐνομουμένοις δ' ἧσσον. (7) καί ἄλλα δέ πολλά ἐστιν ἐν τῆι εὐνομίαι ἀγαθά, ἅπερ ἐπικουρήματα τῆι ζωῆι καί παραψυχή τῶν χαλεπῶν ἐξ αὐτῆς γίγνεται: τά δ' ἐκ τῆς ἀνομίας κακά ἀποβαίνοντα τάδε ἐστίν. (8) ἄσχολοι μέν πρῶτον οἱ ἄνθρωποι πρός τά ἔργα γίγνονται καί ἐπιμελοῦνται τοῦ ἀηδεστάτου, πραγμάτων ἀλλ' οὐκ ἔργων, τά τε χρήματα δι' ἀπιστίαν καί ἀμειξίαν ἀποθησαυρίζουσιν ἀλλ' οὐ κοινοῦνται, καί οὕτως σπάνια γίγνεται, ἐάν καί πολλά ἦι. (9) αἵ τε τύχαι αἱ φλαῦραι καί αἱ ἀγαθαί εἰς τἀναντία ὑπηρετοῦσιν: ἥ τε γάρ εὐτυχία οὐκ ἀσφαλής ἐστιν ἐν τῆι ἀνομίαι ἀλλ' ἐπιβουλεύεται, ἥ τε δυστυχία οὐκ ἀπωθεῖται ἀλλά κρατύνεται διά τήν ἀπιστίαν καί ἀμειξίαν. (10) ὅ τε πόλεμος ἔξωθεν μᾶλλον ἐπάγεται καί ἡ οἰκεία στάσις ἀπό τῆς αὐτῆς αἰτίας, καί ἐάν μή πρόσθεν γίγνηται, τότε συμβαίνει: ἔν τε πράγμασι συμβαίνει καθεστάναι ἀεί διά ἐπιβουλάς τάς ἐξ ἀλλήλων, δι' ἅσπερ εὐλαβουμένους τε διατελεῖν καί ἀντεπιβουλεύοντας ἀλλήλοις. (11) καί οὔτε ἐγρηγορόσιν ἡδείας τάς φροντίδας εἶναι οὔτε ἐς τόν ὕπνον ἀπερχομένοις ἡδεῖαν τήν ὑποδοχήν ἀλλά ἐνδείματον, τήν τε ἀνέγερσιν ἔμφοβον καί πτοοῦσαν τόν ἄνθρωπον ἐπί μνήμας κακῶν ἐξαπιναίους ἄγειν: ἅπερ ἐκ τῆς ἀνομίας ταῦτά τε καί τά ἄλλα κακά τά προειρημένα ἅπαντα ἀποβαίνει. (12) γίνεται δέ καί ἡ τυραννίς, κακόν τοσοῦτόν τε καί τοιοῦτον, οὐκ ἐξ ἄλλου τινός ἤ ἀνομίας. οἴονται δέ τινες τῶν ἀνθρώπων, ὅσοι μή ὀρθῶς συμβάλλονται, τύραννον ἐξ ἄλλου τινός καθίστασθαι καί τούς ἀνθρώπους στερίσκεσθαι τῆς ἐλευθερίας οὐκ αὐτούς αἰτίους ὄντας, ἀλλά βιασθέντας ὑπό τοῦ κατασταθέντος τυράννου, οὐκ ὀρθῶς ταῦτα λογιζόμενοι. (13) ὅστις γάρ ἡγεῖται βασιλέα ἤ τύραννον ἐξ ἄλλου τινός γίγνεσθαι ἤ ἐξ ἀνομίας τε καί πλεονεξίας, μωρός ἐστιν: ἐπειδάν γάρ ἅπαντες ἐπί κακίαν τράπωνται, τότε τοῦτο γίγνεται: οὐ γάρ οἷόν τε ἀνθρώπους ἄνευ νόμων καί δίκης ζῆν. (14) ὅταν οὖν ταῦτα τά δύο ἐκ τοῦ πλήθους ἐκλίπηι, ὅ τε νόμος καί ἡ δίκη, τότε ἤδη εἰς ἕνα ἀποχωρεῖν τήν ἐπιτροπείαν τούτων καί φυλακήν: πῶς γάρ ἄν ἄλλως εἰς ἕνα μοναρχία περισταίη, εἰ μή τοῦ νόμου ἐξωσθέντος τοῦ τῶι πλήθει συμφέροντος; (15) δεῖ γάρ τόν ἄνδρα τοῦτον, ὅς τήν δίκην καταλύσει καί τόν νόμον τόν πᾶσι κοινόν καί συμφέροντα ἀφαιρήσεται, ἀδαμάντινον γενέσθαι, εἰ μέλλει συλήσειν ταῦτα παρά τοῦ πλήθους τῶν ἀνθρώπων εἷς ὤν παρά πολλῶν: (16) σάρκινος δέ καί ὅμοιος τοῖς λοιποῖς γενόμενος ταῦτα μέν οὐκ ἄν δυνηθείη ποιῆσαι, τἀναντία δέ ἐκλελοιπότα καθιστάς μοναρχήσειεν ἄν: διό καί γιγνόμενον τοῦτο ἐνίους τῶν ἀνθρώπων λανθάνει. 