[1] {Work} p. 95, 13 Pistelli. (1) ο τι αν τις εθεληι εξεργασασθαι εις τελος το βελτιστον, εαν τε σοφιαν εαν τε ανδρειαν εαν τε ευγλωσσιαν εαν τε αρετην η την συμπασαν η μερος τι αυτης, εκ τωνδε οιον τε ειναι κατεργασασθαι. (2) φυναι μεν πρωτον δειν, και τουτο μεν τηι τυχηι αποδεδοσθαι, τα δε επ' αυτωι ηδη τωι ανθρωπωι ταδε ειναι, επιθυμητην γενεσθαι των καλων και αγαθων φιλοπονον τε και πρωιαιτατα μανθανοντα και πολυν χρονον αυτοις συνδιατελουντα. (3) ει δε τι απεσται τουτων και εν, ουχ οιον τε εστιν ουδεν ες τελος το ακρον εξεργασασθαι, εχοντος δε απαντα ταυτα, ανυπερβλητον γιγνεται τουτο, ο τι αν ασκηι τις των ανθρωπων. p. 96, 1. (1) εξ ου αν τις βουληται δοξαν παρα τοις ανθρωποις λαβειν και τοιουτος φαινεσθαι, οιος αν ηι, αυτικα δει νεον τε αρξασθαι και επιχρησθαι αυτωι ομαλως αει και μη αλλοτε αλλως. (2) συγχρονισθεν μεν γαρ εκαστον τουτων και αυτικα τε αρξαμενον και συναυξηθεν εις τελος λαμβανει βεβαιον την δοξαν και το κλεος δια ταδε, οτι πιστευεται τε ηδη ανενδοιαστως, και ο φθονος των ανθρωπων ου προσγιγνεται, δι' ον τα μεν ουκ αυξουσιν ουδ' ευλογως μηνυουσι, τα δε καταψευδονται μεμφομενοι παρα το δικαιον. (3) ου γαρ ηδυ τοις ανθρωποις αλλον τινα τιμαν (αυτοι γαρ στερισκεσθαι τινος ηγουνται), χειρωθεντες δε υπο της αναγκης αυτης και κατα σμικρον εκ πολλου επαχθεντες επαινεται και ακοντες ομως γιγνονται. (4) αμα δε και ουκ αμφιβαλλουσιν, ει [τε] αρα τοι ουτος ανθρωπος εστιν, οιος φαινεται, η ενεδρευει και θηρευεται την δοξαν επι απατηι, και α ποιει, ταυτα καλλωπιζεται υπαγομενος τους ανθρωπους: εν εκεινωι δε τωι τροπωι, ωι εγω προειπον, ασκηθεισα η αρετη πιστιν εμποιει περι εαυτης και ευκλειαν. (5) εαλωκοτες γαρ ηδη κατα το ισχυρον οι ανθρωποι ουτε τωι φθονωι ετι δυνανται χρησθαι ουτε απατασθαι ετι οιονται. (6) ετι δε και ο χρονος συνων μεν εκαστωι εργωι και πραγματι πολυς και δια μακρου κρατυνει το ασκουμενον, ο δε ολιγος χρονος ου δυναται τουτο απεργαζεσθαι. (7) και τεχνην μεν αν τις την κατα λογους πυθομενος και μαθων ου χειρων του διδασκοντος αν γενοιτο εν ολιγωι χρονωι, αρετη δε ητις εξ εργων πολλων συνισταται, ταυτην δε ουχ οιον τε οψε αρξαμενωι ουδε ολιγοχρονιως επι τελος αγαγειν, αλλα συντραφηναι τε αυτηι δει και συναυξηθηναι των μεν ειργομενον κακων και λογων και ηθων, τα δ' επιτηδευοντα και κατεργαζομενον συν πολλωι χρονωι και επιμελειαι. (8) αμα δε τις και τηι εξ ολιγου χρονου ευδοξιαι προσγιγνεται βλαβη τοιαδε: τους γαρ εξαπιναιως και εξ ολιγου χρονου η πλουσιους η σοφους η αγαθους η ανδρειους γενομενους ουκ αποδεχονται ηδεως οι ανθρωποι. p. 97, 16. (1) οταν τις ορεχθεις τινος τουτων κατεργασαμενος εχηι αυτο εις τελος, εαν τε ευγλωσσιαν εαν τε σοφιαν εαν τε ισχυν, τουτωι εις αγαθα και νομιμα καταχρησθαι δει: ει δε εις αδικα τε και ανομα χρησεται τις τωι υπαρχοντι αγαθωι, παντων κακιστον (ειναι) το τοιουτον και απειναι κρεισσον αυτο η παρειναι. (2) και ωσπερ αγαθος τελεως ο τουτων τι εχων γιγνεται εις τα αγαθα αυτοις καταχρωμενος, ουτω παλιν παγκακος [τελεως] ο εις τα πονηρα χρωμενος. (3) τον τε αυ αρετης ορεγομενον της συμπασης σκεπτεον (ειναι), εκ τινος αν λογου η εργου αριστος ειη: τοιουτος δ' αν ειη ο πλειστοις ωφελιμος ων.(4) ει μεν τις χρηματα διδους ευεργετησει τους πλησιον, αναγκασθησεται κακος ειναι παλιν αυ συλλεγων τα χρηματα: επειτα ουκ αν ουτω αφθονα συναγαγοι, ωστε μη επιλειπειν διδοντα και δωρουμενον: ειτα αυτη αυθις δευτερα κακια προσγιγνεται μετα την συναγωγην των χρηματων, εαν εκ πλουσιου πενης γενηται και εκ κεκτημενου μηδεν εχων. (5) πως αν ουν δη τις μη χρηματα νεμων αλλα αλλωι δη τινι τροπωι ευποιητικος αν ειη ανθρωπων, και ταυτα μη συν κακιαι αλλα συν αρετηι; και προσετι δωρουμενος πως αν εχοι την δοσιν ανεκλειπτον; (6) ωδε ουν εσται τουτο, ει τοις νομοις τε και τωι δικαιωι επικουροιη: τουτο γαρ τας τε πολεις και τους ανθρωπους το συνοικιζον και το συνεχον (ειναι). p. 98, 17. (1) και μην εγκρατεστατον γε δει ειναι παντα ανδρα διαφεροντως: τοιουτος δ' αν μαλιστα ειη, ει των χρηματων κρεισσων ειη προς α παντες διαφθειρονται, και της ψυχης αφειδης επι τοις δικαιοις εσπουδακως και την αρετην μεταδιωκων: προς ταυτα γαρ δυο οι πλειστοι ακρατεις εισι. (2) δια τοιουτον δε τι ταυτα πασχουσιν: φιλοψυχουσι μεν, οτι τουτο η ζωη εστιν, η ψυχη: ταυτης ουν φειδονται και ποθουσιν αυτην δια φιλιαν της ζωης και συνηθειαν ηι συντρεφονται: φιλοχρηματουσι δε τωνδε εινεκα, απερ φοβει αυτους. (3) τι δ' εστι ταυτα; αι νοσοι, το γηρας, αι εξαπιναιοι ζημιαι, ου τας εκ των νομων λεγω ζημιας (ταυτας μεν γαρ και ευλαβηθηναι εστι και φυλαξασθαι), αλλα τας τοιαυτας, πυρκαιας, θανατους οικετων, τετραποδων, αλλας αυ συμφορας, αι περικεινται αι μεν τοις σωμασιν, αι δε ταις ψυχαις, αι δε τοις χρημασι. (4) τουτων δη ουν ενεκα παντων, οπως ες ταυτα εχωσι χρησθαι τοις χρημασι, πας ανηρ του πλουτου ορεγεται. (5) και αλλ' αττα δε εστιν απερ ουχ ησσον η τα προειρημενα εξορμαι τους ανθρωπους επι τον χρηματισμον, αι προς αλληλους φιλοτιμιαι και οι ζηλοι και αι δυναστειαι, δι' ας τα χρηματα περι πολλου ποιουνται, οτι συμβαλλεται εις τα τοιαυτα. (6) οστις δε εστιν ανηρ αληθως αγαθος, ουτος ουκ αλλοτριωι κοσμωι περικειμενωι την δοξαν θηραται, αλλα τηι αυτου αρετηι. p. 99, 18. (1) και περι φιλοψυχιας δε ωδε αν τις πεισθειη, οτι, ει μεν υπηρχε τωι ανθρωπωι ει μη υπ' αλλου αποθανοι αγηρωι τε ειναι και αθανατωι τον λοιπον χρονον, συγγνωμη αν <ην> πολλη τωι φειδομενωι της ψυχης: (2) επει δε υπαρχει τωι βιωι μηκυνομενωι το τε γηρας κακιον ον ανθρωποις και μη αθανατον ειναι, και [η] αμαθια ηδη εστι μεγαλη και συνηθεια πονηρων λογων τε και επιθυμηματων, ταυτην περιποιειν επι δυσκλειαι, αλλα μη αθανατον αντ' αυτης λειπεσθαι <κλεος>, αντι θνητης ουσης ευλογιαν αεναον και αει ζωσαν. p. 100, 5. (1) ετι τοινυν ουκ επι πλεονεξιαν ορμαν δει, ουδε το κρατος το επι τηι πλεονεξιαι ηγεισθαι αρετην ειναι, το δε των νομων υπακουειν δειλιαν: πονηροτατη γαρ αυτη η διανοια εστι, και εξ αυτης παντα ταναντια τοις αγαθοις γιγνεται, κακια τε και βλαβη. ει γαρ εφυσαν μεν οι ανθρωποι αδυνατοι καθ' ενα ζην, συνηλθον δε προς αλληλους τηι αναγκηι εικοντες, πασα δε η ζωη αυτοις ευρηται και τα τεχνηματα προς ταυτην, συν αλληλοις δε ειναι αυτους καν ανομιαι διαιτασθαι ουχ οιον τε (μειζω γαρ αυτοις ζημιαν <αν> ουτω γιγνεσθαι εκεινης της κατα ενα διαιτης), δια ταυτας τοινυν τας αναγκας τον τε νομον και το δικαιον εμβασιλευειν τοις ανθρωποις και ουδαμηι μεταστηναι αν αυτα: φυσει γαρ ισχυρα ενδεδεσθαι ταυτα. (2) ει μεν δη γενοιτο τις εξ αρχης φυσιν τοιανδε εχων, ατρωτος τον χρωτα ανοσος τε και απαθης και υπερφυης και αδαμαντινος το τε σωμα και την ψυχην, τωι τοιουτωι ισως αν τις αρκειν ενομισε το επι τηι πλεονεξιαι κρατος (τον γαρ τοιουτον τωι νομωι μη υποδυνοντα δυνασθαι αθωιον ειναι), ου μην ορθως ουτος οιεται: (3) ει γαρ και τοιουτος τις ειη, ως ουκ αν γενοιτο, τοις μεν νομοις συμμαχων και τωι δικαιωι και ταυτα κρατυνων και τηι ισχυι χρωμενος επι ταυτα τε και τα τουτοις επικουρουντα, ουτω μεν αν σωιζοιτο ο τοιουτος, αλλως δε ουκ αν διαμενοι. (4) δοκειν γαρ αν τους απαντας ανθρωπους τωι τοιουτωι φυντι πολεμιους κατασταθεντας δια την εαυτων ευνομιαν και το πληθος η τεχνηι η δυναμει υπερβαλεσθαι αν και περιγενεσθαι του τοιουτου ανδρος. (5) ουτω φαινεται και αυτο το κρατος, οπερ δη κρατος εστι, δια τε του νομου και δια την δικην σωιζομενον. p. 101, 11 (μαθειν δε αξιον και ταυτα περι της ευνομιας τε και ανομιας, οσον διαφερετον αλληλοιν, και οτι <η> μεν ευνομια αριστον ειη και κοινηι και ιδιαι, η ανομια δε κακιστον: <μεγιστ>αι γαρ παραχρημα βλαβαι γιγνονται εκ της ανομιας. αρξωμεθα δε τα της ευνομιας δηλουν, απερ γιγνεται, προτερα). (1) πιστις μεν πρωτη εγγιγνεται εκ της ευνομιας μεγαλα ωφελουσα τους ανθρωπους τους συμπαντας, και των μεγαλων αγαθων τουτο εστι: κοινα γαρ τα χρηματα γιγνεται εξ αυτης, και ουτω μεν εαν και ολιγα ηι εξαρκει ομως κυκλουμενα, ανευ δε ταυτης ουδ' αν πολλα ηι εξαρκει. (2) και αι τυχαι δε αι εις τα χρηματα και τον βιον, αι τε αγαθαι και μη, εκ της ευνομιας τοις ανθρωποις προσφορωτατα κυβερνωνται: τους τε γαρ ευτυχουντας ασφαλει αυτηι χρησθαι και ανεπιβουλευτωι, τους τε αυ δυστυχουντας επικουρεισθαι εκ των ευτυχουντων δια την επιμειξιαν τε και πιστιν, απερ εκ της ευνομιας γιγνεται. (3) τον τε αυ χρονον τοις ανθρωποις δια την ευνομιαν εις μεν τα πραγματα αργον γιγνεσθαι, εις δε τα εργα της ζωης εργασιμον. (4) φροντιδος δε της μεν αηδεστατης απηλλαχθαι τους ανθρωπους εν τηι ευνομιαι, τηι δε ηδιστηι συνειναι: πραγματων μεν γαρ φροντιδα αηδεστατην ειναι, εργων δε ηδιστην. (5) εις τε αυ τον υπνον ιουσιν, οπερ αναπαυμα κακων εστιν ανθρωποις, αφοβους μεν και αλυπα μεριμνωντας ερχεσθαι εις αυτον, γιγνομενους δε απ' αυτου ετερα τοιαυτα πασχειν, και μη εμφοβους εξαπινα καθιστασθαι ουδ' εκ μεταλλαγης ηδιστης † του γνωστην † την ημεραν ειναι προσδεχεσθαι, αλλα αδεως, φροντιδας μεν αλυπους περι τα εργα της ζωης ποιουμενους, τους πονους δε τηι αντιληψει αγαθων ελπισιν ευπιστοις και ευπροσδοκητοις ανακουφιζοντας, ων παντων την ευνομιαν αιτιαν ειναι. (6) και το κακα μεγιστα τοις ανθρωποις ποριζον, πολεμον επιφερομενον εις καταστροφην και δουλωσιν, και τουτο ανομουσι μεν μαλλον επερχεσθαι, ευνομουμενοις δ' ησσον. (7) και αλλα δε πολλα εστιν εν τηι ευνομιαι αγαθα, απερ επικουρηματα τηι ζωηι και παραψυχη των χαλεπων εξ αυτης γιγνεται: τα δ' εκ της ανομιας κακα αποβαινοντα ταδε εστιν. (8) ασχολοι μεν πρωτον οι ανθρωποι προς τα εργα γιγνονται και επιμελουνται του αηδεστατου, πραγματων αλλ' ουκ εργων, τα τε χρηματα δι' απιστιαν και αμειξιαν αποθησαυριζουσιν αλλ' ου κοινουνται, και ουτως σπανια γιγνεται, εαν και πολλα ηι. (9) αι τε τυχαι αι φλαυραι και αι αγαθαι εις ταναντια υπηρετουσιν: η τε γαρ ευτυχια ουκ ασφαλης εστιν εν τηι ανομιαι αλλ' επιβουλευεται, η τε δυστυχια ουκ απωθειται αλλα κρατυνεται δια την απιστιαν και αμειξιαν. (10) ο τε πολεμος εξωθεν μαλλον επαγεται και η οικεια στασις απο της αυτης αιτιας, και εαν μη προσθεν γιγνηται, τοτε συμβαινει: εν τε πραγμασι συμβαινει καθεσταναι αει δια επιβουλας τας εξ αλληλων, δι' ασπερ ευλαβουμενους τε διατελειν και αντεπιβουλευοντας αλληλοις. (11) και ουτε εγρηγοροσιν ηδειας τας φροντιδας ειναι ουτε ες τον υπνον απερχομενοις ηδειαν την υποδοχην αλλα ενδειματον, την τε ανεγερσιν εμφοβον και πτοουσαν τον ανθρωπον επι μνημας κακων εξαπιναιους αγειν: απερ εκ της ανομιας ταυτα τε και τα αλλα κακα τα προειρημενα απαντα αποβαινει. (12) γινεται δε και η τυραννις, κακον τοσουτον τε και τοιουτον, ουκ εξ αλλου τινος η ανομιας. οιονται δε τινες των ανθρωπων, οσοι μη ορθως συμβαλλονται, τυραννον εξ αλλου τινος καθιστασθαι και τους ανθρωπους στερισκεσθαι της ελευθεριας ουκ αυτους αιτιους οντας, αλλα βιασθεντας υπο του κατασταθεντος τυραννου, ουκ ορθως ταυτα λογιζομενοι. (13) οστις γαρ ηγειται βασιλεα η τυραννον εξ αλλου τινος γιγνεσθαι η εξ ανομιας τε και πλεονεξιας, μωρος εστιν: επειδαν γαρ απαντες επι κακιαν τραπωνται, τοτε τουτο γιγνεται: ου γαρ οιον τε ανθρωπους ανευ νομων και δικης ζην. (14) οταν ουν ταυτα τα δυο εκ του πληθους εκλιπηι, ο τε νομος και η δικη, τοτε ηδη εις ενα αποχωρειν την επιτροπειαν τουτων και φυλακην: πως γαρ αν αλλως εις ενα μοναρχια περισταιη, ει μη του νομου εξωσθεντος του τωι πληθει συμφεροντος; (15) δει γαρ τον ανδρα τουτον, ος την δικην καταλυσει και τον νομον τον πασι κοινον και συμφεροντα αφαιρησεται, αδαμαντινον γενεσθαι, ει μελλει συλησειν ταυτα παρα του πληθους των ανθρωπων εις ων παρα πολλων: (16) σαρκινος δε και ομοιος τοις λοιποις γενομενος ταυτα μεν ουκ αν δυνηθειη ποιησαι, ταναντια δε εκλελοιποτα καθιστας μοναρχησειεν αν: διο και γιγνομενον τουτο ενιους των ανθρωπων λανθανει. 