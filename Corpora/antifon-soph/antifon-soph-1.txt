
{<ΠΕΡΙ ΤΗΣ ΑΛΗΘΕΙΑΣ>} 
  Διὰ τοῦτο οὐδενὸς δεῖται, οὐδὲ προσδέχεται οὐδενός 
τι, ἀλλ' ἄπειρος καὶ ἀδέητος (Suidas, I, p. 94, cf. Harpocr., 
s. u. ἀδέητος). 
  Καὶ ἡ σηπεδὼν τοῦ ξύλου ἔμβιος γένοιτο (Harpocr., 
s. u. ἔμβιος). _...(φησιν Ἀντιφῶν ὅτι) εἴ τις κατορύξειε 
κλίνην καὶ λάβοι δύναμιν ἡ σηπεδὼν ὥστ' ἀνεῖναι βλαστόν, 
οὐκ ἂν γενέσθαι κλίνην, ἀλλὰ ξύλον (Arist., Phys., II, 
193 a). 
  Πᾶσι γὰρ ἀνθρώποις ἡ γνώμη τοῦ σώματος ἡγεῖται 
καὶ εἰς ὑγιείαν καὶ νόσον καὶ εἰς τὰ ἄλλα πάντα (Galenus, 
XVIII, 2). 
  ... Δικα[ιο]σύνη πάντα <τὰ> τῆς πό[λεω]ς νόμιμα ἐν 
ᾗ ἂν πολι[τεύ]ηταί τις μὴ [παρ]αβαίνειν: χρῷτ' ἂν οὖν 
ἄνθρωπος μάλιστα ἑαυτῷ ξυμφ[ε]ρόντως δικαιοσύνῃ εἰ 
μετὰ μὲν μαρτύρων τ[ο]ὺς νόμους μεγά[λο]υς ἄγοι: 
μονούμενος δὲ μαρτύρων, τὰ τῆς φύσεως: τὰ μὲν γὰρ τῶν 
νόμων [ἐπίθ]ετα, τὰ δὲ τῆς φύσεως ἀ[ναγ]καῖα: καὶ τὰ 
[μὲν] τῶν νό[μω]ν ὁμολογη[θέντ]α, οὐ φύν[τ' ἐστί]ν, τὰ  
δὲ [τῆς φύσ]εως φύν[τα, οὐχ] ὁμολογητά: τὰ οὖν νόμιμα 
παραβαίνων, ᾖ ἂν λάθῃ τοὺς ὁμολογήσαντας, καὶ αἰσχύνης 
καὶ ζημίας ἀπήλλακται, μὴ λαθὼν δ' οὔ: τῶν δὲ τῇ φύσει 
ξυμφύτων ἐάν τι παρὰ τὸ δυνατὸν βιάζηται, ἐάν τε πάν-
τας ἀνθρώπους λάθῃ, οὐδὲν ἔλαττον κακόν, ἐάν τε πάντες 
ἴδωσιν, οὐδὲν μεῖζον: οὐ γὰρ διὰ δόξαν βλάπτεται, ἀλλὰ δι' 
ἀληθείαν. 
  Ἔστι δὲ πάντων ἕνεκα τούτων ἡ σκέψις, ὅτι τὰ πολλὰ 
τῶν κατὰ νόμον δικαίων πολεμίως τῇ φύσ[ει] κεῖται: 
νενο[μο]θ[έ]τηται γὰρ [ἐ]πί τε τοῖς ὀφ[θ]αλμοῖς ἃ δεῖ 
αὐτοὺς ὁρᾶν καὶ ἃ οὐ [δ]εῖ, καὶ ἐπὶ τοῖς ὠσὶν ἃ δεῖ αὐτὰ 
ἀκούειν καὶ ἃ οὐ δεῖ, καὶ ἐπὶ τῇ γλώττῃ ἅ τ[ε] δεῖ αὐτὴν 
λέγειν καὶ ἃ οὐ δεῖ, καὶ ἐπὶ ταῖς χερσὶν ἅ τε δεῖ αὐτὰς 
δρᾶν καὶ ἃ οὐ δεῖ, καὶ ἐπὶ τοῖς ποσὶν ἐφ' ἅ τε δεῖ αὐτοὺς 
ἰέναι καὶ ἐφ' ἃ οὐ δεῖ, καὶ ἐπὶ τῷ νῷ ὧν τε δεῖ αὐτὸν 
ἐπιθυμεῖν καὶ ὧν μή. [Ἔστι]ν οὖν οὐδὲν τῇ φύσει φιλιώ-
τ[ερ]α οὐδ' οἰκειότε[ρα] ἀφ' ὧν οἱ νόμο[ι ἀ]ποτρέπουσι 
τ[οὺς] ἀν[θ]ρώπ[ους] ἢ ἐφ' ἃ προτρέπουσ[ιν]: τ[ὸ γὰρ] 
ζῆν [ἐ]στι τῆς φύσεως κ[αὶ τ]ὸ ἀποθανεῖν, καὶ τὸ μὲν 
ζ]ῆν αὐτ[οῖς] ἐστι[ν ἀ]πὸ τῶν ξυμ[φερό]ντων, τὸ δὲ 
ἀποθανεῖν ἀπὸ τῶν μὴ ξυμφερόντων: τὰ δὲ ξυμφέροντα, 
τὰ μὲν ὑπὸ τῶν νόμων κε[ί]μενα δεσμ[ὰ] τῆς φύσεως 
ἐ[στί], τὰ δ' ὑπὸ τῆς φύσεως ἐλεύθερα: οὔκουν τὰ ἀλγύ-
νοντα ὀρθῷ γε λ[ό]γῳ ὀνίνησιν τὴ[ν] φύσιν μᾶλλον ἢ τὰ 
εὐφραίνοντα: οὔκουν ἂν οὐδὲ ξυμφέροντ' εἴη τὰ λυποῦ[ντα] 
μᾶλλον ἢ τ[ὰ ἥ]δοντ[α]: τὰ γὰρ τῷ ἀληθεῖ ξυμφέρ[ο]ντα 
οὐ βλάπ[τ]ειν δεῖ, ἀλλ' ὠφ[ε]λεῖν: τὰ τοίνυν τῇ φύσει 
ξυμφέροντα !τ!!!  
   ... [Οἵτινε]ς ἂν πα[θόν]τες ἀμύνων[ται κ]αὶ μὴ αὐτοὶ 
ἄρχωσι τοῦ δρᾶν, [καὶ ο]ἵτινες ἂν [τοὺς] γειναμέ[νου]ς, 
καὶ κακοὺς ὄντας εἰς αὐτοὺς, εὖ ποιῶσιν, καὶ οἳ κατό-
μνυσθαι διδόντες ἑτέροις, αὐτοὶ μὴ κατομνύμε[νοι], καὶ 
τούτων τῶν εἰρημένων πόλλ' ἄν τις εὕροι πολέμια τῇ 
φύσει: ἔνι γε αὐτοῖς ἀλγύνεσθαί τε μᾶλλον, ἐξὸν ἥττω, 
καὶ ἐλάττω ἥδεσθαι, ἐξὸν πλείω, καὶ κακῶς πάσχειν, ἐξὸν 
μὴ πάσχειν: εἰ μὲν οὖν τις [τ]οῖς τοιαῦτα προ[ϊ]εμένοις 
ἐπικού[ρ]ησις ἐγίγνε[το] παρὰ τῶν νό[μ]ων, τοῖς δὲ μὴ 
προϊεμένοις, ἀλ[λ' ἐ]ναντιουμέ[ν]οις, ἐλάττωσις, οὐκ 
ἀν[ωφελὲς ἂν] ἦν τ[οῖς νό]μοις πεί[θεσθαι: νῦν] δὲ 
φαίνε[ται] τοῖς προσιεμ[ένοις] τὰ τοιαῦτα τὸ ἐ[κ] νόμου 
δίκαι[ον] οὐχ ἱκανὸν ἐπικουρεῖν, ὅ γε πρῶτον μὲν ἐπι-
τρέπει τῷ πάσχοντι παθεῖν καὶ τῷ δρῶντι δρᾶσαι, καὶ 
οὔτε ἐνθαῦτα διεκώλυε τὸν πάσχοντα μὴ παθεῖν οὐδὲ 
τὸν δρῶντα δρᾶσαι, εἴς τε τὴν τιμωρίαν ἀναφερόμενον 
οὐδὲν ἰδιώτερον ἐπὶ [τ]ῷ [π]επονθότι ἢ τῷ δεδρακό[τι] ..... 
ταῦτα δὲ κ[α]ταλείπετα[ι] καὶ τῷ δράσαντ[ι ἀ]ρνεῖσθαι 
(Oxy. pap., XI, no1364, fr. 1). 
  !!!ρων ἐπ[αιδούμε]θά τε κ[αὶ σεβόμεθα], τοὺς δὲ [ἐκ 
φαύ]λου οἴκ[ου ὄντας] οὔτε ἐπ[αιδούμε]θα οὔτε σεβόμεθα: 
ἐν τ[ο]ύτῳ γὰρ πρὸς ἀλλή[λους] βεβαρβαρώ[με]θα, ἐπεὶ 
φύσει πάντα πάντ[ες] ὁμοίως πεφύκ[α]μεν καὶ βάρβαροι 
καὶ Ἕλλην[ες] εἶναι: σκοπεῖν δ[ὲ] παρέχει τὰ τῶν φύσει 
[ὄντων] ἀναγκαί[ων] πᾶσιν ἀν[θρώ]ποις π!!!!! 
  Οὔτε β[άρβα]ρος ἀφώρισται ἡμῶν οὐδεὶς οὔτε Ἕλλην: 
ἀναπνέομέν τε γὰρ εἰς τὸν ἀέρ[α] ἅπαντες κατὰ τὸ στόμ[α 
κ]αὶ κατ[ὰ] τὰς ῥῖνας. Κ[αὶ ... (Ib., fr. 2). 
  Ὅταν οὖν γένωνται ἐν τῷ ἀέρι ὄμβροι τε καὶ πνεύ- 
ματα ὑπεναντία ἀλλήλοις, τότε συστρέφεται τὸ ὕδωρ καὶ 
πυκνοῦται κατὰ πολλὰ: ὅ τι γὰρ ἂν τῶν ξυμπιπτόντων 
κρατηθῇ, τοῦτ' ἐπυκνώθη καὶ συνεστράφη ὑπό τε τοῦ 
πνεύματος εἰλούμενον καὶ ὑπὸ τῆς βίας (Galenus, XVII, 1). 
{<ΠΕΡΙ ΟΜΟΝΟΙΑΣ>} 
  Ἄνθρωπος, ὅς φησι μὲν πάντων θηρίων θεαιδέστα-
τον γενέσθαι (Phot., Lex., p. 81, 19; Suidas, I, p. 1120; 
Et. Mag., p. 444; Eust. ad Il., III, 36). 
  Ἀναθέσθαι δὲ, ὥσπερ πεττὸν, τὸν βίον οὐκ ἔστιν 
(Harpocr., s. u. ἀναθέσθαι). 
  Πολλοὶ δ' ἔχοντες φίλους οὐ γιγνώσκουσιν, ἀλλ' 
ἑταίρους ποιοῦνται θῶπας πλούτου καὶ τύχης κόλακας 
(Suidas, I, p. 1199). 
{ΑΠΑΡΑΣΗΜΑ} 
  Νόσος δειλοῖσιν ἑορτή: οὐ γὰρ ἐκπορεύονται ἐπὶ 
πρᾶξιν (Stobaei Flor., VIII, 18). 
  Κακὸς δ' ἀεὶ ἐπ' ἀποῦσι μὲν καὶ μέλλουσι τοῖς 
κινδύνοις τῇ γλώττῃ θρασύνεται καὶ τῷ θέλειν ἐπείγει, τὸ 
δ' ἔργον ἂν παρῇ, ὀκνεῖ (Suidas, II, p. 1074). 
  Οἱ δὲ ἐργαζόμενοι μὲν καὶ φειδόμενοι καὶ ταλαιπω-
ροῦντες καὶ προστιθέντες ἥδονται, οἷα δή τις ἂν εἰκάσειεν 
ἥδεσθαι: ἀφαιροῦντες δὲ καὶ χρώμενοι ἀλγοῦσιν, ὥσπερ  
ἀπὸ τῶν σαρκῶν ἀφαιρούμενοι (Stobaei Flor., X, 40). 
  Εἰσί τινες οἳ τὸν παρόντα μὲν βίον οὐ ζῶσιν, ἀλλὰ 
παρασκευάζονται πολλῇ σπουδῇ, ὡς ἕτερόν τινα βίον 
βιωσόμενοι, οὐ τὸν παρόντα, καὶ ἐν τούτῳ παραλειπόμενος 
ὁ χρόνος οἴχεται (Stobaei Flor., XVI, 19). 
  Ἔστι δέ τις λόγος, ὡς ἄρα ἰδὼν ἀνὴρ ἄνδρα ἕτερον 
ἀργύριον ἀναιρούμενον πολὺ ἐδεῖτό οἱ δανεῖσαι ἐπὶ τόκῳ, 
ὁ δ' οὐκ ἠθέλησεν, ἀλλ' ἦν οἷος ἀπιστεῖν τε καὶ μὴ ὠφελεῖν 
μηδένα, φέρων δ' ἀπέθετο ὅποι δή: καί τις καταμαθὼν 
τοῦτο ποιοῦντα ὑφείλετο, ὑστέρῳ δὲ χρόνῳ ἐλθὼν οὐχ 
ηὕρισκε τὰ χρήματα ὁ καταθέμενος. Περιαλγῶν οὖν τῇ 
συμφορᾷ τά τε ἄλλα καὶ ὅτι οὐκ ἔχρησε τῷ δεομένῳ, ὃ ἂν 
αὐτῷ καὶ σῶον ἦν καὶ ἕτερον προσέφερεν, ἀπαντήσας δὴ 
τῷ ἀνδρὶ τῷ τότε δανειζομένῳ ἀπωλοφύρετο τὴν συμφοράν, 
ὅτι ἐξήμαρτε καὶ ὅτι οἱ μεταμέλει οὐ χαρισαμένῳ, ἀλλ' 
ἀχαριστήσαντι, ὡς πάντως οἱ ἀπολόμενον τὸ ἀργύριον. 
Ὁ δ' αὐτὸν ἐκέλευε μὴ φροντίζειν, ἀλλὰ νομίζειν αὑτῷ 
εἶναι καὶ μὴ ἀπολωλέναι, καταθέμενον λίθον εἰς τὸ αὐτὸ 
χωρίον: πάντως γὰρ οὐδ' ὅτε ἦν σοι ἐχρῶ αὐτῷ, ὅθεν μηδὲ 
νῦν νόμιζε στέρεσθαι μηδενός. Ὅτῳ γάρ τις μὴ ἐχρήσατο 
μηδὲ χρήσεται, ὄντος ἢ μὴ ὄντος αὐτῷ οὐδὲν οὔτε πλέον 
οὔτε ἔλασσον βλάπτεται. Ὅταν γὰρ ὁ θεὸς μὴ παντελῶς 
βούληται ἀγαθὰ διδόναι ἀνδρὶ, χρημάτων <μὲν> πλοῦτον 
παρασχών, <τοῦ δὲ> φρονεῖν καλῶς πένητα ποιήσας, τὸ 
ἕτερον ἀφελόμενος ἑκατέρων ἀπεστέρησεν (Stobaei Flor., 
XVI, 29). 
  Ὅστις δὲ ἰὼν ἐπὶ τὸν πλησίον κακῶς ποιήσων 
δειμαίνει, μὴ ἃ θέλει ποιῆσαι ἁμαρτὼν τούτων, ἃ μὴ 
θέλει ἀπενέγκηται, σωφρονέστερος. Ἐν ᾧ γὰρ δειμαίνει, 
μέλλει: ἐν ᾧ δὲ μέλλει, πολλάκις ὁ διὰ μέσου χρόνος  
ἀπέστρεψε τὸν νοῦν τῶν θελημάτων: καὶ ἐν μὲν τῷ γεγε-
νῆσθαι οὐκ ἔνεστιν, ἐν δὲ τῷ μέλλειν ἐνδέχεται τὸ μὴ 
γενέσθαι. Ὅστις δὲ δράσειν μὲν οἴεται τοὺς πέλας κακῶς, 
πείσεσθαι δὲ οὔ, οὐ σωφρονεῖ. Ἐλπίδες δ' οὐ πανταχοῦ 
ἀγαθόν: πολλοὺς γὰρ τοιαῦται ἐλπίδες κατέβαλον εἰς 
ἀνηκέστους συμφοράς, ἃ δ' ἐδόκουν τοὺς πέλας ποιήσειν, 
παθόντες ταῦτα ἀνεφάνησαν αὐτοί. Σωφροσύνην δὲ ἀνδρὸς 
οὐκ ἂν ἄλλο ὀρθότερόν τις κρίνειεν, ἢ ὅστις τοῦ θυμοῦ 
ταῖς παραχρῆμα ἡδοναῖς ἐμφράσσει αὐτὸς ἑαυτὸν <καὶ> 
κρατεῖν τε καὶ νικᾶν ἠδυνήθη αὐτὸς ἑαυτόν: ὃς δὲ θέλει 
χαρίσασθαι τῷ θυμῷ παραχρῆμα, θέλει τὰ κακίω ἀντὶ τῶν 
ἀμεινόνων (Stobaei Flor., XX, 66). 
  Ὅστις δὲ τῶν αἰσχρῶν ἢ τῶν κακῶν μήτε ἐπεθύ-
μησε μήτε ἥψατο, οὔκ ἐστι σώφρων: οὐ γὰρ ἔσθ' ὅτου 
κρατήσας αὐτὸς ἑαυτὸν κόσμιον παρέχεται (Stobaei Flor., 
V, 53). 
  Φέρε δὴ προελθέτω ὁ βίος εἰς τὸ πρόσθεν καὶ γάμων 
καὶ γυναικὸς ἐπιθυμησάτω. Αὕτη ἡ ἡμέρα, αὕτη ἡ νὺξ 
καινοῦ δαίμονος ἄρχει, καινοῦ πότμου: μέγας γὰρ ἀγὼν 
γάμος ἀνθρώπῳ. Εἰ γὰρ τύχοι μὴ ἐπιτήδεια γενόμενα, τί 
χρὴ τῇ συμφορᾷ χρῆσθαι; χαλεπαὶ μὲν ἐκπομπαί, τοὺς 
φίλους ἐχθροὺς ποιῆσαι, ἴσα φρονοῦντας, ἴσα πνέοντας, 
ἀξιώσαντα καὶ ἀξιωθέντα: χαλεπὸν δὲ κεκτῆσθαι κτῆμα 
τοιοῦτον, δοκοῦντα ἡδονὰς κτᾶσθαι λύπας ἄγεσθαι. Φέρε 
δή, μὴ τὰ παλίγκοτα λέγωμεν, γενέσθω τὰ πάντων ἐπιτη-
δειότατα. Τί γὰρ ἥδιον ἀνθρώπῳ γυναικὸς καταθυμίας; τί 
δὲ γλυκύτερον, ἄλλως τε καὶ νέῳ; ἐν τῷ αὐτῷ δέ γε  
τούτῳ, ἔνθα τὸ ἡδύ, ἔνεστι πλησίον που καὶ τὸ λυπηρόν. 
αἱ γὰρ ἡδοναὶ οὐκ ἐπὶ σφῶν αὐτῶν ἐμπορεύονται, ἀλλ' 
ἀκολουθοῦσιν αὐταῖς λῦπαι καὶ πόνοι. Ἐπεὶ καὶ ὀλυμπιονῖ-
και καὶ πυθιονῖκαι καὶ οἱ τοιοῦτοι ἀγῶνες καὶ σοφίαι καὶ 
πᾶσαι ἡδοναὶ ἐκ μεγάλων λυπημάτων ἐθέλουσι παρα-
γίγνεσθαι: τιμαὶ γὰρ καὶ ἆθλα, δελέατα ἃ ὁ θεὸς ἔδωκεν 
ἀνθρώποις, μεγάλων πόνων καὶ ἱδρώτων εἰς ἀνάγκας 
καθιστᾶσιν. Ἐγὼ γάρ, εἴ μοι γένοιτο σῶμα ἕτερον τοιοῦτον 
οἷον ἐγὼ ἐμαυτῷ, οὐκ ἂν δυναίμην ζῆν, οὕτως ἐμαυτῷ 
πολλὰ πράγματα παρέχων ὑπέρ τε τῆς ὑγιείας τοῦ 
σώματος ὑπέρ τε τοῦ καθ' ἡμέραν βίου ἐς τὴν ξυλλογὴν 
ὑπέρ τε δόξης καὶ σωφροσύνης καὶ εὐκλείας καὶ τοῦ εὖ 
ἀκούειν. Τί οὖν, εἴ μοι γένοιτο σῶμα ἕτερον τοιοῦτον, ὅ γε 
μοι οὕτως ἐπιμελὲς εἴη; οὐκοῦν δῆλον ὅτι γυνὴ ἀνδρὶ, 
ἐὰν ᾖ καταθυμία, οὐδὲν ἐλάσσους τὰς φιλότητας παρέχεται 
καὶ τὰς ὀδύνας ἢ αὐτὸς αὑτῷ ὑπέρ τε τῆς ὑγιείας δισσῶν 
σωμάτων ὑπέρ τε τοῦ βίου [καὶ] τῆς συλλογῆς ὑπέρ τε 
τῆς σωφροσύνης καὶ τῆς εὐκλείας. Φέρε δή, καὶ παῖδες 
γενέσθων: φροντίδων ἤδη πάντα πλέα καὶ ἐξοίχεται τὸ 
νεοτήσιον σκίρτημα ἐκ τῆς γνώμης καὶ <τὸ> πρόσωπον 
οὐκέτι τὸ αὐτό (Stobaei Flor., LXVIII, 37). 
  Εὐκατηγόρητος πᾶς ὁ βίος <καὶ ὁ> θαυμαστῶς ὡ<ς> 
μακάριος, καὶ οὐδὲν ἔχων περιττὸν οὐδὲ μέγα καὶ σεμνὸν, 
ἀλλὰ πάντα σμικρὰ καὶ ἀσθενῆ καὶ ὀλιγοχρόνια καὶ 
ἀναμεμιγμένα λύπαις μεγάλαις (Stobaei Flor., XCVIII, 
56). 
  Τὸ ζῆν ἔοικε φρουρᾷ ἐφημέρῳ, [τό τε μῆκος τοῦ 
βίου ἡμέρᾳ μιᾷ, ὡς ἔπος εἰπεῖν], ἣν ἀναβλέψαντες πρὸς  
τὸ φῶς παρεγγυῶμεν τοῖς ἐπιγιγνομένοις ἑτέροις (Stobaei 
Flor., XCVIII, 63). 
  Πρῶτον οἶμαι τῶν ἐν ἀνθρώποις ἐστὶ παίδευσις: 
ὅταν γάρ τις πράγματος κἂν ὁτουοῦν τὴν ἀρχὴν ὀρθῶς 
ποιήσηται, εἰκὸς καὶ τὴν τελευτὴν ὀρθῶς γίγνεσθαι. Καὶ 
γὰρ τῇ γῇ οἷον ἄν τις τὸ σπέρμα ἐναρόσῃ, τοιαῦτα καὶ τὰ 
ἔκφορα δεῖ προσδοκᾶν, καὶ ἐν νέῳ σώματι ὅταν τις τὴν 
παίδευσιν γενναίαν ἐναρόσῃ, ζῇ τοῦτο καὶ θάλλει διὰ 
παντὸς τοῦ βίου καὶ αὐτὸ οὔτε ὄμβρος οὔτε ἀνομβρία 
ἀφαιρεῖται (Stobaei Append. Flor., XVI, 36). 
  Ἀναρχίας δ' οὐδὲν κάκιον ἀνθρώποις: τοῦτο γιγνώσ-
κοντες οἱ πρόσθεν ἄνθρωποι ἀπὸ τῆς ἀρχῆς εἴθιζον τοὺς 
παῖδας ἄρχεσθαι καὶ τὸ κελευόμενον ποιεῖν, ἵνα μὴ 
ἐξανδρούμενοι εἰς μεγάλην μεταβολὴν ἰόντες ἐκπλήσσοιντο 
(Stobaei Append. Flor., XVI, 37). 
  Αἱ νέαι φιλίαι ἀναγκαῖαι μέν, αἱ δὲ παλαιαὶ ἀναγ-
καιότεραι (Exc. Vind., 44). 
  Οἵῳ τις ἂν τὸ πλεῖστον τῆς ἡμέρας συνῇ, τοιοῦτον 
ἀνάγκη γενέσθαι καὶ αὐτὸν τοὺς τρόπους (Stobaei App. 
Flor., XVI, 37).  