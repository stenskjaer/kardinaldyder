[1] {ελεγειων <α>} ω ανα, λητους υιε, διος τεκος, ουποτε σειο λησομαι αρχομενος ουδ' αποπαυομενος, αλλ' αιει πρωτον τε και υστατον εν τε μεσοισιν αεισω: συ δε μοι κλυθι και εσθλα διδου. φοιβε αναξ, οτε μεν σε θεα τεκε ποτνια λητω φοινικος ραδινηις χερσιν εφαψαμενη αθανατων καλλιστον επι τροχοειδει λιμνηι, πασα μεν επλησθη δηλος απειρεσιη οδμης αμβροσιης, εγελασσε δε γαια πελωρη, γηθησεν δε βαθυς ποντος αλος πολιης. αρτεμι θηροφονη, θυγατερ διος, ην αγαμεμνων εισαθ', οτ' ες τροιην επλεε νηυσι θοηις, ευχομενωι μοι κλυθι, κακας δ' απο κηρας αλαλκε: σοι μεν τουτο, θεα, σμικρον, εμοι δε μεγα. μουσαι και χαριτες, κουραι διος, αι ποτε καδμου ες γαμον ελθουσαι καλον αεισατ' επος, ‘οττι καλον, φιλον εστι: το δ' ου καλον ου φιλον εστι,’ τουτ' επος αθανατων ηλθε δια στοματων. κυρνε, σοφιζομενωι μεν εμοι σφρηγις επικεισθω τοισδ' επεσιν, λησει δ' ουποτε κλεπτομενα, ουδε τις αλλαξει κακιον τουσθλου παρεοντος: ωδε δε πας τις ερει: ‘θευγνιδος εστιν επη του μεγαρεως: παντας δε κατ' ανθρωπους ονομαστος.’ αστοισιν δ' ουπω πασιν αδειν δυναμαι: ουδεν θαυμαστον, πολυπαιδη: ουδε γαρ ο ζευς ουθ' υων παντεσς' ανδανει ουτ' ανεχων. σοι δ' εγω ευ φρονεων υποθησομαι, οια περ αυτος, κυρν', απο των αγαθων παις ετ' εων εμαθον: πεπνυσο, μηδ' αισχροισιν επ' εργμασι μηδ' αδικοισιν τιμας μηδ' αρετας ελκεο μηδ' αφενος. ταυτα μεν ουτως ισθι: κακοισι δε μη προσομιλει ανδρασιν, αλλ' αιει των αγαθων εχεο: και μετα τοισιν πινε και εσθιε, και μετα τοισιν ιζε, και ανδανε τοις', ων μεγαλη δυναμις. εσθλων μεν γαρ απ' εσθλα μαθησεαι: ην δε κακοισιν συμμισγηις, απολεις και τον εοντα νοον. ταυτα μαθων αγαθοισιν ομιλεε, και ποτε φησεις ευ συμβουλευειν τοισι φιλοισιν εμε. κυρνε, κυει πολις ηδε, δεδοικα δε μη τεκηι ανδρα ευθυντηρα κακης υβριος ημετερης. αστοι μεν γαρ εθ' οιδε σαοφρονες, ηγεμονες δε τετραφαται πολλην εις κακοτητα πεσειν. ουδεμιαν πω, κυρν', αγαθοι πολιν ωλεσαν ανδρες, αλλ' οταν υβριζειν τοισι κακοισιν αδηι δημον τε φθειρουσι δικας τ' αδικοισι διδουσιν οικειων κερδεων εινεκα και κρατεος: ελπεο μη δηρον κεινην πολιν ατρεμε' ησθαι, μηδ' ει νυν κειται πολληι εν ησυχιηι, ευτ' αν τοισι κακοισι φιλ' ανδρασι ταυτα γενηται, κερδεα δημοσιωι συν κακωι ερχομενα. εκ των γαρ στασιες τε και εμφυλοι φονοι ανδρων: μουναρχοι δε πολει μηποτε τηιδε αδοι. κυρνε, πολις μεν εθ' ηδε πολις, λαοι δε δη αλλοι, οι προσθ' ουτε δικας ηιδεσαν ουτε νομους, αλλ' αμφι πλευραισι δορας αιγων κατετριβον, εξω δ' ωστ' ελαφοι τησδ' ενεμοντο πολεος. και νυν εις' αγαθοι, πολυπαιδη: οι δε πριν εσθλοι νυν δειλοι. τις κεν ταυτ' ανεχοιτ' εσορων; αλληλους δ' απατωσιν επ' αλληλοισι γελωντες, ουτε κακων γνωμας ειδοτες ουτ' αγαθων. μηδενα τωνδε φιλον ποιευ, πολυπαιδη, αστων εκ θυμου χρειης ουνεκα μηδεμιης: αλλα δοκει μεν πασιν απο γλωσσης φιλος ειναι, χρημα δε συμμειξηις μηδενι μηδ' οτιουν σπουδαιον: γνωσηι γαρ οιζυρων φρενας ανδρων, ως σφιν επ' εργοισιν πιστις επ' ουδεμια, αλλα δολους απατας τε πολυπλοκιας τ' εφιλησαν ουτως ως ανδρες μηκετι σωιζομενοι. μηποτε, κυρνε, κακωι πισυνος βουλευε συν ανδρι, ευτ' αν σπουδαιον πρηγμ' εθεληις τελεσαι, αλλα μετ' εσθλον ιων βουλευ και πολλα μογησαι και μακρην ποσσιν, κυρν', οδον εκτελεσαι. πρηξιν μηδε φιλοισιν ολως ανακοινεο πασιν: παυροι τοι πολλων πιστον εχουσι νοον. παυροισιν πισυνος μεγαλ' ανδρασιν εργ' επιχειρει, μη ποτ' ανηκεστον, κυρνε, λαβηις ανιην. πιστος ανηρ χρυσου τε και αργυρου αντερυσασθαι αξιος εν χαλεπηι, κυρνε, διχοστασιηι. παυρους ευρησεις, πολυπαιδη, ανδρας εταιρους πιστους εν χαλεποις πρηγμασι γινομενους, οιτινες αν τολμωιεν ομοφρονα θυμον εχοντες ισον των αγαθων των τε κακων μετεχειν. τουτους ου χ' ευροις διζημενος ουδ' επι παντας ανθρωπους, ους ναυς μη μια παντας αγοι, οισιν επι γλωσσηι τε και οφθαλμοισιν επεστιν αιδως, ουδ' αισχρον χρημ' επι κερδος αγει. μη μ' επεσιν μεν στεργε, νοον δ' εχε και φρενας αλληι, ει με φιλεις και σοι πιστος ενεστι νοος. η με φιλει καθαρον θεμενος νοον, η μ' αποειπων εχθαιρ' αμφαδιην νεικος αειραμενος. ος δε μιηι γλωσσηι διχ' εχει νοον, ουτος εταιρος δεινος, κυρν', εχθρος βελτερος η φιλος ων. αν τις επαινησηι σε τοσον χρονον οσσον ορωιης, νοσφισθεις δ' αλλην γλωσσαν ιηισι κακην, τοιουτος τοι εταιρος ανηρ φιλος ου τι μαλ' εσθλος, ος κ' ειπηι γλωσσηι λωια, φρονηι δ' ετερα. αλλ' ειη τοιουτος εμοι φιλος, ος τον εταιρον γινωσκων οργην και βαρυν οντα φερει αντι κασιγνητου. συ δε μοι, φιλε, ταυτ' ενι θυμωι φραζεο, και ποτε μου μνησεαι εξοπισω. μηδεις ς' ανθρωπων πεισηι κακον ανδρα φιλησαι, κυρνε: τι δ' εστ' οφελος δειλος ανηρ φιλος ων; ουτ' αν ς' εκ χαλεποιο πονου ρυσαιτο και ατης, ουτε κεν εσθλον εχων του μεταδουν εθελοι. δειλους ευ ερδοντι ματαιοτατη χαρις εστιν: ισον και σπειρειν ποντον αλος πολιης. ουτε γαρ αν ποντον σπειρων βαθυ ληιον αμωις, ουτε κακους ευ δρων ευ παλιν αντιλαβοις: απληστον γαρ εχουσι κακοι νοον: ην δ' εν αμαρτηις, των προσθεν παντων εκκεχυται φιλοτης: οι δ' αγαθοι το μεγιστον επαυρισκουσι παθοντες, μνημα δ' εχους' αγαθων και χαριν εξοπισω. μηποτε τον κακον ανδρα φιλον ποιεισθαι εταιρον, αλλ' αιει φευγειν ωστε κακον λιμενα. πολλοι τοι ποσιος και βρωσιος εισιν εταιροι, εν δε σπουδαιωι πρηγματι παυροτεροι. κιβδηλου δ' ανδρος γνωναι χαλεπωτερον ουδεν, κυρν', ουδ' ευλαβιης εστι περι πλεονος. χρυσου κιβδηλοιο και αργυρου ανσχετος ατη, κυρνε, και εξευρειν ραιδιον ανδρι σοφωι. ει δε φιλου νοος ανδρος ενι στηθεσσι λεληθηι ψυδρος εων, δολιον δ' εν φρεσιν ητορ εχηι, τουτο θεος κιβδηλοτατον ποιησε βροτοισιν, και γνωναι παντων τουτ' ανιηροτατον. ουδε γαρ ειδειης ανδρος νοον ουδε γυναικος, πριν πειρηθειης ωσπερ υποζυγιου, ουδε κεν εικασσαις ωσπερ ποτ' ες ωριον ελθων: πολλακι γαρ γνωμην εξαπατως' ιδεαι. μητ' αρετην ευχου, πολυπαιδη, εξοχος ειναι μητ' αφενος: μουνον δ' ανδρι γενοιτο τυχη. ουδεν εν ανθρωποισι πατρος και μητρος αμεινον επλετο, οις' οσιη, κυρνε, μεμηλε δικη. ουδεις, κυρν', ατης και κερδεος αιτιος αυτος, αλλα θεοι τουτων δωτορες αμφοτερων: ουδε τις ανθρωπων εργαζεται εν φρεσιν ειδως, ες τελος ειτ' αγαθον γινεται ειτε κακον. πολλακι γαρ δοκεων θησειν κακον εσθλον εθηκεν, και τε δοκων θησειν εσθλον εθηκε κακον. ουδε τωι ανθρωπων παραγινεται, οσσα θεληισιν: ισχει γαρ χαλεπης πειρατ' αμηχανιης. ανθρωποι δε ματαια νομιζομεν ειδοτες ουδεν: θεοι δε κατα σφετερον παντα τελουσι νοον. ουδεις πω ξεινον, πολυπαιδη, εξαπατησας ουδ' ικετην θνητων αθανατους ελαθεν. βουλεο δ' ευσεβεων ολιγοις συν χρημασιν οικειν η πλουτειν αδικως χρηματα πασαμενος. εν δε δικαιοσυνηι συλληβδην πας' αρετη 'στι, πας δε τ' ανηρ αγαθος, κυρνε, δικαιος εων. χρηματα μεν δαιμων και παγκακωι ανδρι διδωσιν, κυρν': αρετης δ' ολιγοις' ανδρασι μοιρ' επεται. υβριν, κυρνε, θεος πρωτον κακωι ωπασεν ανδρι, ου μελλει χωρην μηδεμιην θεμεναι. τικτει τοι κορος υβριν, οταν κακωι ολβος επηται ανθρωπωι και οτωι μη νοος αρτιος ηι. μηποτε τοι πενιην θυμοφθορον ανδρι χολωθεις μηδ' αχρημοσυνην ουλομενην προφερε: ζευς γαρ τοι το ταλαντον επιρρεπει αλλοτε αλλωι, αλλοτε μεν πλουτειν, αλλοτε μηδεν εχειν. μηποτε, κυρν', αγορασθαι επος μεγα: οιδε γαρ ουδεις ανθρωπων ο τι νυξ χημερη ανδρι τελει. πολλοι τοι χρωνται δειλαις φρεσι, δαιμονι δ' εσθλωι, οις το κακον δοκεον γινεται εις αγαθον. εισιν δ' οι βουληι τ' αγαθηι και δαιμονι δειλωι μοχθιζουσι, τελος δ' εργμασιν ουχ επεται. ουδεις ανθρωπων ουτ' ολβιος ουτε πενιχρος ουτε κακος νοσφιν δαιμονος ουτ' αγαθος. αλλ' αλλωι κακον εστι, το δ' ατρεκες ολβιος ουδεις ανθρωπων οποσους ηελιος καθοραι. ον δε θεοι τιμωσιν, ο και μωμευμενος αινει: ανδρος δε σπουδη γινεται ουδεμια. θεοις' ευχου, θεοις' οισιν επι κρατος: ουτοι ατερ θεων γινεται ανθρωποις' ουτ' αγαθ' ουτε κακα. ανδρ' αγαθον πενιη παντων δαμνησι μαλιστα, και γηρως πολιου, κυρνε, και ηπιαλου. ην δη χρη φευγοντα και ες βαθυκητεα ποντον ριπτειν και πετρεων, κυρνε, κατ' ηλιβατων. και γαρ ανηρ πενιηι δεδμημενος ουτε τι ειπειν ουθ' ερξαι δυναται, γλωσσα δε οι δεδεται. χρη γαρ ομως επι γην τε και ευρεα νωτα θαλασσης διζησθαι χαλεπης, κυρνε, λυσιν πενιης. τεθναμεναι, φιλε κυρνε, πενιχρωι βελτερον ανδρι η ζωειν χαλεπηι τειρομενον πενιηι. κριους μεν και ονους διζημεθα, κυρνε, και ιππους ευγενεας, και τις βουλεται εξ αγαθων βησεσθαι: γημαι δε κακην κακου ου μελεδαινει εσθλος ανηρ, ην οι χρηματα πολλα διδωι, ουδε γυνη κακου ανδρος αναινεται ειναι ακοιτις πλουσιου, αλλ' αφνεον βουλεται αντ' αγαθου. χρηματα μεν τιμωσι: και εκ κακου εσθλος εγημε και κακος εξ αγαθου: πλουτος εμειξε γενος. ουτω μη θαυμαζε γενος, πολυπαιδη, αστων μαυρουσθαι: συν γαρ μισγεται εσθλα κακοις. αυτος τοι ταυτην ειδως κακοπατριν εουσαν εις οικους αγεται χρημασι πειθομενος ευδοξος κακοδοξον, επει κρατερη μιν αναγκη εντυνει, ητ' ανδρος τλημονα θηκε νοον. χρημα δ' ο μεν διοθεν και συν δικηι ανδρι γενηται και καθαρως, αιει παρμονιμον τελεθει. ει δ' αδικως παρα καιρον ανηρ φιλοκερδει θυμωι κτησεται, ειθ' ορκωι παρ το δικαιον ελων, αυτικα μεν τι φερειν κερδος δοκει, ες δε τελευτην αυθις εγεντο κακον, θεων δ' υπερεσχε νοος. αλλα ταδ' ανθρωπων απαται νοον: ου γαρ ετ' αυτως τινονται μακαρες πρηγματος αμπλακιας: αλλ' ο μεν αυτος ετεισε κακον χρεος ουδε φιλοισιν ατην εξοπισω παισιν επεκρεμασεν: αλλον δ' ου κατεμαρψε δικη: θανατος γαρ αναιδης προσθεν επι βλεφαροις' εζετο κηρα φερων. ουδεις τοι φευγοντι φιλος και πιστος εταιρος: της δε φυγης εστιν τουτ' ανιηροτερον. οινον τοι πινειν πουλυν κακον: ην δε τις αυτον πινηι επισταμενως, ου κακος, αλλ' αγαθος. θυμε, φιλους κατα παντας επιστρεφε ποικιλον ηθος, οργην συμμισγων ηντιν' εκαστος εχει: πουλυπου οργην ισχε πολυπλοκου, ος ποτι πετρηι, τηι προσομιλησηι, τοιος ιδειν εφανη. νυν μεν τηιδ' εφεπου, τοτε δ' αλλοιος χροα γινου. κρεσσων τοι σοφιη γινεται ατροπιης. μηδεν αγαν ασχαλλε ταρασσομενων πολιητεων, κυρνε, μεσην δ' ερχευ την οδον ωσπερ εγω. οστις τοι δοκεει τον πλησιον ιδμεναι ουδεν, αλλ' αυτος μουνος ποικιλα δηνε' εχειν, κεινος γ' αφρων εστι, νοου βεβλαμμενος εσθλου: ισως γαρ παντες ποικιλ' επισταμεθα: αλλ' ο μεν ουκ εθελει κακοκερδειηισιν επεσθαι, τωι δε δολοπλοκιαι μαλλον απιστοι αδον. ‘πλουτου δ' ουδεν τερμα πεφασμενον ανθρωποισιν: οι γαρ νυν ημων πλειστον εχουσι βιον, διπλασιον σπευδουσι. τις αν κορεσειεν απαντας; χρηματα τοι θνητοις γινεται αφροσυνη, ατη δ' εξ αυτης αναφαινεται, ην οποτε ζευς πεμψηι τειρομενοις', αλλοτε αλλος εχει.’ ακροπολις και πυργος εων κενεοφρονι δημωι, κυρν', ολιγης τιμης εμμορεν εσθλος ανηρ. ουδεν επιπρεπει ημιν ατ' ανδρασι σωιζομενοισιν, αλλ' ως παγχυ πολει, κυρνε, αλωσομενηι. σοι μεν εγω πτερ' εδωκα, συν οις' επ' απειρονα ποντον πωτησηι, κατα γην πασαν αειρομενος ρηιδιως: θοινηις δε και ειλαπινηισι παρεσσηι εν πασαις πολλων κειμενος εν στομασιν, και σε συν αυλισκοισι λιγυφθογγοις νεοι ανδρες ευκοσμως ερατοι καλα τε και λιγεα αισονται. και οταν δνοφερης υπο κευθεσι γαιης βηις πολυκωκυτους εις αιδαο δομους, ουδεποτ' ουδε θανων απολεις κλεος, αλλα μελησεις αφθιτον ανθρωποις' αιεν εχων ονομα, κυρνε, καθ' ελλαδα γην στρωφωμενος, ηδ' ανα νησους ιχθυοεντα περων ποντον επ' ατρυγετον, ουχ ιππων νωτοισιν εφημενος: αλλα σε πεμψει αγλαα μουσαων δωρα ιοστεφανων. πασι δ', οσοισι μεμηλε, και εσσομενοισιν αοιδη εσσηι ομως, οφρ' αν γη τε και ηελιος. αυταρ εγων ολιγης παρα σευ ου τυγχανω αιδους, αλλ' ωσπερ μικρον παιδα λογοις μ' απαταις. καλλιστον το δικαιοτατον: λωιστον δ' υγιαινειν: πραγμα δε τερπνοτατον, του τις εραι, το τυχειν. ιππος εγω καλη και αεθλιη, αλλα κακιστον ανδρα φερω, και μοι τουτ' ανιηροτατον. πολλακι δ' ημελλησα διαρρηξασα χαλινον φευγεν απωσαμενη τον κακον ηνιοχον. ου μοι πινεται οινος, επει παρα παιδι τερεινηι αλλος ανηρ κατεχει πολλον εμου κακιων. ψυχρον μοι παρα τηιδε φιλοι πινουσι τοκηες, ωσθ' αμα θ' υδρευει και με γοωσα φερει, ενθα μεσην περι παιδα λαβων αγκων' εφιλησα δειρην, η δε τερεν φθεγγετ' απο στοματος. γνωτη τοι πενιη γε και αλλοτριη περ εουσα: ουτε γαρ εις αγορην ερχεται ουτε δικας: παντηι γαρ τουλασσον εχει, παντηι δ' επιμυκτος, παντηι δ' εχθρη ομως γινεται, ενθα περ ηι. ισως τοι τα μεν αλλα θεοι θνητοις' ανθρωποις γηρας τ' ουλομενον και νεοτητ' εδοσαν. των παντων δε κακιστον εν ανθρωποις_θανατου τε και πασεων νουσων εστι πονηροτατον_ παιδας επει θρεψαιο και αρμενα παντα παρασχοις, χρηματα δ' εγκαταθηις πολλ' ανιηρα παθων, τον πατερ' εχθαιρουσι, καταρωνται δ' απολεσθαι και στυγεους' ωσπερ πτωχον εσερχομενον. εικος τον κακον ανδρα κακως τα δικαια νομιζειν, μηδεμιαν κατοπισθ' αζομενον νεμεσιν: δειλωι γαρ τ' απαλαμνα βροτωι παρα πολλ' ανελεσθαι παρ ποδος, ηγεισθαι θ' ως καλα παντα τιθει. αστων μηδενι πιστος εων ποδα τωνδε προβαινε μηθ' ορκωι πισυνος μητε φιλημοσυνηι, μηδ' ει ζην' εθεληι παρεχειν βασιληα μεγιστον εγγυον αθανατων πιστα τιθειν εθελων. εν γαρ τοι πολει ωδε κακοψογωι ανδανει ουδεν: † ωσδετοσωσαιει † πολλοι ανολβοτεροι. νυν δε τα των αγαθων κακα γινεται εσθλα κακοισιν ανδρων: ηγεονται δ' εκτραπελοισι νομοις: αιδως μεν γαρ ολωλεν, αναιδειη δε και υβρις νικησασα δικην γην κατα πασαν εχει. ουδε λεων αιει κρεα δαινυται, αλλα μιν εμπης και κρατερον περ εονθ' αιρει αμηχανιη. κωτιλωι ανθρωπωι σιγαν χαλεπωτατον αχθος, φθεγγομενος δ' αδαης οισι παρηι μελεται, εχθαιρουσι δε παντες: αναγκαιη δ' επιμειξις ανδρος τοιουτου συμποσιωι τελεθει. ουδεις ληι φιλος ειναι, επην κακον ανδρι γενηται, ουδ' ωι κ' εκ γαστρος, κυρνε, μιας γεγονηι. πικρος και γλυκυς ισθι και αρπαλεος και απηνης λατρισι και δμωσιν γειτοσι τ' αγχιθυροις. ου χρη κιγκλιζειν αγαθον βιον, αλλ' ατρεμιζειν, τον δε κακον κινειν, εστ' αν ες ορθα λαβηις. τοι κακοι ου παντες κακοι εκ γαστρος γεγονασιν, αλλ' ανδρεσσι κακοις συνθεμενοι φιλιην εργα τε δειλ' εμαθον και επη δυσφημα και υβριν ελπομενοι κεινους παντα λεγειν ετυμα. ‘εν μεν συσσιτοισιν ανηρ πεπνυμενος ειναι.’ _ παντα δε μιν ληθειν ως απεοντα δοκει. εις δε φεροι τα γελοια_θυρηφιν καρτερος ειη_ γινωσκων οργην ηντιν' εκαστος εχει. εν μεν μαινομενοις μαλα μαινομαι, εν δε δικαιοις παντων ανθρωπων ειμι δικαιοτατος. ‘πολλοι τοι πλουτουσι κακοι, αγαθοι δε πενονται, αλλ' ημεις τουτοις' ου διαμειψομεθα της αρετης τον πλουτον, επει το μεν εμπεδον αιει, χρηματα δ' ανθρωπων αλλοτε αλλος εχει.’ κυρν', αγαθος μεν ανηρ γνωμην εχει εμπεδον αιει, τολμαι δ' εν τε κακοις κειμενος εν τ' αγαθοις. ει δε θεος κακωι ανδρι βιον και πλουτον οπασσηι, αφραινων κακιην ου δυναται κατεχειν. μηποτ' επι σμικραι προφασει φιλον ανδρ' απολεσσαι πειθομενος χαλεπηι, κυρνε, διαβολιηι. ει τις αμαρτωληισι φιλων επι παντι χολωιτο, ουποτ' αν αλληλοις' αρθμιοι ουδε φιλοι ειεν: αμαρτωλαι γαρ εν ανθρωποισιν επονται θνητοις, κυρνε: θεοι δ' ουκ εθελουσι φερειν. και βραδυς ευβουλος ειλεν ταχυν ανδρα διωκων, κυρνε, συν ευθειηι θεων δικηι αθανατων. ησυχος ωσπερ εγω μεσσην οδον ερχεο ποσσιν, μηδ' ετεροισι διδους, κυρνε, τα των ετερων. ουκ εστιν φευγοντι φιλος και πιστος εταιρος: της δε φυγης εστιν τουτ' ανιηροτατον. μηποτε φευγοντ' ανδρα επ' ελπιδι, κυρνε, φιλησηις: ουδε γαρ οικαδε βας γινεται αυτος ετι. μηδεν αγαν σπευδειν: παντων μες' αριστα: και ουτως, κυρν', εξεις αρετην, ηντε λαβειν χαλεπον. ζευς μοι των τε φιλων δοιη τισιν, οι με φιλευσιν, των τ' εχθρων μειζον, κυρνε, δυνησομενον. χουτως αν δοκεοιμι μετ' ανθρωπων θεος ειναι, ει μ' αποτεισαμενον μοιρα κιχηι θανατου. αλλα, ζευ, τελεσον μοι, ολυμπιε, καιριον ευχην: δος δε μοι αντι κακων και τι παθειν αγαθον. τεθναιην δ', ει μη τι κακων αμπαυμα μεριμνεων ευροιμην, δοιην δ' αντ' ανιων ανιας. αισα γαρ ουτως εστι. τισις δ' ου φαινεται ημιν ανδρων, οι ταμα χρηματ' εχουσι βιηι συλησαντες: εγω δε κυων επερησα χαραδρην χειμαρρωι ποταμωι παντ' αποσεισαμενος: των ειη μελαν αιμα πιειν: επι τ' εσθλος οροιτο δαιμων, ος κατ' εμον νουν τελεσειε ταδε. α δειλη πενιη, τι μενεις προλιπουσα παρ' αλλον ανδρ' ιεναι; μη ων δην ουκ εθελοντα φιλει: αλλ' ιθι και δομον αλλον εποιχεο, μηδε μεθ' ημεων αιει δυστηνου τουδε βιου μετεχε. τολμα, κυρνε, κακοισιν, επει κασθλοισιν εχαιρες, ευτε σε και τουτων μοιρ' επεβαλλεν εχειν. ως δε περ εξ αγαθων ελαβες κακον, ως δε και αυθις εκδυναι πειρω θεοισιν επευχομενος. μηδε λιην επιφαινε: κακον δε τε, κυρν', επιφαινειν. παυρους κηδεμονας σης κακοτητος εχεις. ανδρος τοι κραδιη μινυθει μεγα πημα παθοντος, κυρν': αποτεινυμενου δ' αυξεται εξοπισω. ευ κωτιλλε τον εχθρον: οταν δ' υποχειριος ελθηι, τεισαι νιν προφασιν μηδεμιαν θεμενος. ισχε νοωι, γλωσσης δε το μειλιχον αιεν επεστω: δειλων τοι τελεθει καρδιη οξυτερη. ου δυναμαι γνωναι νοον αστων οντιν' εχουσιν: ουτε γαρ ευ ερδων ανδανω ουτε κακως: μωμευνται δε με πολλοι, ομως κακοι ηδε και εσθλοι: μιμεισθαι δ' ουδεις των ασοφων δυναται. μη μ' αεκοντα βιηι κεντων υπ' αμαξαν ελαυνε εις φιλοτητα λιην, κυρνε, προσελκομενος. ζευ φιλε, θαυμαζω σε: συ γαρ παντεσσιν ανασσεις τιμην αυτος εχων και μεγαλην δυναμιν: ανθρωπων δ' ευ οισθα νοον και θυμον εκαστου: σον δε κρατος παντων εσθ' υπατον, βασιλευ. πως δη σευ, κρονιδη, τολμαι νοος ανδρας αλιτρους εν ταυτηι μοιρηι τον τε δικαιον εχειν, ην τ' επι σωφροσυνην τρεφθηι νοος ην τε προς υβριν ανθρωπων αδικοις' εργμασι πειθομενων; ουδε τι κεκριμενον προς δαιμονος εστι βροτοισιν, ουδ' οδον ηντιν' ιων αθανατοισιν αδοι. εμπης δ' ολβον εχουσιν απημονα: τοι δ' απο δειλων εργων ισχοντες θυμον ομως πενιην μητερ' αμηχανιης ελαβον τα δικαια φιλευντες, ητ' ανδρων παραγει θυμον ες αμπλακιην βλαπτους' εν στηθεσσι φρενας κρατερης υπ' αναγκης: τολμαι δ' ουκ εθελων αισχεα πολλα φερειν χρημοσυνηι εικων, η δη κακα πολλα διδασκει, ψευδεα τ' εξαπατας τ' ουλομενας τ' εριδας, ανδρα και ουκ εθελοντα: κακον δε οι ουδεν εοικεν: η γαρ και χαλεπην τικτει αμηχανιην. εν πενιηι δ' ο τε δειλος ανηρ ο τε πολλον αμεινων φαινεται, ευτ' αν δη χρημοσυνη κατεχηι: του μεν γαρ τα δικαια φρονει νοος, ουτε περ αιει ιθεια γνωμη στηθεσιν εμπεφυηι: του δ' αυτ' ουτε κακοις' επεται νοος ουτ' αγαθοισιν. τον δ' αγαθον τολμαν χρη τα τε και τα φερειν, αιδεισθαι δε φιλους φευγειν τ' ολεσηνορας ορκους, εντραπελ' αθανατων μηνιν αλευαμενον. μηδεν αγαν σπευδειν: καιρος δ' επι πασιν αριστος εργμασιν ανθρωπων: πολλακι δ' εις αρετην σπευδει ανηρ κερδος διζημενος, οντινα δαιμων προφρων εις μεγαλην αμπλακιην παραγει, και οι εθηκε δοκειν, α μεν ηι κακα, ταυτ' αγαθ' ειναι ευμαρεως, α δ' αν ηι χρησιμα, ταυτα κακα. φιλτατος ων ημαρτες: εγω δε σοι αιτιος ουδεν, αλλ' αυτος γνωμης ουκ αγαθης ετυχες. ουδενα θησαυρον παισιν καταθησει αμεινω αιδους, ητ' αγαθοις' ανδρασι, κυρν', επεται. ουδενος ανθρωπων κακιων δοκει ειναι εταιρος, ωι γνωμη θ' επεται, κυρνε, και ωι δυναμις. πινων δ' ουχ ουτως θωρηξομαι, ουδ' εμε τ' οινος εξαγει, ωστ' ειπειν δεινον επος περι σου. ουδεν' ομοιον εμοι δυναμαι διζημενος ευρειν πιστον εταιρον, οτωι μη τις ενεστι δολος: ες βασανον δ' ελθων παρατριβομαι ωστε μολυβδωι χρυσος, υπερτεριης δ' αμμιν ενεστι λογος. πολλα με και συνιεντα παρερχεται: αλλ' υπ' αναγκης σιγω, γινωσκων ημετερην δυναμιν. πολλοις' ανθρωπων γλωσσηι θυραι ουκ επικεινται αρμοδιαι, και σφιν πολλ' αμελητα μελει. πολλακι γαρ το κακον κατακειμενον ενδον αμεινον, εσθλον δ' εξελθον λωιον η το κακον. ‘παντων μεν μη φυναι επιχθονιοισιν αριστον’ μηδ' εσιδειν αυγας οξεος ηελιου, ‘φυντα δ' οπως ωκιστα πυλας αιδαο περησαι’ και κεισθαι πολλην γην επαμησαμενον. φυσαι και θρεψαι ραιον βροτον η φρενας εσθλας ενθεμεν: ουδεις πω τουτο γ' επεφρασατο, ωι τις σωφρον' εθηκε τον αφρονα κακ κακου εσθλον. ει δ' ασκληπιαδαις τουτο γ' εδωκε θεος, ιασθαι κακοτητα και ατηρας φρενας ανδρων, πολλους αν μισθους και μεγαλους εφερον. ει δ' ην ποιητον τε και ενθετον ανδρι νοημα, ουποτ' αν εξ αγαθου πατρος εγεντο κακος, πειθομενος μυθοισι σαοφροσιν: αλλα διδασκων ουποτε ποιησει τον κακον ανδρ' αγαθον. νηπιος, ος τον εμον μεν εχει νοον εν φυλακηισιν, των δ' αυτου ιδιων ουδεν επιστρεφεται. ουδεις γαρ παντ' εστι πανολβιος: αλλ' ο μεν εσθλος τολμαι εχων το κακον, κουκ επιδηλος ομως, δειλος δ' ουτ' αγαθοισιν επισταται ουτε κακοισιν θυμον εχων μιμνειν. αθανατων τε δοσεις παντοιαι θνητοισιν επερχοντ'. αλλ' επιτολμαν χρη δωρ' αθανατων, οια διδουσιν, εχειν. ει μ' εθελεις πλυνειν, κεφαλης αμιαντον απ' ακρης αιει λευκον υδωρ ρευσεται ημετερης, ευρησεις δε με πασιν επ' εργμασιν ωσπερ απεφθον χρυσον ερυθρον ιδειν τριβομενον βασανωι, του χροιης καθυπερθε μελας ουχ απτεται ιος ουδ' ευρως, αιει δ' ανθος εχει καθαρον. ωνθρωπ', ει γνωμης ελαχες μερος ωσπερ ανοιης και σωφρων ουτως ωσπερ αφρων εγενου, πολλοις' αν ζηλωτος εφαινεο τωνδε πολιτων ουτως ωσπερ νυν ουδενος αξιος ει. ου τοι συμφορον εστι γυνη νεα ανδρι γεροντι: ου γαρ πηδαλιωι πειθεται ως ακατος, ουδ' αγκυραι εχουσιν: απορρηξασα δε δεσμα πολλακις εκ νυκτων αλλον εχει λιμενα. μηποτ' επ' απρηκτοισι νοον εχε μηδε μενοινα χρημασι, των ανυσις γινεται ουδεμια. ευμαρε' οις τοι χρημα θεοι δοσαν ουτε τι δειλον ουτ' αγαθον: χαλεπωι δ' εργματι κυδος επι. αμφ' αρετηι τριβου και τοι τα δικαια φιλ' εστω, μηδε σε νικατω κερδος, ο τ' αισχρον εηι. μηδενα τωνδ' αεκοντα μενειν κατερυκε παρ' ημιν, μηδε θυραζε κελευ' ουκ εθελοντ' ιεναι, μηδ' ευδοντ' επεγειρε, σιμωνιδη, οντιν' αν ημων θωρηχθεντ' οινωι μαλθακος υπνος εληι, μηδε τον αγρυπνεοντα κελευ' αεκοντα καθευδειν. ‘παν γαρ αναγκαιον χρημ' ανιηρον εφυ.’ τωι πινειν δ' εθελοντι παρασταδον οινοχοειτω: ου πασας νυκτας γινεται αβρα παθειν. αυταρ εγω_μετρον γαρ εχω μελιηδεος οινου_ υπνου λυσικακου μνησομαι οικαδ' ιων. ηξω δ' ως οινος χαριεστατος ανδρι πεποσθαι: ουτε τι γαρ νηφω ουτε λιην μεθυω. ος δ' αν υπερβαλληι ποσιος μετρον, ουκετι κεινος της αυτου γλωσσης καρτερος ουδε νοου: μυθειται δ' απαλαμνα, τα νηφοσι γινεται αισχρα, αιδειται δ' ερδων ουδεν, οταν μεθυηι, το πριν εων σωφρων, τοτε νηπιος. αλλα συ ταυτα γινωσκων μη πιν' οινον υπερβολαδην, αλλ' η πριν μεθυειν υπανιστασο_μη σε βιασθω γαστηρ ωστε κακον λατριν εφημεριον_ η παρεων μη πινε. συ δ' ‘εγχεε’ τουτο ματαιον κωτιλλεις αιει: τουνεκα τοι μεθυεις: η μεν γαρ ‘φερεται φιλοτησιος’, η δε ‘προκειται,’ την δε ‘θεοις σπενδεις’, την δ' ‘επι χειρος εχεις’: αινεισθαι δ' ουκ οιδας. ανικητος δε τοι ουτος, ος πολλας πινων μη τι ματαιον ερει: υμεις δ' ευ μυθεισθε παρα κρητηρι μενοντες, αλληλων εριδος δην απερυκομενοι, εις το μεσον φωνευντες ομως ενι και συναπασιν: χουτως συμποσιον γινεται ουκ αχαρι. αφρονος ανδρος ομως και σωφρονος οινος, οταν δη πινηι υπερ μετρον, κουφον εθηκε νοον. εμ πυρι μεν χρυσον τε και αργυρον ιδριες ανδρες γινωσκους', ανδρος δ' οινος εδειξε νοον και μαλα περ πινυτου, τον υπερ μετρον ηρατο πινων, ωστε καταισχυναι και πριν εοντα σοφον. οινοβαρεω κεφαλην, ονομακριτε, και με βιαται οινος, αταρ γνωμης ουκετ' εγω ταμιης ημετερης, το δε δωμα περιτρεχει. αλλ' αγ' αναστας πειρηθω, μη πως και ποδας οινος εχει και νοον εν στηθεσσι: δεδοικα δε μη τι ματαιον ερξω θωρηχθεις και μεγ' ονειδος εχω. οινος πινομενος πουλυς κακον: ην δε τις αυτον πινηι επισταμενως, ου κακον, αλλ' αγαθον. ηλθες δη, κλεαριστε, βαθυν δια ποντον ανυσσας ενθαδ' επ' ουδεν εχοντ', ω ταλαν, ουδεν εχων. νηος τοι πλευρηισιν υπο ζυγα θησομεν ημεις, κλεαρισθ', οι' εχομεν χοια διδουσι θεοι. των δ' οντων ταριστα παρεξομεν: ην δε τις ελθηι σευ φιλος ων, † κατακεις', † ως φιλοτητος εχεις. ουτε τι των οντων αποθησομαι, ουτε τι μειζω σης ενεκα ξενιης αλλοθεν οισομεθα: ην δε τι ς' ειρωται τον εμον βιον, ωδε οι ειπειν: ‘ως ευ μεν χαλεπως, ως χαλεπως δε μαλ' ευ, ωσθ' ενα μεν ξεινον πατρωιον ουκ απολειπειν, ξεινια δε πλεον' εστ' ου δυνατος παρεχειν.’ ου σε ματην, ω πλουτε, βροτοι τιμωσι μαλιστα: η γαρ ρηιδιως την κακοτητα φερεις. και γαρ τοι πλουτον μεν εχειν αγαθοισιν εοικεν, η πενιη δε κακωι συμφορος ανδρι φερειν. ω μοι εγων ηβης και γηραος ουλομενοιο, του μεν επερχομενου, της δ' απονισομενης. ουδε ενα προυδωκα φιλον και πιστον εταιρον, ουδ' εν εμηι ψυχηι δουλιον ουδεν ενι. αιει μοι φιλον ητορ ιαινεται, οπποτ' ακουσω αυλων φθεγγομενων ιμεροεσσαν οπα. χαιρω δ' ευ πινων και υπ' αυλητηρος ακουων, χαιρω δ' ευφθογγον χερσι λυρην οχεων. ουποτε δουλειη κεφαλη ιθεια πεφυκεν, αλλ' αιει σκολιη καυχενα λοξον εχει. ουτε γαρ εκ σκιλλης ροδα φυεται ουθ' υακινθος, ουδε ποτ' εκ δουλης τεκνον ελευθεριον. ουτος ανηρ, φιλε κυρνε, πεδας χαλκευεται αυτωι, ει μη εμην γνωμην εξαπατωσι θεοι. δειμαινω, μη τηνδε πολιν, πολυπαιδη, υβρις η περ κενταυρους ωμοφαγους ολεσεν. χρη με παρα σταθμην και γνωμονα τηνδε δικασσαι, κυρνε, δικην, ισον τ' αμφοτεροισι δομεν, μαντεσι τ(οι) οιωνοις τε και αιθομενοις' ιεροισιν, οφρα μη αμπλακιης αισχρον ονειδος εχω. μηδενα πω κακοτητι βιαζεο: τωι δε δικαιωι της ευεργεσιης ουδεν αρειοτερον. αγγελος αφθογγος πολεμον πολυδακρυν εγειρει, κυρν', απο τηλαυγεος φαινομενος σκοπιης. αλλ' ιπποις' εμβαλλε ταχυπτερνοισι χαλινους: δηιων γαρ σφ' ανδρων αντιασειν δοκεω. ου πολλον το μεσηγυ: διαπρηξουσι κελευθον, ει μη εμην γνωμην εξαπατωσι θεοι. χρη τολμαν χαλεποισιν εν αλγεσι κειμενον ανδρα προς τε θεων αιτειν εκλυσιν αθανατων. φραζεο: κινδυνος τοι επι ξυρου ισταται ακμης: αλλοτε πολλ' εξεις, αλλοτε παυροτερα, ωστε σε μητε λιην αφνεον κτεατεσσι γενεσθαι, μητε σε γ' ες πολλην χρημοσυνην ελασαι. ειη μοι τα μεν αυτον εχειν, τα δε πολλ' επιδουναι χρηματα των εχθρων τοισι φιλοισιν εχειν. κεκλησθαι δ' ες δαιτα, παρεζεσθαι δε παρ' εσθλον ανδρα χρεων σοφιην πασαν επισταμενον. του συνιειν, οποταν τι λεγηι σοφον, οφρα διδαχθηις και τουτ' εις οικον κερδος εχων απιηις. ηβηι τερπομενος παιζω: δηρον γαρ ενερθεν γης ολεσας ψυχην κεισομαι ωστε λιθος αφθογγος, λειψω δ' ερατον φαος ηελιοιο: εμπης δ' εσθλος εων οψομαι ουδεν ετι. δοξα μεν ανθρωποισι κακον μεγα, πειρα δ' αριστον: πολλοι απειρητοι δοξαν εχους' αγαθων. ευ ερδων ευ πασχε: τι κ' αγγελον αλλον ιαλλοις; της ευεργεσιης ρηιδιη αγγελιη. οι με φιλοι προδιδουσιν, επει τον γ' εχθρον αλευμαι ωστε κυβερνητης χοιραδας ειναλιας. ‘ρηιον εξ αγαθου θειναι κακον η 'κ κακου εσθλον.’ μη με διδασκ': ου τοι τηλικος ειμι μαθειν. εχθαιρω κακον ανδρα, καλυψαμενη δε παρειμι σμικρης ορνιθος κουφον εχουσα νοον. _ εχθαιρω δε γυναικα περιδρομον ανδρα τε μαργον, ος την αλλοτριαν βουλετ' αρουραν αρουν. αλλα τα μεν προβεβηκεν, αμηχανον εστι γενεσθαι αεργα: τα δ' εξοπισω, των φυλακη μελετω. ‘πασιν τοι κινδυνος επ' εργμασιν, ουδε τις οιδεν πηι σχησειν μελλει πρηγματος αρχομενου. αλλ' ο μεν ευδοκιμειν πειρωμενος ου προνοησας εις μεγαλην ατην και χαλεπην επεσεν: τωι δε καλως ποιευντι θεος περι παντα τιθησιν συντυχιην αγαθην, εκλυσιν αφροσυνης.’ τολμαν χρη, τα διδουσι θεοι θνητοισι βροτοισιν, ρηιδιως δε φερειν αμφοτερων το λαχος, μητε κακοισιν ασωντα λιην φρενα, μητ' αγαθοισιν τερφθηις εξαπινης, πριν τελος ακρον ιδειν. ανθρωπ', αλληλοισιν αποπροθεν ωμεν εταιροι: πλην πλουτου παντος χρηματος εστι κορος. ‘δην δη και φιλοι ωμεν’: αταρ τ' αλλοισιν ομιλει ανδρασιν, οι τον σον μαλλον ισασι νοον. ου μ' ελαθες φοιτων κατ' αμαξιτον, ην αρα και πριν ηλαστρεις κλεπτων ημετερην φιλιην. ερρε, θεοισιν τ' εχθρε και ανθρωποισιν απιστε, ψυχρον ος εν κολπωι ποικιλον ειχες οφιν. τοιαδε και μαγνητας απωλεσεν εργα και υβρις, οια τα νυν ιερην τηνδε πολιν κατεχει. πολλωι τοι πλεονας λιμου κορος ωλεσεν ηδη ανδρας, οσοι μοιρης πλειον εχειν εθελον. αρχηι επι ψευδους μικρα χαρις: εις δε τελευτην αισχρον δη κερδος και κακον, αμφοτερον, γινεται. ουδε τι καλον, οτωι ψευδος προσαμαρτηι ανδρι και εξελθηι πρωτον απο στοματος. ου χαλεπον ψεξαι τον πλησιον, ουδε μεν αυτον αινησαι: δειλοις' ανδρασι ταυτα μελει. σιγαν δ' ουκ εθελουσι κακοι κακα λεσχαζοντες, οι δ' αγαθοι παντων μετρον ισασιν εχειν. ουδενα παμπηδην αγαθον και μετριον ανδρα των νυν ανθρωπων ηελιος καθοραι. ου τι μαλ' ανθρωποις καταθυμια παντα τελειται: πολλον γαρ θνητων κρεσσονες αθανατοι. πολλ' εν αμηχανιηισι κυλινδομαι αχνυμενος κηρ: ακρην γαρ πενιην ουχ υπερεδραμομεν. πας τις πλουσιον ανδρα τιει, ατιει δε πενιχρον πασιν δ' ανθρωποις' αυτος ενεστι νοος. παντοιαι κακοτητες εν ανθρωποισιν εασιν, παντοιαι δ' αρεται και βιοτου παλαμαι. αργαλεον φρονεοντα παρ' αφροσι πολλ' αγορευειν και σιγαν αιει: τουτο γαρ ου δυνατον. αισχρον τοι μεθυοντα παρ' ανδρασι νηφοσιν ειναι, αισχρον δ' ει νηφων παρ μεθυουσι μενει. ηβη και νεοτης επικουφιζει νοον ανδρος, πολλων δ' εξαιρει θυμον ες αμπλακιην. ωιτινι μη θυμου κρεσσων νοος, αιεν εν αταις, κυρν'. η και μεγαλαις κειται εν αμπλακιαις. βουλευου δις και τρις, ο τοι κ' επι τον νοον ελθηι: ατηρος γαρ τοι λαβρος ανηρ τελεθει. ανδρασι τοις' αγαθοις' επεται γνωμη τε και αιδως: οι νυν εν πολλοις' ατρεκεως ολιγοι. ελπις και κινδυνος εν ανθρωποισιν ομοιοι: ουτοι γαρ χαλεποι δαιμονες αμφοτεροι. πολλακι παρ δοξαν τε και ελπιδα γινεται ευ ρειν εργ' ανδρων, βουλαις δ' ουκ επεγεντο τελος. ου τοι κ' ειδειης ουτ' ευνουν ουτε τον εχθρον, ει μη σπουδαιου πραγματος αντιτυχοις. πολλοι παρ κρητηρι φιλοι γινονται εταιροι, εν δε σπουδαιωι πραγματι παυροτεροι. παυρους κηδεμονας πιστους ευροις κεν εταιρους κειμενος εν μεγαληι θυμον αμηχανιηι. η δη νυν αιδως μεν εν ανθρωποισιν ολωλεν, αυταρ αναιδειη γαιαν επιστρεφεται. α δειλη πενιη, τι εμοις' επικειμενη ωμοις σωμα καταισχυνεις και νοον ημετερον; αισχρα δε μ' ουκ εθελοντα βιηι και πολλα διδασκεις εσθλα μετ' ανθρωπων και καλ' επισταμενον. ευδαιμων ειην και θεοις φιλος αθανατοισιν, κυρν': αρετης δ' αλλης ουδεμιης εραμαι. συν τοι, κυρνε, παθοντι κακως ανιωμεθα παντες: αλλα τοι αλλοτριον κηδος εφημεριον. μηδεν αγαν χαλεποισιν ασω φρενα μηδ' αγαθοισιν χαιρ', επει εστ' ανδρος παντα φερειν αγαθου. ουδ' ομοσαι χρη τουτο. _τι ‘μηποτε πραγμα τοδ' εσται’; θεοι γαρ τοι νεμεσως', οισιν επεστι τελος: † καιπρηξαι † μεντοι τι: και εκ κακου εσθλον εγεντο και κακον εξ αγαθου. και τε πενιχρος ανηρ αιψα μαλ' επλουτησε και ος μαλα πολλα πεπαται εξαπινης απο τ(οι) ουν ωλεσε νυκτι μιηι. και σωφρων ημαρτε, και αφρονι πολλακι δοξα εσπετο, και τιμης και κακος ων ελαχεν. ει μεν χρηματ' εχοιμι, σιμωνιδη, οια περ ηδη ουκ αν ανιωιμην τοις' αγαθοισι συνων. νυν δε με γινωσκοντα παρερχεται, ειμι δ' αφωνος χρημοσυνηι, πολλων † γνουσαν † αμεινον ετι ουνεκα νυν φερομεσθα καθ' ιστια λευκα βαλοντες μηλιου εκ ποντου νυκτα δια δνοφερην: αντλειν δ' ουκ εθελουσιν: υπερβαλλει δε θαλασσα αμφοτερων τοιχων. η μαλα τις χαλεπως σωιζεται. οι δ' ερδουσι: κυβερνητην μεν επαυσαν εσθλον, οτις φυλακην ειχεν επισταμενως: χρηματα δ' αρπαζουσι βιηι, κοσμος δ' απολωλεν, δασμος δ' ουκετ' ισος γινεται ες το μεσον: φορτηγοι δ' αρχουσι, κακοι δ' αγαθων καθυπερθεν. δειμαινω, μη πως ναυν κατα κυμα πιηι. ταυτα μοι ηινιχθω κεκρυμμενα τοις' αγαθοισιν: γινωσκοι δ' αν τις και κακον, αν σοφος ηι. πολλοι πλουτον εχουσιν αιδριες: οι δε τα καλα ζητουσιν χαλεπηι τειρομενοι πενιηι. ερδειν δ' αμφοτεροισιν αμηχανιη παρακειται: ειργει γαρ τους μεν χρηματα, τους δε νοος. ουκ εστι θνητοισι προς αθανατους μαχεσασθαι ουδε δικην ειπειν: ουδενι τουτο θεμις. ου χρη πημαινειν ο τε μη πημαντεον ειη, ουδ' ερδειν ο τι μη λωιον ηι τελεσαι. χαιρων ευ τελεσειας οδος μεγαλου δια ποντου, και σε ποσειδαων χαρμα φιλοις' αγαγοι. πολλους τοι κορος ανδρας απωλεσεν αφραινοντας: γνωναι γαρ χαλεπον μετρον, οτ' εσθλα παρηι. ου δυναμαι σοι, θυμε, παρασχειν αρμενα παντα: τετλαθι: των δε καλων ου τι συ μουνος εραις. ευ μεν εχοντος εμου πολλοι φιλοι: ην δε τι δεινον συγκυρσηι, παυροι πιστον εχουσι νοον. πληθει δ' ανθρωπων αρετη μια γινεται ηδε, πλουτειν: των δ' αλλων ουδεν αρ' ην οφελος, ουδ' ει σωφροσυνην μεν εχοις ραδαμανθυος αυτου, πλειονα δ' ειδειης σισυφου αιολιδεω, οστε και εξ αιδεω πολυιδριηισιν ανηλθεν πεισας περσεφονην αιμυλιοισι λογοις, ητε βροτοις παρεχει ληθην βλαπτουσα νοοιο_ αλλος δ' ουπω τις τουτο γ' επεφρασατο, οντινα δη θανατοιο μελαν νεφος αμφικαλυψηι, ελθηι δ' ες σκιερον χωρον αποφθιμενων, κυανεας τε πυλας παραμειψεται, αιτε θανοντων ψυχας ειργουσιν καιπερ αναινομενας: αλλ' αρα κακειθεν παλιν ηλυθε σισυφος ηρως ες φαος ηελιου σφηισι πολυφροσυναις_ ουδ' ει ψευδεα μεν ποιοις ετυμοισιν ομοια, γλωσσαν εχων αγαθην νεστορος αντιθεου, ωκυτερος δ' ειησθα ποδας ταχεων αρπυιων και παιδων βορεω, των αφαρ εισι ποδες. αλλα χρη παντας γνωμην ταυτην καταθεσθαι, ως πλουτος πλειστην πασιν εχει δυναμιν. ‘ισον τοι πλουτουσιν, οτωι πολυς αργυρος εστιν και χρυσος και γης πυροφορου πεδια ιπποι θ' ημιονοι τε, και ωι’_τα δεοντα παρεστι ‘γαστρι τε και πλευραις και ποσιν αβρα παθειν, παιδος τ' ηδε γυναικος:’ οταν δε κε των αφικηται ωρη, συν δ' ηβη γινεται αρμοδια, ταυτ' αφενος θνητοισι: τα γαρ περιωσια παντα χρηματ' εχων ουδεις ερχεται εις αιδεω, ουδ' αν αποινα διδους θανατον φυγοι ουδε βαρειας νουσους ουδε κακον γηρας επερχομενον. φροντιδες ανθρωπων ελαχον πτερα ποικιλ' εχουσαι, μυρομεναι ψυχης εινεκα και βιοτου. ζευ πατερ, ειθε γενοιτο θεοις φιλα τοις μεν αλιτροις υβριν αδειν, και σφιν τουτο γενοιτο φιλον θυμωι, σχετλια εργα † διατα φρεσι δ' οστις † αθηνης εργαζοιτο θεων μηδεν οπιζομενος, αυτον επειτα παλιν τεισαι κακα, μηδ' ετ' οπισσω πατρος ατασθαλιαι παισι γενοιντο κακον: παιδες δ' οιτ' αδικου πατρος τα δικαια νοευντες ποιωσιν, κρονιδη, σον χολον αζομενοι, εξ αρχης τα δικαια μετ' αστοισιν φιλεοντες, μη τιν' υπερβασιην αντιτινειν πατερων. ταυτ' ειη μακαρεσσι θεοις φιλα: νυν δ' ο μεν ερδων εκφευγει, το κακον δ' αλλος επειτα φερει. και τουτ', αθανατων βασιλευ, πως εστι δικαιον, εργων οστις ανηρ εκτος εων αδικων, μη τιν' υπερβασιην κατεχων μηθ' ορκον αλιτρον, αλλα δικαιος εων, μη τα δικαια παθηι; τις δη κεν βροτος αλλος ορων προς τουτον επειτα αζοιτ' αθανατους, και τινα θυμον εχων, οπποτ' ανηρ αδικος και ατασθαλος, ουτε τευ ανδρος ουτε τευ αθανατων μηνιν αλευομενος, υβριζηι πλουτωι κεκορημενος, οι δε δικαιοι τρυχονται χαλεπηι τειρομενοι πενιηι; ταυτα μαθων, φιλ' εταιρε, δικαιως χρηματα ποιου, σωφρονα θυμον εχων εκτος ατασθαλιης, αει τωνδ' επεων μεμνημενος: εις δε τελευτην αινησεις μυθωι σωφρονι πειθομενος. ζευς μεν τησδε ποληος υπειρεχοι αιθερι ναιων αιει δεξιτερην χειρ' επ' απημοσυνηι, αλλοι τ' αθανατοι μακαρες θεοι: αυταρ απολλων ορθωσαι γλωσσαν και νοον ημετερον. φορμιγξ δ' αυ φθεγγοιθ' ιερον μελος ηδε και αυλος: ημεις δε σπονδας θεοισιν αρεσσαμενοι πινωμεν, χαριεντα μετ' αλληλοισι λεγοντες, μηδεν τον μηδων δειδιοτες πολεμον. ωδ' ειναι. και αμεινον ευφρονα θυμον εχοντας νοσφι μεριμναων ευφροσυνως διαγειν τερπομενους, τηλου δε κακας απο κηρας αμυναι γηρας τ' ουλομενον και θανατοιο τελος. χρη μουσων θεραποντα και αγγελον, ει τι περισσον ειδειη, σοφιης μη φθονερον τελεθειν, αλλα τα μεν μωσθαι, τα δε δεικνυεν, αλλα δε ποιειν: τι σφιν χρησηται μουνος επισταμενος; φοιβε αναξ, αυτος μεν επυργωσας πολιν ακρην, αλκαθοωι πελοπος παιδι χαριζομενος: αυτος δε στρατον υβριστην μηδων απερυκε τησδε πολευς, ινα σοι λαοι εν ευφροσυνηι ηρος επερχομενου κλειτας πεμπως' εκατομβας τερπομενοι κιθαρηι και ερατηι θαλιηι παιανων τε χοροις' ιαχηισι τε σον περι βωμον: η γαρ εγωγε δεδοικ' αφραδιην εσορων και στασιν ελληνων λαοφθορον. αλλα συ, φοιβε, ιλαος ημετερην τηνδε φυλασσε πολιν. ηλθον μεν γαρ εγωγε και εις σικελην ποτε γαιαν, ηλθον δ' ευβοιης αμπελοεν πεδιον σπαρτην δ' ευρωτα δονακοτροφου αγλαον αστυ: και μ' εφιλευν προφρονως παντες επερχομενον: αλλ' ουτις μοι τερψις επι φρενας ηλθεν εκεινων. ουτως ουδεν αρ' ην φιλτερον αλλο πατρης. μηποτε μοι μελεδημα νεωτερον αλλο φανειη αντ' αρετης σοφιης τ', αλλα τοδ' αιεν εχων τερποιμην φορμιγγι και ορχηθμωι και αοιδηι, και μετα των αγαθων εσθλον εχοιμι νοον. μητε τινα ξεινων δηλευμενος εργμασι λυγροις μητε τιν' ενδημων, αλλα δικαιος εων, ‘την σαυτου φρενα τερπε: δυσηλεγεων δε πολιτων αλλος τοι σε κακως, αλλος αμεινον ερει.’ τους αγαθους αλλος μαλα μεμφεται, αλλος επαινει, των δε κακων μνημη γινεται ουδεμια. ανθρωπων δ' αψεκτος επι χθονι γινεται ουδεις: † αλλωσειλωιον † μη πλεονεσσι μελοι. ουδεις ανθρωπων ουτ' εσσεται ουτε πεφυκεν οστις πασιν αδων δυσεται εις αιδεω: ουδε γαρ ος θνητοισι και αθανατοισιν ανασσει, ζευς κρονιδης, θνητοις πασιν αδειν δυναται. τορνου και σταθμης και γνωμονος ανδρα θεωρον ευθυτερον χρη <ε>μεν, κυρνε, φυλασσομενον, ωιτινι κεν πυθωνι θεου χρησας' ιερεια ομφην σημηνηι πιονος εξ αδυτου: ουτε τι γαρ προσθεις ουδεν κ' ετι φαρμακον ευροις, ουδ' αφελων προς θεων αμπλακιην προφυγοις. χρημ' επαθον θανατου μεν αεικεος ουτι κακιον, των δ' αλλων παντων, κυρν', ανιηροτατον: οι με φιλοι προυδωκαν: εγω δ' εχθροισι πελασθεις ειδησω και των οντιν' εχουσι νοον. βους μοι επι γλωσσηι κρατερωι ποδι λαξ επιβαινων ισχει κωτιλλειν καιπερ επισταμενον. κυρν', εμπης δ' ο τι μοιρα παθειν, ουκ εσθ' υπαλυξαι: οττι δε μοιρα παθειν, ουτι δεδοικα παθειν. ες πολυαρητον κακον ηκομεν, ενθα μαλιστα, κυρνε, συναμφοτερους μοιρα λαβοι θανατου. οι κ' απογηρασκοντας ατιμαζωσι τοκηας, τουτων τοι χωρη, κυρν', ολιγη τελεθει. μητε τιν' αυξε τυραννον επ' ελπισι, κερδεσιν εικων, μητε κτεινε θεων ορκια συνθεμενος. πως υμιν τετληκεν υπ' αυλητηρος αειδειν θυμος; γης δ' ουρος φαινεται εξ αγορης, ητε τρεφει καρποισιν εν ειλαπιναις φορεοντας ξανθηισιν τε κομαις πορφυρεους στεφανους. αλλ' αγε δη, σκυθα, κειρε κομην, αποπαυε δε κωμον, πενθει δ' ευωδη χωρον απολλυμενον. πιστει χρηματ' ολεσσα, απιστιηι δ' εσαωσα: γνωμη δ' αργαλεη γινεται αμφοτερων. παντα ταδ' εν κορακεσσι και εν φθορωι: ουδε τις ημιν αιτιος αθανατων, κυρνε, θεων μακαρων, αλλ' ανδρων τε βιη και κερδεα δειλα και υβρις πολλων εξ αγαθων ες κακοτητ' εβαλεν. δισσαι τοι ποσιος κηρες δειλοισι βροτοισιν, διψα τε λυσιμελης και μεθυσις χαλεπη: τουτων δ' αν το μεσον στρωφησομαι, ουδε με πεισεις ουτε τι μη πινειν ουτε λιην μεθυειν. οινος εμοι τα μεν αλλα χαριζεται, εν δ' αχαριστον, ευτ' αν θωρηξας μ' ανδρα προς εχθρον αγηι. αλλ' οποταν καθυπερθεν εων υπενερθε γενηται, τουτακις οικαδ' ιμεν παυσαμενοι ποσιος. ευ μεν κειμενον ανδρα κακως θεμεν ευμαρες εστιν, ευ δε θεμεν το κακως κειμενον αργαλεον. λαξ επιβα δημωι κενεοφρονι, τυπτε δε κεντρωι οξει και ζευγλην δυσλοφον αμφιτιθει: ου γαρ εθ' ευρησεις δημον φιλοδεσποτον ωδε ανθρωπων, οποσους ηελιος καθοραι. ζευς ανδρ' εξολεσειεν ολυμπιος, ος τον εταιρον μαλθακα κωτιλλων εξαπαταν εθελει: ‘ηδεα μεν και προσθεν, αταρ πολυ λωια δη νυν.’ τουνεκα τοις δειλοις' ουδεμι' εστι χαρις. πολλακις η πολις ηδε δι' ηγεμονων κακοτητα ωσπερ κεκλιμενη ναυς παρα γην εδραμεν. των δε φιλων ει μεν τις οραι με τι δειλον εχοντα, αυχεν' αποστρεψας ουδ' εσοραν εθελει: ην δε τι μοι ποθεν εσθλον, α παυρακι γινεται ανδρι, πολλους ασπασμους και φιλοτητας εχω. οι με φιλοι προδιδουσι και ουκ εθελουσι τι δουναι ανδρων φαινομενων: αλλ' εγω αυτοματη εσπεριη τ' εξειμι και ορθριη αυθις εσειμι, ημος αλεκτρυονων φθογγος εγειρομενων. πολλοις' αχρηστοισι θεος διδοι ανδρασιν ολβον εσθλον, ος ουτ' αυτωι βελτερος, ουδεν εων, ουτε φιλοις'. αρετης δε μεγα κλεος ουποτ' ολειται: αιχμητης γαρ ανηρ γην τε και αστυ σαοι. εν μοι επειτα πεσοι μεγας ουρανος ευρυς υπερθεν χαλκεος, ανθρωπων δειμα χαμαιγενεων, ει μη εγω τοισιν μεν επαρκεσω οι με φιλευσιν, τοις δ' εχθροις' ανιη και μεγα πημ' εσομαι. οινε, τα μεν ς' αινω, τα δε μεμφομαι: ουδε σε παμπαν ουτε ποτ' εχθαιρειν ουτε φιλειν δυναμαι. εσθλον και κακον εσσι. τις αν σε τε μωμησαιτο, τις δ' αν επαινησηι μετρον εχων σοφιης; ηβα μοι, φιλε θυμε: ταχ' αυ τινες αλλοι εσονται ανδρες, εγω δε θανων γαια μελαιν' εσομαι. πιν' οινον, τον εμοι κορυφης απο τηυγετοιο αμπελοι ηνεγκαν, τας εφυτευς' ο γερων ουρεος εν βησσηισι θεοισι φιλος θεοτιμος, εκ πλατανιστουντος ψυχρον υδωρ επαγων. του πινων απο μεν χαλεπας σκεδασεις μελεδωνας, θωρηχθεις δ' εσεαι πολλον ελαφροτερος. ειρηνη και πλουτος εχοι πολιν, οφρα μετ' αλλων κωμαζοιμι: κακου δ' ουκ εραμαι πολεμου. μηδε λιην κηρυκος αν' ους εχε μακρα βοωντος: ου γαρ πατρωιας γης περι μαρναμεθα. αλλ' αισχρον παρεοντα και ωκυποδων επιβαντα ιππων μη πολεμον δακρυοεντ' εσιδειν. οι μοι αναλκιης: απο μεν κηρινθος ολωλεν, ληλαντου δ' αγαθον κειρεται οινοπεδον: οι δ' αγαθοι φευγουσι, πολιν δε κακοι διεπουσιν. ως δη κυψελιδων ζευς ολεσειε γενος. γνωμης δ' ουδεν αμεινον ανηρ εχει αυτος εν αυτωι ουδ' αγνωμοσυνης, κυρν', οδυνηροτερον. κυρν', ει παντ' ανδρεσσι καταθνητοις † χαλεπαινειν † γινωσκειν, ως νουν οιον εκαστος εχει αυτος ενι στηθεσσι και εργματα, τωι δε δικαιωι τωι τ' αδικωι μεγα κεμ πημα βροτοισιν επην. εστιν ο μεν χειρων, ο δ' αμεινων εργον εκαστου: ουδεις δ' ανθρωπων αυτος απαντα σοφος. οστις αναλωσιν τηρει κατα χρηματα θηρων, κυδιστην αρετην τοις συνιεισιν εχει. ει μεν γαρ κατιδειν βιοτου τελος ην, οποσον τι ημελλ' εκτελεσας εις αιδαο περαν, εικος αν ην, ος μεν πλειω χρονον αισαν εμιμνεν, φειδεσθαι μαλλον τουτον ιν' ειχε βιον. νυν δ' ουκ εστιν. ο δη και εμοι μεγα πενθος ορωρεν και δακνομαι ψυχην και διχα θυμον εχω. εν τριοδωι δ' εστηκα. δυ' εισι το προσθεν οδοι μοι: φροντιζω τουτων ηντιν' ιω προτερην: η μηδεν δαπανων τρυχω βιον εν κακοτητι, η ζωω τερπνως εργα τελων ολιγα. ειδον μεν γαρ εγωγ', ος εφειδετο κουποτε γαστρι σιτον ελευθεριον πλουσιος ων εδιδου: αλλα πριν εκτελεσαι κατεβη δομον αιδος εισω, χρηματα δ' ανθρωπων ουπιτυχων ελαβεν, ωστ' ες ακαιρα πονειν και μη δομεν ωι κε θεληι τις. ειδον δ' αλλον, ος ηι γαστρι χαριζομενος χρηματα μεν διετριψεν, εφη δ': ‘υπαγω φρενα τερψας:’ πτωχευει δε φιλους παντας, οπου τιν' ιδηι. ουτω, δημοκλεις, κατα χρηματ' αριστον απαντων την δαπανην θεσθαι και μελετην εχεμεν. ουτε γαρ αν προκαμων αλλωι καματον μεταδοιης, ουτ' αν πτωχευων δουλοσυνην τελεοις: ουδ', ει γηρας ικοιο, τα χρηματα παντ' αποδραιη. εν δε τοιωιδε γενει χρηματ' αριστον εχειν. ην μεν γαρ πλουτηις, πολλοι φιλοι, ην δε πενηαι, παυροι, κουκεθ' ομως αυτος ανηρ αγαθος. φειδεσθαι μεν αμεινον, επει ουδε θανοντ' αποκλαιει ουδεις, ην μη οραι χρηματα λειπομενα. παυροις' ανθρωπων αρετη και καλλος οπηδει: ολβιος, ος τουτων αμφοτερων ελαχεν. ‘παντες μιν τιμωσιν: ομως νεοι οι τε κατ' αυτον χωρης εικουσιν τοι τε παλαιοτεροι. γηρασκων αστοισι μεταπρεπει, ουδε τις αυτον βλαπτειν ουτ' αιδους ουτε δικης εθελει.’ ου δυναμαι φωνηι λιγ' αειδεμεν ωσπερ αηδων: και γαρ την προτερην νυκτ' επι κωμον εβην. ουδε τον αυλητην προφασιζομαι: αλλα μ' εταιρος εκλειπει σοφιης ουκ επιδευομενος. εγγυθεν αυλητηρος αεισομαι ωδε καταστας δεξιος αθανατοις θεοισιν επευχομενος. ειμι παρα σταθμην ορθην οδον, ουδετερωσε κλινομενος: χρη γαρ μ' αρτια παντα νοειν. πατριδα κοσμησω, λιπαρην πολιν, ουτ' επι δημωι τρεψας ουτ' αδικοις' ανδρασι πειθομενος. νεβρον υπεξ ελαφοιο λεων ως αλκι πεποιθως ποσσι καταμαρψας αιματος ουκ επιον: τειχεων δ' υψηλων επιβας πολιν ουκ αλαπαξα: ζευξαμενος δ' ιππους αρματος ουκ επεβην: πρηξας δ' ουκ επρηξα, και ουκ ετελεσσα τελεσσας: δρησας δ' ουκ εδρης', ηνυσα δ' ουκ ανυσας. δειλους ευ ερδοντι δυω κακα: των τε γαρ αυτου χηρωσει πολλων και χαρις ουδεμια. ει τι παθων απ' εμευ αγαθον μεγα μη χαριν οιδας, χρηιζων ημετερους αυθις ικοιο δομους. εστε μεν αυτος επινον απο κρηνης μελανυδρου, ηδυ τι μοι εδοκει και καλον ημεν υδωρ. νυν δ' ηδη τεθολωται, υδωρ δ' αναμισγεται ουδει: αλλης δη κρηνης πιομαι η ποταμου. μηποτ' επαινησηις, πριν αν ειδηις ανδρα σαφηνως, οργην και ρυθμον και τροπον οστις αν ηι. πολλοι τοι κιβδηλον επικλοπον ηθος εχοντες κρυπτους' ενθεμενοι θυμον εφημεριον. τουτων δ' εκφαινει παντων χρονος ηθος εκαστου. και γαρ εγω γνωμης πολλον αρ' εκτος εβην: εφθην αινησας πριν σου κατα παντα δαηναι ηθεα: νυν δ' ηδη νηυς αθ' εκας διεχω. τις δ' αρετη πινοντ' επιοινιον αθλον ελεσθαι; πολλακι τοι νικαι και κακος ανδρ' αγαθον. ουδεις ανθρωπων, ον πρωτ' επι γαια καλυψηι εις τ' ερεβος καταβηι, δωματα περσεφονης, τερπεται ουτε λυρης ουτ' αυλητηρος ακουων ουτε διωνυσου δωρ' εσαειραμενος. ταυτ' εσορων κραδιην ευ πεισομαι, οφρα τ' ελαφρα γουνατα και κεφαλην ατρεμεως προφερω. ‘μη μοι ανηρ ειη γλωσσηι φιλος, αλλα και εργωι.’ χερσιν τε σπευδου χρημασι τ', αμφοτερα: μηδε παρα κλητηρι λογοισιν εμην φρενα θελγοις. ‘αλλ' ερδων φαινοιτ', ει τι δυναιτ', αγαθον.’ ημεις δ' εν θαλιηισι φιλον καταθωμεθα θυμον, οφρ' ετι τερπωλης εργ' ερατεινα φερηι. αιψα γαρ ωστε νοημα παρερχεται αγλαος ηβη: ουδ' ιππων ορμη γινεται ωκυτερη, αιτε ανακτα φερουσι δορυσσοον ες πονον ανδρων λαβρως, πυροφορωι τερπομεναι πεδιωι. πιν' οποταν πινωσιν: οταν δε τι θυμον ασηθηις, μηδεις ανθρωπων γνωι σε βαρυνομενον. αλλοτε τοι πασχων ανιησεαι, αλλοτε δ' ερδων χαιρησεις: δυναται δ' αλλοτε αλλος ανηρ. ει θειης, ακαδημε, εφημερον υμνον αειδειν, αθλον δ' εν μεσσωι παις καλον ανθος εχων σοι τ' ειη και εμοι σοφιης περι δηρισαντοιν, γνοιης χ' οσσον ονων κρεσσονες ημιονοι. τημος δ' ηελιος μεν εν αιθερι μωνυχας ιππους αρτι παραγγελλοι μεσσατον ημαρ εχων, δειπνου δε ληγοιμεν, οπου τινα θυμος ανωγοι, παντοιων αγαθων γαστρι χαριζομενοι, χερνιβα δ' αιψα θυραζε φεροι, στεφανωματα δ' εισω ευειδης ραδιναις χερσι λακαινα κορη. ‘ηδ' αρετη, τοδ' αεθλον εν ανθρωποισιν αριστον καλλιστον τε φερειν γινεται ανδρι’_σοφωι. ‘ξυνον δ' εσθλον τουτο ποληι τε παντι τε δημωι, οστις ανηρ διαβας εν προμαχοισι μενει.’ ξυνον δ' ανθρωποις' υποθησομαι, οφρα τις ηβης αγλαον ανθος εχων και φρεσιν εσθλα νοηι, των αυτου κτεανων ευ πασχεμεν: ου γαρ ανηβαν δις πελεται προς θεων ουδε λυσις θανατου θνητοις' ανθρωποισι. κακον δ' επι γηρας ελεγχει ουλομενον, κεφαλης δ' απτεται ακροτατης. α μακαρ ευδαιμων τε και ολβιος, οστις απειρος αθλων εις αιδου δωμα μελαν κατεβη, πριν τ' εχθρους πτηξαι και υπερβηναι περ αναγκηι, εξετασαι τε φιλους, οντιν' εχουσι νοον. αυτικα μοι κατα μεν χροιην ρεει ασπετος ιδρως, πτοιωμαι δ' εσορων ανθος ομηλικιης τερπνον ομως και καλον, επει πλεον ωφελεν ειναι: ‘αλλ' ολιγοχρονιον γινεται ωσπερ οναρ ηβη τιμηεσσα: το δ' ουλομενον και αμορφον αυτιχ' υπερ κεφαλης γηρας υπερκρεμαται.’ ουποτε τοις' εχθροισιν υπο ζυγον αυχενα θησω δυσλοφον, ουδ' ει μοι τμωλος επεστι καρηι. δειλοι τοι κακοτητι ματαιοτεροι νοον εισιν, των δ' αγαθων αιει πρηξιες ιθυτεραι. ρηιδιη τοι πρηξις εν ανθρωποις κακοτητος, του δ' αγαθου χαλεπη, κυρνε, πελει παλαμη. τολμα, θυμε, κακοισιν ομως ατλητα πεπονθως: δειλων τοι κραδιη γινεται οξυτερη. μη δε συ τ' απρηκτοισιν επ' εργμασιν αλγος αεξων † εχθει μηδ' εχθει †, μηδε φιλους ανια, μηδ' εχθρους ευφραινε. θεων δ' ειμαρμενα δωρα ουκ αν ρηιδιως θνητος ανηρ προφυγοι, ουτ' αν πορφυρεης καταδυς ες πυθμενα λιμνης, ουθ' οταν αυτον εχηι ταρταρος ηεροεις. ανδρα τοι εστ' αγαθον χαλεπωτατον εξαπατησαι, ως εν εμοι γνωμη, κυρνε, παλαι κεκριται. ηιδεα μεν και προσθεν, αταρ πολυ λωιον ηδη, ουνεκα τοις δειλοις' ουδεμι' εστι χαρις. αφρονες ανθρωποι και νηπιοι, οιτινες οινον μη πινους' αστρου και κυνος αρχομενου. δευρο συν αυλητηρι: παρα κλαιοντι γελωντες πινωμεν, κεινου κηδεσι τερπομενοι. ευδωμεν: φυλακη δε πολεως φυλακεσσι μελησει αστυφελης ερατης πατριδος ημετερης. ναι μα δι', ει τις τωνδε και εγκεκαλυμμενος ευδει, ημετερον κωμον δεξεται αρπαλεως. νυν μεν πινοντες τερπωμεθα, καλα λεγοντες: ασσα δ' επειτ' εσται, ταυτα θεοισι μελει. σοι δ' εγω οια τε παιδι πατηρ υποθησομαι αυτος εσθλα: συ δ' εν θυμωι και φρεσι ταυτα βαλευ: μηποτ' επειγομενος πραξηις κακον, αλλα βαθειηι σηι φρενι βουλευσαι σωι τ' αγαθωι τε νοωι. των γαρ μαινομενων πετεται θυμος τε νοος τε, βουλη δ' εις αγαθον και νοον εσθλον αγει. αλλα λογον μεν τουτον εασομεν, αυταρ εμοι συ αυλει, και μουσων μνησομεθ' αμφοτεροι. αυται γαρ ταδ' εδωκαν εχειν κεχαρισμενα δωρα σοι και εμοι, <μελε>μεν δ' αμφιπερικτιοσιν. τιμαγορα, πολλων οργην απατερθεν ορωντι γινωσκειν χαλεπον, καιπερ εοντι σοφωι. οι μεν γαρ κακοτητα κατακρυψαντες εχουσιν πλουτωι, τοι δ' αρετην ουλομενηι πενιηι. εν δ' ηβηι παρα μεν ξυν ομηλικι παννυχον ευδειν, ιμερτων εργων εξ ερον ιεμενον: εστι δε κωμαζοντα μετ' αυλητηρος αειδειν: τουτων ουδεν <εην> αλλ' επιτερπνοτερον ανδρασιν ηδε γυναιξι. τι μοι πλουτος τε και αιδως; τερπωλη νικαι παντα συν ευφροσυνηι. αφρονες ανθρωποι και νηπιοι, οιτε θανοντας κλαιους', ου δ' ηβης ανθος απολλυμενον. τερπεο μοι, φιλε θυμε: ταχ' αυ τινες αλλοι εσονται ανδρες, εγω δε θανων γαια μελαιν' εσομαι. κυρνε, φιλους προς παντας επιστρεφε ποικιλον ηθος, συμμισγων οργην οιος εκαστος εφυ. νυν μεν τωιδ' εφεπου, τοτε δ' αλλοιος πελευ οργην. κρεισσον τοι σοφιη και μεγαλης αρετης. πρηγματος απρηκτου χαλεπωτατον εστι τελευτην γνωναι, οπως μελλει τουτο θεος τελεσαι: ορφνη γαρ τεταται: προ δε του μελλοντος εσεσθαι ου ξυνετα θνητοις πειρατ' αμηχανιης. ουδενα των εχθρων μωμησομαι εσθλον εοντα, ουδε μεν αινησω δειλον εοντα φιλον. ‘κυρνε, κυει πολις ηδε, δεδοικα δε μη τεκηι ανδρα υβριστην, χαλεπης ηγεμονα στασιος: αστοι μεν γαρ εθ' οιδε σαοφρονες, ηγεμονες δε τετραφαται πολλην εις κακοτητα πεσειν.’ ‘μη μ' επεσιν μεν στεργε, νοον δ' εχε και φρενας αλλας, ει με φιλεις και σοι πιστος ενεστι νοος, αλλα φιλει καθαρον θεμενος νοον, η μ' αποειπων εχθαιρ' εμφανεως νεικος αειραμενος.’ ουτω χρη τον γ' εσθλον επιστρεψαντα νοημα εμπεδον αιεν εχειν ες τελος ανδρι φιλωι. δημωναξ, σοι πολλα φερειν βαρυ: ου γαρ επιστηι τουθ' ερδειν, ο τι σοι μη καταθυμιον ηι. καστορ και πολυδευκες, οι εν λακεδαιμονι διηι ναιετ' επ' ευρωτα καλλιροωι ποταμωι, ει ποτε βουλευσαιμι φιλωι κακον, αυτος εχοιμι: ει δε τι κεινος εμοι, δις τοσον αυτος εχοι. αργαλεως μοι θυμος εχει περι σης φιλοτητος: ουτε γαρ εχθαιρειν ουτε φιλειν δυναμαι, γινωσκων χαλεπον μεν, οταν φιλος ανδρι γενηται, εχθαιρειν, χαλεπον δ' ουκ εθελοντα φιλειν. σκεπτεο δη νυν αλλον: εμοι γε μεν ου τις αναγκη τουθ' ερδειν: των μοι προσθε χαριν τιθεσο. ηδη και πτερυγεσσιν επαιρομαι, ωστε πετεινον εκ λιμνης μεγαλης, ανδρα κακον προφυγων, βροχον απορρηξας: συ δ' εμης φιλοτητος αμαρτων υστερον ημετερην γνωσηι επιφροσυνην. οστις σοι βουλευσεν εμευ περι, και ς' εκελευσεν οιχεσθαι προλιπονθ' ημετερην φιλιην_ υβρις και μαγνητας απωλεσε και κολοφωνα και σμυρνην. παντως, κυρνε, και υμμ' απολει. δοξα μεν ανθρωποισι κακον μεγα, πειρα δ' αριστον. πολλοι απειρητοι δοξαν εχους' αγαθοι. εις βασανον δ' ελθων παρατριβομενος τε μολυβδωι χρυσος απεφθος εων καλος απασιν εσηι. οι μοι εγω δειλος: και δη καταχαρμα μεν εχθροις, τοις δε φιλοισι πονος δειλα παθων γενομην. κυρν', οι προσθ' αγαθοι νυν αυ κακοι, οι δε κακοι πριν νυν αγαθοι. τις κεν ταυτ' ανεχοιτ' εσορων, τους αγαθους μεν ατιμοτερους, κακιους δε λαχοντας τιμης; μνηστευει δ' εκ κακου εσθλος ανηρ. αλληλους δ' απατωντες επ' αλληλοισι γελωσιν, ουτ' αγαθων μνημην ειδοτες ουτε κακων. πολλα δ' αμηχανιηισι κυλινδομαι αχνυμενος κηρ: αρχην γαρ πενιης ουχ υπερεδραμομεν. χρηματ' εχων πενιην μ' ωνειδισας: αλλα τα μεν μοι εστι, τα δ' εργασομαι θεοισιν επευξαμενος: _ ‘πλουτε, θεων καλλιστε και ιμεροεστατε παντων, συν σοι και κακος ων γινεται εσθλος ανηρ. ηβης μετρον εχοιμι, φιλοι δε με φοιβος απολλων λητοιδης και ζευς, αθανατων βασιλευς, οφρα δικηι ζωοιμι κακων εκτοσθεν απαντων ηβηι και πλουτωι θυμον ιαινομενος.’ μη με κακων μιμνησκε: πεπονθα τοι οια τ' οδυσσευς, οστ' αιδεω μεγα δωμ' ηλυθεν εξαναδυς, ος δη και μνηστηρας ανειλατο νηλει θυμωι, πηνελοπης ευφρων κουριδιης αλοχου, η μιν δηθ' υπεμεινε φιλωι παρα παιδι μενουσα, οφρα τε γης επεβη δειλ' αλιους τε μυχους. εμπιομαι, πενιης θυμοφθορου ου μελεδαινων ουδ' ανδρων εχθρων, οι με λεγουσι κακως. αλλ' ηβην ερατην ολοφυρομαι, η μ' επιλειπει, κλαιω δ' αργαλεον γηρας επερχομενον. κυρνε, παρουσι φιλοισι κακου καταπαυσομεν αρχην, ζητωμεν δ' ελκει φαρμακα φυομενωι. ελπις εν ανθρωποισι μονη θεος εσθλη ενεστιν, αλλοι δ' ουλυμπον<δ'> εκπρολιποντες εβαν: ωιχετο μεν πιστις, μεγαλη θεος, ωιχετο δ' ανδρων σωφροσυνη, χαριτες τ', ω φιλε, γην ελιπον: ορκοι δ' ουκετι πιστοι εν ανθρωποισι δικαιοι, ουδε θεους ουδεις αζεται αθανατους. ευσεβεων δ' ανδρων γενος εφθιτο, ουδε θεμιστας ουκετι γινωσκους' ουδε μεν ευσεβιας. αλλ' οφρα τις ζωει και οραι φως ηελιοιο, ευσεβεων περι θεους ελπιδα προσμενετω: ευχεσθω δε θεοισι, και αγλαα μηρια καιων ελπιδι τε πρωτηι και πυματηι θυετω. φραζεσθω δ' αδικων ανδρων σκολιον λογον αιει, οι θεων αθανατων ουδεν οπιζομενοι αιεν επ' αλλοτριοις κτεανοις' επεχουσι νοημα, αισχρα κακοις' εργοις συμβολα θηκαμενοι. μηποτε τον παρεοντα μεθεις φιλον αλλον ερευνα δειλων ανθρωπων ρημασι πειθομενος. ειη μοι πλουτουντι κακων απατερθε μεριμνεων ζωειν αβλαβεως μηδεν εχοντι κακον. ουκ εραμαι πλουτειν ουδ' ευχομαι, αλλα μοι ειη ζην απο των ολιγων μηδεν εχοντι κακον. πλουτος και σοφιη θνητοις' αμαχωτατον αιει: ουτε γαρ αν πλουτου θυμον υπερκορεσαις: ως δ' αυτως σοφιην ο σοφωτατος ουκ αποφευγει, αλλ' εραται, θυμον δ' ου δυναται τελεσαι. ω νεοι, οι νυν ανδρες, ‘εμοι γε μεν ου τις αναγκη ταυθ' ερδειν: των μοι προσθε χαριν τιθεσο’. ουδενα θησαυρον παισιν καταθησει αμεινον: αιτουσιν δ' αγαθοις' ανδρασι, κυρνε, διδου. ‘ουδεις γαρ παντ' εστι πανολβιος: αλλ' ο μεν εσθλος τολμαι εχων το κακον κουκ επιδηλον ομως, δειλος δ' ουτ' αγαθοισιν επισταται ουτε κακοισιν θυμον ομως μισγειν. αθανατων τε δοσεις παντοιαι θνητοισιν επερχοντ': αλλ' επιτολμαν χρη δωρ' αθανατων, οια διδουσιν, εχειν.’ οφθαλμοι και γλωσσα και ουατα και νοος ανδρων εν μεσσωι στηθεων εν συνετοις φυεται. ‘τοιουτος τοι ανηρ εστω φιλος, ος τον εταιρον γινωσκων οργην και βαρυν οντα φερει αντι κασιγνητου. συ δε μοι, φιλε, ταυτ' ενι θυμωι φραζεο και ποτε μου μνησεαι εξοπισω.’ ‘ουτιν' ομοιον εμοι δυναμαι διζημενος ευρειν πιστον εταιρον, οτωι μη τις ενεστι δολος: ες βασανον τ' ελθων παρατριβομενος τε μολυβδωι χρυσος_υπερτεριης αμμιν ενεστι λογος.’ τοις' αγαθοις συμμισγε, κακοισι δε μηποθ' ομαρτει, ευτ' αν οδου τελεηις τερματ' επ' εμποριην. των αγαθων εσθλη μεν αποκρισις, εσθλα δε εργα: των δε κακων ανεμοι δειλα φερουσιν επη. εκ καχεταιριης κακα γινεται: ευ δε και αυτος γνωσηι, επει μεγαλους ηλιτες αθανατους. γνωμην, κυρνε, θεοι θνητοισι διδουσιν αριστην: ανθρωπος γνωμηι πειρατα παντος εχει. ω μακαρ, οστις δη μιν εχει φρεσιν: η πολυ κρεισσων υβριος ουλομενης λευγαλεου τε κορου: εστι κακον δε βροτοισι κορος, των ου τι κακιον: πασα γαρ εκ τουτων, κυρνε, πελει κακοτης. ει κ' ειης εργων αισχρων απαθης και αεργος, κυρνε, μεγιστην κεν πειραν εχοις αρετης. ‘τολμαν χρη χαλεποισιν εν αλγεσιν ητορ εχοντα, προς δε θεων αιτειν εκλυσιν αθανατων.’ κυρνε, θεους αιδου και δειδιθι: τουτο γαρ ανδρα ειργει μηθ' ερδειν μητε λεγειν ασεβη. δημοφαγον δε τυραννον οπως εθελεις κατακλιναι ου νεμεσις προς θεων γινεται ουδεμια. ουδενα, κυρν', αυγαι φαεσιμβροτου ηελιοιο ανδρ' εφορως', ωι μη μωμος επικρεμαται. ‘αστων δ' ου δυναμαι γνωναι νοον οντιν' εχουσιν: ουτε γαρ ευ ερδων ανδανω ουτε κακως.’ νους αγαθον και γλωσσα: τα δ' εν παυροισι πεφυκεν ανδρασιν, οι τουτων αμφοτερων ταμιαι. ουτις αποινα διδους θανατον φυγοι ουδε βαρειαν δυστυχιην, ει μη μοιρ' επι τερμα βαλοι. ουδ' αν δυσφροσυνας, οτε δη θεος αλγεα πεμπηι, θνητος ανηρ δωροις βουλομενος προφυγηι. ουκ εραμαι κλισμωι βασιληιωι εγκατακεισθαι τεθνεως, αλλα τι μοι ζωντι γενοιτ' αγαθον. ασπαλαθοι δε ταπησιν ομοιον στρωμα θανοντι: † τοξυλον: η σκληρον γινεται. η μαλακον † μητι θεους επιορκος επομνυθι: ου γαρ ανεκτον αθανατους κρυψαι χρειος οφειλομενον. ορνιθος φωνην, πολυπαιδη, οξυ βοωσης ηκους', ητε βροτοις' αγγελος ηλθ' αροτου ωραιου: και μοι κραδιην επαταξε μελαιναν, οττι μοι ευανθεις αλλοι εχουσιν αγρους, ουδε μοι ημιονοι κυφον ελκουσιν αροτρον της αλλης † μνηστης † εινεκα ναυτιλιης. ουκ ειμ', ουδ' υπ' εμου κεκλησεται ουδ' επι τυμβωι οιμωχθεις υπο γην εισι τυραννος ανηρ. ουδ' αν εκεινος εμου τεθνηοτος ουτ' ανιωιτο ουτε κατα βλεφαρων θερμα βαλοι δακρυα. ουτε σε κωμαζειν απερυκομεν ουτε καλουμεν: αργαλεος γαρ εων και φιλος ευτ' αν απηις. αιθων μεν γενος ειμι, πολιν δ' ευτειχεα θηβην οικω πατρωιας γης απερυκομενος. μη μ' αφελως παιζουσα φιλους δενναζε τοκηας, αργυρι: σοι μεν γαρ δουλιον ημαρ επι, ημιν δ' αλλα μεν εστι, γυναι, κακα πολλ', επει εκ γης φευγομεν, αργαλεη δ' ουκ επι δουλοσυνη, ουθ' ημας περνασι: πολις γε μεν εστι και ημιν καλη, ληθαιωι κεκλιμενη πεδιωι. μηποτε παρ κλαιοντα καθεζομενοι γελασωμεν τοις' αυτων αγαθοις, κυρν', επιτερπομενοι. εχθρον μεν χαλεπον και δυσμενει εξαπατησαι, κυρνε: φιλον δε φιλωι ραιδιον εξαπαταν. [2] {ελεγειων <β>} σχετλι' ερως, μανιαι σε τιθηνησαντο λαβουσαι: εκ σεθεν ωλετο μεν ιλιου ακροπολις, ωλετο δ' αιγειδης θησευς μεγας, ωλετο δ' αιας εσθλος οιλιαδης σηισιν ατασθαλιαις. ω παι, ακουσον εμευ δαμασας φρενας: ου τοι απειθη μυθον ερω τηι σηι καρδιηι ουδ' αχαριν. αλλα τληθι νοωι συνιδειν επος: ‘ου τοι αναγκη τουθ' ερδειν, ο τι σοι μη καταθυμιον ηι.’ ‘μηποτε τον παρεοντα μεθεις φιλον αλλον ερευνα, δειλων ανθρωπων ρημασι πειθομενος:’ πολλακι τοι παρ' εμοι κατα σου λεξουσι ματαια και παρα σοι κατ' εμου: των δε συ μη ξυνιε. χαιρησεις τηι προσθε παροιχομενηι φιλοτητι, της δε παρερχομενης ουκετ' εσηι ταμιης. ‘δην δη και φιλοι ωμεν’. επειτ' αλλοισιν ομιλει, ηθος εχων δολιον, πιστεος αντιτυπον. ουποθ' υδωρ και πυρ συμμειξεται: ουδε ποθ' ημεις πιστοι επ' αλληλοις και φιλοι εσσομεθα. φροντισον εχθος εμον και υπερβασιν, ισθι δε θυμωι, ως ς' εφ' αμαρτωληι τεισομαι ως δυναμαι. παι, συ μεν αυτως ιππος, επει κριθων εκορεσθης, αυθις επι σταθμους ηλυθες ημετερους ηνιοχον τε ποθων αγαθον λειμωνα τε καλον κρηνην τε ψυχρην αλσεα τε σκιερα. ‘ολβιος, ωι παιδες τε φιλοι και μωνυχες ιπποι θηρευται τε κυνες και’ ξενοι αλλοδαποι. οστις μη παιδας τε φιλει και μωνυχας ιππους και κυνας, ουποτε οι θυμος εν ευφροσυνηι. ω παι, κινδυνοισι πολυπλαγκτοισιν ομοιος οργην, αλλοτε τοις', αλλοτε τοισι φιλειν. ω παι, την μορφην μεν εφυς καλος, αλλ' επικειται καρτερος αγνωμων σηι κεφαληι στεφανος: ικτινου γαρ εχεις αγχιστροφου εν φρεσιν ηθος αλλων ανθρωπων ρημασι πειθομενος. ω παι, ος ευ ερδοντι κακην απεδωκας αμοιβην, ουδε τις αντ' αγαθων εστι χαρις παρα σοι: ουδεν πω μ' ωνησας: εγω δε σε πολλακις ηδη ευ ερδων αιδους ουδεμιης ετυχον. παις τε και ιππος ομοιον εχει νοον: ουτε γαρ ιππος ηνιοχον κλαιει κειμενον εν κονιηι, αλλα τον υστερον ανδρα φερει κριθαισι κορεσθεις: ως δ' αυτως και παις τον παρεοντα φιλει. ω παι, μαργοσυνης απο μευ νοον ωλεσας εσθλον, αισχυνη δε φιλοις' ημετεροις' εγενου: αμμε δ' ανεψυξας μικρον χρονον: εκ δε θυελλων ηκα γ' ενωρμισθην νυκτος επειγομενος. ωραιος και ερως επιτελλεται, ηνικα περ γη ανθεσιν ειαρινοις θαλλει αεξομενη. τημος ερως προλιπων κυπρον, περικαλλεα νησον, εισιν επ' ανθρωπους σπερμα φερων κατα γης. οστις σοι βουλευσεν εμευ περι, και ς' εκελευσεν οιχεσθαι προλιπονθ' ημετερην φιλιην_ νεβρον υπεξ ελαφοιο λεων ως αλκι πεποιθως ποσσι καταιμαρψας αιματος ουκ επιον. ουκ εθελω σε κακως ερδειν, ουδ' ει μοι αμεινον προς θεων αθανατων εσσεται, ω καλε παι. ου γαρ αμαρτωλαισιν επι σμικραισι καθημαι: των δε καλων παιδων † ουτοσετουτ' αδικων † ω παι, μη μ' αδικει_ετι σοι καταθυμιος ειναι βουλομαι_ευφροσυνηι τουτο συνεις αγαθηι: <ου γαρ τοι με δολωι> παρελευσεαι ουδ' απατησεις: νικησας γαρ εχεις το πλεον εξοπισω. αλλα ς' εγω τρωσω φευγοντα με, ως ποτε φασιν ιασιου κουρην, παρθενον ιασιην, ωραιην περ εουσαν αναινομενην γαμον ανδρων φευγειν ζωσαμενην. εργ' ατελεστα τελει πατρος νοσφισθεισα δομων ξανθη αταλαντη: ωιχετο δ' υψηλας εις κορυφας ορεων φευγους' ιμεροεντα γαμον, χρυσης αφροδιτης δωρα: τελος δ' εγνω και μαλ' αναινομενη. ω παι, μη με κακοισιν εν αλγεσι θυμον οριναις, μηδε με ση φιλοτης δωματα περσεφονης οιχηται προφερουσα: θεων δ' εποπιζεο μηνιν βαξιν τ' ανθρωπων, ηπια νωσαμενος. ω παι, μεχρι τινος με προφευξεαι; ως σε διωκων διζημ': αλλα τι μοι τερμα γενοιτο κιχειν. ση σοι γη. συ δε μαργον εχων και αγηνορα θυμον φευγεις, ικτινου σχετλιον ηθος εχων. αλλ' επιμεινον, εμοι δε διδου χαριν: ουκετι δηρον εξεις κυπρογενους δωρον ιοστεφανου. θυμωι γνους, οτι παιδειας πολυηρατου ανθος ωκυτερον σταδιου, τουτο συνεις χαλασον δεσμου, μη ποτε και συ βιησεαι, οβριμε παιδων, κυπρογενους δ' εργων αντιασεις χαλεπων, ωσπερ εγω νυν οιδ' επι σοι. συ δε ταυτα φυλαξαι, μηδε σε νικησηι † παιδαιδη † κακοτης. ουκ ελαθες κλεψας, ω παι: και γαρ σε διωμμαι: τουτοις', οισπερ νυν αρθμιος ηδε φιλος επλευ_εμην δε μεθηκας ατιμητον φιλοτητα_ ου μεν δη τουτοις γ' ησθα φιλος προτερον. αλλ' εγω εκ παντων ς' εδοκουν σησεσθαι εταιρον πιστον: και δη νυν αλλον εχοισθα φιλον. αλλ' ο μεν ευ ερδων κειμαι: σε δε μητις απαντων ανθρωπων εσορων † παιδαφιλειν † εθελοι. ωιμοι εγω δειλος: και δη καταχαρμα μεν εχθροις, τοισι φιλοις δε πονος δεινα παθων γενομην. ω παι, επει τοι δωκε θεα χαριν ιμεροεσσαν κυπρις, σον δ' ειδος πασι νεοισι μελει, τωνδ' επακουσον επων και εμην χαριν ενθεο θυμωι, γνους ερος ως χαλεπον γινεται ανδρι φερειν. κυπρογενη, παυσον με πονων, σκεδασον δε μεριμνας θυμοβορους, στρεψον δ' αυθις ες ευφροσυνας: μερμηρας δ' αποπαυε κακας, δος δ' ευφρονι θυμωι μετρ' ηβης τελεσαντ' εργματα σωφροσυνης. ω παι, εως αν εχηις λειαν γενυν, ουποτε σαινων παυσομαι, ουδ' ει μοι μορσιμον εστι θανειν. σοι τε διδοντ' ετι καλον, εμοι τ' ουκ αισχρον ερωντι αιτειν: αλλα γονεων λισσομαι ημετερων: αιδεο μ', ω παι <διε>, διδους χαριν, ει ποτε και συ εξεις κυπρογενους δωρον ιοστεφανου, χρηιζων και επ' αλλον ελευσεαι: αλλα σε δαιμων δοιη των αυτων αντιτυχειν επεων. ολβιος οστις ερων γυμναζεται οικαδε ελθων ευδειν συν καλωι παιδι πανημεριος. ουκετ' ερω παιδος, χαλεπας δ' απελακτις' ανιας μοχθους τ' αργαλεους ασμενος εξεφυγον, εκλελυμαι δε ποθου προς ευστεφανου κυθερειης: σοι δ', ω παι, χαρις εστ' ουδεμια προς εμου. αιαι, παιδος ερω απαλοχροος, ος με φιλοισιν πασι μαλ' εκφαινει κουκ εθελοντος εμου. τλησομαι ου κρυψας αεκουσι<α> πολλα βιαια: ου γαρ επ' αικελιωι παιδι δαμεις εφανην. παιδοφιλειν δε τι τερπνον, επει ποτε και γανυμηδους ηρατο και κρονιδης, αθανατων βασιλευς, αρπαξας δ' ες ολυμπον ανηγαγε και μιν εθηκεν δαιμονα, παιδειης ανθος εχοντ' ερατον. ουτω μη θαυμαζε, σιμωνιδη, ουνεκα καγω εξεδαμην καλου παιδος ερωτι δαμεις. ω παι, μη κωμαζε, γεροντι δε πειθεο ανδρι: ου τοι κωμαζειν συμφορον ανδρι νεωι. πικρος και γλυκυς εστι και αρπαλεος και απηνης, οφρα τελειος εηι, κυρνε, νεοισιν ερως. ην μεν γαρ τελεσηι, γλυκυ γινεται: ην δε διωκων μη τελεσηι, παντων τουτ' ανιηροτατον. αιει παιδοφιληισιν επι ζυγον αυχενι κειται δυσμορον, αργαλεον μνημα φιλοξενιης. χρη γαρ τοι περι παιδα πονουμενον εις φιλοτητα ωσπερ κληματινωι χειρα πυρι προσαγειν. ναυς πετρηι προσεκυρσας εμης φιλοτητος αμαρτων, ω παι, και σαπρου πεισματος αντελαβου. ουδαμα ς' ουδ' απεων δηλησομαι: ουδε με πεισει ουδεις ανθρωπων ωστε με μη σε φιλειν. ω παιδων καλλιστε και ιμεροεστατε παντων, στηθ' αυτου και μου παυρ' επακουσον επη: _ ‘παιδος τοι χαρις εστι: γυναικι δε πιστος εταιρος ουδεις, αλλ' αιει τον παρεοντα φιλει. παιδος ερως καλος μεν εχειν, καλος δ' αποθεσθαι: πολλον δ' ευρεσθαι ρηιτερον η τελεσαι. μυρια δ' εξ αυτου κρεμαται κακα, μυρια δ' εσθλα: αλλ' εν τοι ταυτηι και τις ενεστι χαρις. ουδαμα πω κατεμεινας εμην χαριν, αλλ' υπο πασαν αιει σπουδαιην ερχεαι αγγελιην.’ ολβιος οστις παιδος ερων ουκ οιδε θαλασσαν, ουδε οι εν ποντωι νυξ επιουσα μελει. καλος εων κακοτητι φιλων δειλοισιν ομιλεις ανδρασι, και δια τουτ' αισχρον ονειδος εχεις, ω παι: εγω δ' αεκων της σης φιλοτητος αμαρτων ωνημην ερδων οια τ' ελευθερος ων. ανθρωποι ς' εδοκουν χρυσης παρα δωρον εχοντα ελθειν κυπρογενους. δωρον ιοστεφανου γινεται ανθρωποισιν εχειν χαλεπωτατον αχθος, αν μη κυπρογενης δωι λυσιν εκ χαλεπων. κυπρογενες κυθερεια δολοπλοκε, σοι τι περισσον ζευς τοδε τιμησας δωρον εδωκεν εχειν; δαμναις δ' ανθρωπων πυκινας φρενας, ουδε τις εστιν ουτως ιφθιμος και σοφος ωστε φυγειν. 