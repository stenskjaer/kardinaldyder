[1] {Work} {αιασ η αιαντοσ λογοσ} εβουλομην αν τους αυτους ημιν δικαζειν οιπερ και εν τοις πραγμασι παρησαν: οιδα γαρ οτι εμε μεν εδει σιωπαν, τουτωι δ' ουδεν αν ην πλεον λεγοντι: νυν δε οι μεν παραγενομενοι τοις εργοις αυτοις απεισιν, υμεις δε οι ουδεν ειδοτες δικαζετε. καιτοι ποια τις αν δικη δικαστων μη ειδοτων γενοιτο, και ταυτα δια λογων; το δε πραγμα εγιγνετο εργωι. το μεν ουν σωμα του αχιλλεως εκομισα εγω φερων, τα δε οπλα οδε, επισταμενος οτι ου των οπλων μαλλον επεθυμουν οι τρωες αλλα του νεκρου κρατησαι. του μεν γαρ ει εκρατησαν, ηικισαντο τε αν το σωμα και τα λυτρα του εκτορος εκομισαντο: τα δε οπλα ταδε ουκ αν ανεθεσαν τοις θεοις αλλ' απεκρυψαν, δεδιοτες τονδε τον αγαθον ανδρα, ος και προτερον ιεροσυλησας αυτων το αγαλμα της θεου νυκτωρ ωσπερ τι καλον εργασαμενος επεδεικνυτο τοις αχαιοις. καγω μεν αξιω λαβειν ιν' αποδω τα οπλα τοις φιλοις, ουτος δε ιν' αποδωται, επει χρησθαι γε αυτοις ουκ αν τολμησειε: δειλος γαρ ουδεις αν επισημοις οπλοις χρησαιτο, ειδως οτι την δειλιαν αυτου εκφαινει τα οπλα. σχεδον μεν ουν εστιν απαντα ομοια. οι τε γαρ διαθεντες τον αγωνα φασκοντες ειναι βασιλεις περι αρετης κρινειν επετρεψαν αλλοις, οι τε ουδεν ειδοτες δικασειν υπισχνεισθε περι ων ουκ ιστε. εγω δε επισταμαι τουτο, οτι ουδεις αν βασιλευς ικανος ων περι αρετης κρινειν επιτρεψειεν αλλοις μαλλον ηπερ αγαθος ιατρος διαγνωναι νοσηματα αλλωι παρειη. και ει μεν ην μοι προς ανδρα ομοιοτροπον, ουδ' αν ηττασθαι μοι διεφερε: νυν δ' ουκ εστιν ο διαφερει πλεον εμου και τουδε. ο μεν γαρ ουκ εστιν ο τι αν δρασειε φανερως, εγω δε ουδεν αν λαθραι τολμησαιμι πραξαι. καγω μεν ουκ αν ανασχοιμην κακως ακουων, ουδε γαρ κακως πασχων, ο δε καν κρεμαμενος, ει κερδαινειν τι μελλοι: οστις γε μαστιγουν παρειχε τοις δουλοις και τυπτειν ξυλοις τα νωτα και πυγμαις το προσωπον, καπειτα περιβαλομενος ρακη, της νυκτος εις το τειχος εισδυς των πολεμιων, ιεροσυλησας απηλθε. και ταυτα ομολογησει ποιειν, ισως δε και πεισει, λεγων ως καλως πεπρακται. επειτα των αχιλλεως οπλων οδε ο μαστιγιας και ιεροσυλος αξιοι κρατησαι; εγω μεν ουν υμιν λεγω τοις ουδεν ειδοσι κριταις και δικασταις, μη εις τους λογους σκοπειν περι αρετης κρινοντας, αλλ' εις τα εργα μαλλον. και γαρ ο πολεμος ου λογωι κρινεται αλλ' εργωι: ουδ' αντιλεγειν εξεστι προς τους πολεμιους, αλλ' η μαχομενους κρατειν η δουλευειν σιωπηι. προς ταυτα αθρειτε και σκοπειτε: ως, ει μη δικασετε καλως, γνωσεσθε οτι ουδεμιαν εχει λογος προς εργον ισχυν, ουδ' εστιν υμας ο τι λεγων ανηρ ωφελησει, εισεσθε δε ακριβως οτι δι' αποριαν εργων πολλοι και μακροι λογοι λεγονται. αλλ' η λεγετε οτι ου ξυνιετε τα λεγομενα, και ανιστασθε, η δικαζετε ορθως. και ταυτα μη κρυβδην [φερετε], αλλα φανερως, ινα γνωτε οτι και αυτοις τοις δικαζουσι δοτεα δικη εστιν, αν μη δικασωσιν ορθως. καπειτ' ισως γνωσεσθε οτι ου κριται των λεγομενων αλλα δοξασται καθησθε. εγω δε διαγιγνωσκειν μεν υμιν περι εμου και των εμων επιτρεπω, διαδοξαζειν δε απασιν απαγορευω, και ταυτα περι ανδρος, ος ουχ εκων αλλ' ακων αφικται εις τροιαν, και περι εμου ος πρωτος αει και μονος και ανευ τειχους τεταγμαι. {οδυσσευσ η οδυσσεωσ λογοσ} ου προς σε μοι μονον ο λογος, δι' ον ανεστην, αλλα και προς τους αλλους απαντας: πλειω γαρ αγαθα πεποιηκα το στρατοπεδον εγω η υμεις απαντες. και ταυτα και ζωντος αν ελεγον αχιλλεως, και νυν τεθνεωτος λεγω προς υμας. υμεις μεν γαρ ουδεμιαν αλλην μαχην μεμαχησθε, ην ουχι και εγω μεθ' υμων: εμοι δε των ιδιων κινδυνων ουδεις υμων ουδεν ξυνοιδε. καιτοι εν μεν ταις κοιναις μαχαις, ουδε ει καλως αγωνιζοισθε, πλεον εγιγνετο ουδεν: εν δε τοις εμοις κινδυνοις, ους εγω μονος εκινδυνευον, ει μεν κατορθωσαιμι, απαντα υμιν επετελειτο, ων ενεκα δευρο αφιγμεθα, ει δ' εσφαλην, εμου αν ενος ανδρος εστερησθε. ου γαρ ινα μαχοιμεθα τοις τρωσι δευρ' αφιγμεθα, αλλ' ινα την τε ελενην απολαβοιμεν και την τροιαν ελοιμεν. ταυτα δ' εν τοις εμοις κινδυνοις ενην απαντα. οπου γαρ ην κεχρημενον αναλωτον ειναι την τροιαν, ει μη προτερον το αγαλμα της θεου λαβοιμεν το κλαπεν παρ' ημων, τις εστιν ο κομισας δευρο το αγαλμα αλλος η εγω; ον συ γε ιεροσυλιας κρινεις. συ γαρ ουδεν οισθα, οστις τον ανδρα τον ανασωσαντα το αγαλμα της θεου, αλλ' ου τον υφελομενον παρ' ημων αλεξανδρον, αποκαλεις ιεροσυλον. και την τροιαν μεν αλωναι απαντες ευχεσθε, εμε δε τον εξευροντα οπως εσται τουτο, αποκαλεις ιεροσυλον; καιτοι ειπερ καλον γε ην ελειν το ιλιον, καλον και το ευρειν το τουτου αιτιον. και οι μεν αλλοι χαριν εχουσι, συ δε και ονειδιζεις εμοι. υπο γαρ αμαθιας ων ευ πεπονθας ουδεν οισθα. καγω μεν ουκ ονειδιζω σοι την αμαθιαν_ακων γαρ αυτο και συ και αλλοι πεπονθασιν απαντες_αλλ' οτι δια τα ονειδη τα εμα σωιζομενος ουχ οιος τε ει πειθεσθαι, αλλα και προσαπειλεις ως κακον δρασων τι τουσδε, εαν εμοι τα οπλα ψηφισωνται. και πολλακις γε απειλησεις και πολλα, πριν και σμικρον τι εργασασθαι: αλλ' ειπερ εκ των εικοτων τι χρη τεκμαιρεσθαι, υπο της κακης οργης οιομαι σε κακον τι σαυτον εργασεσθαι. και εμοι μεν, οτι τους πολεμιους κακως εποιησα, δειλιαν ονειδιζεις: συ δε οτι φανερως εμοχθεις και ματην, ηλιθιος ησθα. <η> οτι μετα παντων τουτο εδρασας, οιει βελτιων ειναι; επειτα περι αρετης προς εμε λεγεις; ος πρωτον μεν ουκ οισθα ουδ' οπως εδει μαχεσθαι, αλλ' ωσπερ υς αγριος οργηι φερομενος ταχ' αν ποτε αποκτενεις σεαυτον κακωι περιπεσων τωι. ουκ οισθα οτι τον ανδρα τον αγαθον ουθ' υφ' αυτου χρη ουθ' υφ' εταιρου ουθ' υπο των πολεμιων κακον ουδ' οτιουν πασχειν; συ δε ωσπερ οι παιδες χαιρεις, οτι σε φασιν οιδε ανδρειον ειναι; εγω δε δειλοτατον γε απαντων τε και δεδιοτα τον θανατον μαλιστα: οστις γε πρωτον οπλα εχεις αρρηκτα και ατρωτα, δι' απερ σε φασιν ατρωτον ειναι. καιτοι τι αν δρασεις, ει τις σοι των πολεμιων τοιαυτα οπλα εχων προσελθοι; η που καλον τι και θαυμαστον αν ειη, ει μηδετερος υμων μηδεν δρασαι δυναιτο. επειτα οιει τι διαφερειν τοιαυτα οπλα εχων η εντος τειχους καθησθαι; και σοι μονωι δη τειχος ουκ εστιν ως συ φηις: μονος μεν ουν συ γε επταβοειον περιερχηι τειχος προβαλλομενος εαυτου: εγω δε αοπλος ου προς τα τειχη των πολεμιων αλλ' εις αυτα εισερχομαι τα τειχη, και των πολεμιων τους προφυλακας εγρηγοροτας αυτοις οπλοισιν αιρω, και ειμι στρατηγος και φυλαξ και σου και των αλλων απαντων, και οιδα τα τ' ενθαδε και τα εν τοις πολεμιοις, ουχι πεμπων κατασκεψομενον αλλον: αλλ' αυτος, ωσπερ οι κυβερνηται την νυκτα και την ημεραν σκοπουσιν οπως σωσουσι τους ναυτας, ουτω δε και εγωγε και σε και τους αλλους απαντας σωιζω. ουδ' εστιν οντινα κινδυνον εφυγον αισχρον ηγησαμενος, εν ωι μελλοιμι τους πολεμιους κακον τι δρασειν: ουδ' ει μεν οψεσθαι με τινες εμελλον, γλιχομενος αν του δοκειν ετολμων: αλλ' ειτε δουλος ειτε πτωχος και μαστιγιας ων μελλοιμι τους πολεμιους κακον τι δρασειν, επεχειρουν αν, και ει μηδεις ορωιη. ου γαρ δοκειν ο πολεμος αλλα δραν αει και εν ημεραι και εν νυκτι φιλει τι. ουδε οπλα εστι μοι τεταγμενα, εν οις προκαλουμαι τους πολεμιους μαχεσθαι, αλλ' οντινα εθελει τις τροπον, και προς ενα και προς πολλους ετοιμος ειμ' αει. ουδ' ηνικα καμνω μαχομενος, ωσπερ συ, τα οπλα ετεροις παραδιδωμι, αλλ' οποταν αναπαυωνται οι πολεμιοι, τοτε αυτοις της νυκτος επιτιθεμαι, εχων τοιαυτα οπλα α εκεινους βλαψει μαλιστα. και ουδε νυξ πωποτε με αφειλετο, ωσπερ σε πολλακις μαχομενον ασμενον πεπαυκεν: αλλ' ηνικα αν ρεγχηις συ, τηνικαυτα εγω σωιζω σε, και τους πολεμιους αει κακον τι ποιω, εχων τα δουλοπρεπη ταυτα οπλα και τα ρακη και τας μαστιγας, δι' ας συ ασφαλως καθευδεις. συ δ' οτι φερων εκομισας τον νεκρον, ανδρειος οιει ειναι; ον ει μη ηδυνω φερειν, δυο ανδρες αν εφερετην, καπειτα κακεινοι περι αρετης ισως αν ημιν ημφισβητουν. καμοι μεν ο αυτος αν προς αυτους ην λογος: συ δε τι αν ελεγες αμφισβητων προς αυτους; η δυοιν μεν ουκ αν φροντισαις, ενος δ' αν αισχυνοιο ομολογων δειλοτερος ειναι; ουκ οισθ' οτι ου του νεκρου τοις τρωσιν αλλα των οπλων εμελεν οπως λαβοιεν; τον μεν γαρ αποδωσειν εμελλον, τα δε οπλα αναθησειν εις τα ιερα τοις θεοις. τους γαρ νεκρους ου τοις ουκ αναιρουμενοις αισχρον, αλλα τοις μη αποδιδουσι θαπτειν. συ μεν ουν τα ετοιμα εκομισας: εγω δε τα ονειδιζομενα αφειλομην εκεινους. φθονον δε και αμαθιαν νοσεις, κακων εναντιωτατα αυτοις: και ο μεν σε επιθυμειν ποιει των καλων, η δε αποτρεπει. ανθρωπινον μεν ουν τι πεπονθας: διοτι γαρ ισχυρος, οιει και ανδρειος ειναι. ουκ οισθα οτι σοφιαι περι πολεμον και ανδρειαι ου ταυτον εστιν ισχυσαι; αμαθια δε κακον μεγιστον τοις εχουσιν. οιμαι δ', εαν ποτε τις αρα σοφος ποιητης περι αρετης γενηται, εμε μεν ποιησει πολυτλαντα και πολυμητιν και πολυμηχανον και πτολιπορθον και μονον την τροιαν ελοντα, σε δε, ως εγωιμαι, την φυσιν απεικαζων τοις τε νωθεσιν ονοις και βουσι τοις φορβασιν, αλλοις παρεχουσι δεσμευειν και ζευγνυναι αυτους. [2] {Work} ATHEN. XIV, 656F. αντισθενης δ' εν φυσιογνωμονικωι: “και γαρ εκειναι (αι καπηλιδες) τα δελφακια προς βιαν χορταζουσιν”. ATHEN. XIV, 656F. και εν προτρεπτικωι δε: “αντι δελφακιων τρεφεσθαι”. POLLUX onom. X, 68. το δε καλουμενον κυριλλιον προς των ασιανων βομβυλιον μεν αντισθενης ειρηκεν εν τωι προτρεπτικωι. POLLUX onom. VI, 98. βομβυλιος δε, το στενον εκπωμα και βομβουν εν τηι ποσει ως αντισθενης εν προτρεπτικωι. Schol. in APOLL. RH. II, 569_570 a (p. 175 Wendel). εβομβεον: ηχουν. οθεν και βομβυλιος ειδος μελισσης. και ποτηριου δε ειδος, ως αντισθενης παραδιδωσιν: εστι δε στενοτραχηλον. ATHEN. XI, 784D. βομβυλιος, θηρικλειον ροδιακον, ου περι της ιδεας σωκρατης φησιν: «οι μεν εκ φιαλης πινοντες οσον θελουσι ταχιστ' απαλλαγησονται, οι δ' εκ βομβυλιου κατα μικρον σταζοντος». DIOG. L. VI, 2. και οτι ο πονος αγαθον συνεστησε δια του μεγαλου ηρακλεους και του κυρου, το μεν απο των ελληνων, το δε απο των βαρβαρων ελκυσας. ARRIAN. Epict. diss. IV, 6, 20. τι ουν λεγει αντισθενης; ουδεποτ' ηκουσας; «βασιλικον, ω κυρε, πραττειν μεν ευ, κακως δ' ακουειν». MARC. AUR. VII, 36. αντισθενικον. βασιλικον ευ μεν πραττειν, κακως δε ακουειν. ARSENIUS viol. p. 502. κυρος ο βασιλευς ερωτηθεις τι αναγκαιοτατον ειη μαθημα, το απομαθειν, εφη, τα κακα. STOB. anthol. II, 31, 34. ο αυτος (αντισθενης) ερωτηθεις, τι αναγκαιοτατον ειη μαθημα, «το απομαθειν, ειπε, τα κακα». DIOG. L. VI, 104. αρεσκει δ' αυτοις και τελος ειναι το κατ' αρετην ζην ως αντισθενης φησιν εν τωι ηρακλει, ομοιως τοις στωικοις. DIOG. L. VI, 105. αρεσκει δ' αυτοις και την αρετην διδακτην ειναι, καθα φησιν αντισθενης εν τωι ηρακλει και αναποβλητον υπαρχειν: αξιεραστον τε τον σοφον και φιλον τωι ομοιωι, τυχηι τε μηδεν επιτρεπειν. [ERATOSTH.] cataster. c. 40. ουτος δοκει χειρων ειναι ο εν τωι πηλιωι οικησας δικαιοσυνηι τε υπερενεγκας παντας ανθρωπους και παιδευσας ασκληπιον τε και αχιλλεα: εφ' ον ηρακλης δοκει ελθειν δι' ερωτα, ωι και συνειναι εν τωι αντρωι τιμων τον πανα. μονον δε των κενταυρων ουκ ανειλεν, αλλ' ηκουεν αυτου, καθαπερ αντισθενης φησιν ο σωκρατικος εν τωι ηρακλει. EUDOCIA violarium c. 998 p. 432. και αυτος δε ο ηρακλης δοκει προς αυτον (τον χειρωνα) ελθειν δι' ερωτα, ωι και συνειναι εν τωι αντρωι, τιμων τον πανα. μονον δε των κενταυρων ουκ ανειλεν, αλλ' ηκουεν αυτου καθαπερ αντισθενης φησιν ο σωκρατικος εν τωι ηρακλει. PROCLUS in PLAT. Alcib. 98, 14 (p. 44 Westerink). λεγει γουν και ο αντισθενους ηρακλης περι τινος νεανισκου παρα τωι χειρωνι τρεφομενου: «μεγας γαρ, φησι, και καλος και ωραιος, ουκ αν αυτου ηρασθη δειλος εραστης». PLUTARCH. de vit. pud. 536B. ουτως ατρεπτος ην και αναλωτος υπο των τοιουτων, και κρατων εκεινης της παραινεσεως, ην ο αντισθενειος ηρακλης παρηινει, τοις παισι διακελευομενος μηδενι χαριν εχειν επαινουντι αυτους: τουτο δ' ην ουδεν αλλο η μη δυσωπεισθαι μηδ' αντικολακευειν τους επαινουντας. Gnom. vat. II. ο αυτος (αντισθενης) θεασαμενος εν πινακι γεγραμμενον τον αχιλλεα χειρωνι τωι κενταυρωι διακονουμενον, «ευ γε, ω παιδιον, ειπεν, οτι παιδειας ενεκεν και θηριωι διακονειν υπεμεινας». HERODICUS ap. ATHEN. V, 220C. αντισθενης δ' εν θατερωι των κυρων κακολογων αλκιβιαδην και παρανομον ειναι λεγει και εις γυναικας και εις την αλλην διαιταν. συνειναι γαρ φησιν αυτον και μητρι και θυγατρι και αδελφηι ως περσας. EUSTATH. in Odyss. X, 7, p. 1645. αλκιβιαδην μεντοι παρεξηυλημενον εν τωι αλλως βιουν εξωλεστερον, εσκωψε φησιν αντισθενης παρανομον ειναι και εις γυ ναικας και εις την αλλην διαιταν, συνειναι γαρ και μητρι και θυγατρι και αδελφηι ως τους περσας. SATYRUS ap. ATHEN. XII, 534C. διο και αντισθενης ο σωκρατικος, ως δη αυτος αυτοπτης γεγονως του αλκιβιαδου, ισχυρον αυτον και ανδρωδη και απαιδευτον και τολμηρον και ωραιον εφ' ηλικιας <πασης> γενεσθαι φησιν. PLUTARCH. vita Alcib. I. αλκιβιαδου δε και τιτθην, γενος λακαιναν, αμυκλαν ονομα, και ζωπυρον παιδαγωγον ισμεν, ων το μεν αντισθενης, το δε πλατων ιστορηκε. PROCLUS in PLAT. Alcib., 114, 14 (p. 51 Westerink). οτι δε αυ μεγας ο αλκιβιαδης εγενετο και καλος, δηλοι μεν και το κοινον αυτον ερωμενον καλεισθαι της ελλαδος απασης, δηλοι δε ο αντισθενης ειπων ως ει μη τοιουτος ην ο αχιλλευς, ουκ αρα ην οντως καλος. OLYMPIOD. in PLAT. Alcib. 28, 18 (p. 20 Westerink). οτι γαρ καλος ην τωι σωματι δηλον εκ του κοινον ερωμενον αυτον λεγεσθαι της ελλαδος, εκ του τους ερμας αθηνησι κατ' εικονα και ομοιωσιν αυτου γραφεσθαι, εκ του τον κυνικον αντισθενην λεγειν περι αυτου, «ει μη τοιουτος ην ο αχιλλευς, ουκ ην ωραιος»: περι ου φησιν ο ποιητης βουλομενος τον νιρεα εις καλλος επαινεσαι «νιρευς, ος καλλιστος ανηρ υπο ιλιον ηλθεν / των αλλων δαναων μετ' αμυμονα πηλειωνα». (Il. II, 673_74). HERODICUS ap. ATHEN. V, 216B. και αντισθενης δ' ο σωκρατικος περι των αριστειων (του σωκρατους) τα αυτα τωι πλατωνι ιστορει. «ουκ εστιν δ' ετυμος ο λογος ουτος» (STESICH. fr. 32). χαριζεται γαρ και ο κυων ουτος πολλα τωι σωκρατει: οθεν ουδετερωι αυτων δει πιστευειν σκοπον εχοντας θουκυδιδην. ο γαρ αντισθενης και προσεπαγει τηι ψευδογραφιαι λεγων ουτως: «ημεις δε ακουομεν καν τηι προς βοιωτους μαχηι τα αριστεια σε λαβειν. _ευφημει ω ξενε: αλκιβιαδου το γερας, ουκ εμον. _σου γε δοντος, ως ημεις ακουομεν». HERODICUS ap. ATHEN. V, 220D. η δ' ασπασια των περικλεους υιων ξανθιππου και παραλου διαβολην (περιεχει). τουτων γαρ τον μεν αρχεστρατου φησιν ειναι συμβιωτην του παραπλησια ταις επι των μιαρων οικηματων εργαζομενου, τον δ' ευφημου συνηθη, και γνωριμον του φορτικα σκωπτοντος και ψυχρα τους συναντωντας. ATHEN. XIII, 589E. αντισθενης δ' ο σωκρατικος ερασθεντα φησιν αυτον (τον περικλεα) ασπασιας δις της ημερας εισιοντα και εξιοντα απ' αυτης ασπαζεσθαι την ανθρωπον, και φευγουσης ποτε αυτης γραφην ασεβειας λεγων υπερ αυτης πλειονα εδακρυσεν η οτε υπερ του βιου και της ουσιας εκινδυνευε. και κιμωνος δ' ελπινικηι τηι αδελφηι παρανομως συνοντος, ειθ' υστερον εκδοθεισης καλλιαι και φυγαδευθεντος μισθον ελαβε της καθοδου αυτου ο περικλης το τηι ελπινικηι μιχθηναι. DIOG. L. III, 35. λεγεται δ' οτι και αντισθενης μελλων αναγινωσκειν τι των γεγραμμενων αυτωι παρεκαλεσεν αυτον (τον πλατωνα) παρατυχειν. και πυθομενωι, τι μελλει αναγινωσκειν, ειπεν οτι περι του μη ειναι αντιλεγειν: του δ' ειποντος: «πως ουν συ περι αυτου τουτου γραφεις;» και διδασκοντος οτι περιτρεπεται, εγραψε διαλογον κατα πλατωνος σαθωνα επιγραψας: εξ ου διετελουν αλλοτριως εχοντες προς αλληλους. HERODICUS ap. ATHEN. V, 220DE. και πλατωνα δε μετονομασας σαθωνα ασυρως και φορτικως, τον ταυτην εχοντα την επιγραφην διαλογον εξεδωκε κατ' αυτου. HERODICUS ap. ATHEN. XI, 507A. αλλα μην ουδ' αντισθενη επαινω: και γαρ και ουτος πολλους ειπων κακως ουδ' αυτου του πλατωνος απεσχετο, αλλα καλεσας αυτον φορτικως σαθωνα τον ταυτην εχοντα την επιγραφην διαλογον εξεδωκεν. ARRIAN. Epict. diss. I, 17, 10. «και τα λογικα ακαρπα εστι». και περι τουτο μεν οψομεθα. ει δ' ουν και τουτο δοιη τις, εκεινο απαρκει οτι των αλλων εστι διακριτικα και επισκεπτικα και ως αν τις ειποι μετρητικα και στατικα. τις λεγει ταυτα; μονος χρυσιππος και ζηνων και κλεανθης; αντισθενης δ' ου λεγει; και τις εστιν ο γεγραφως οτι «αρχη παιδευσεως η των ονοματων επισκεψις»; σωκρατης δ' ου λεγει; και περι τινος γραφει ξενοφων οτι ηρχετο απο της των ονοματων επισκεψεως, τι σημαινει εκαστον; PHILODEMUS de pietate 7. [π]αρ' αντισθενει δ' εν μεν <τ>ωι φυσικωι λεγεται το κατα νομον ειναι πολλους θεους, κατα δε φυσιν εν<α>. CLEMENS ALEX. strom. V, 14, 108, 4. ο τε σωκρατικος αντισθενης, παραφραζων την προφητικην εκεινην φωνην «τινι με ωμοιωσατε; λεγει κυριος» «<θεον> ουδενι εοικεναι, φησι: διοπερ αυτον ουδεις εκμαθειν εξ εικονος δυναται». CLEMENS ALEX. protr. VI, 71, 1. αντισθενης μεν γαρ ου κυνικον δη τουτο ενενοησεν, σωκρατους δε ατε γνωριμος «θεον ουδενι εοικεναι, φησιν: διοπερ αυτον ουδεις εκμαθειν εξ εικονος δυναται». EUSEB. praep. evang. XIII, 13, 35. ο τε σωκρατικος αντισθενης παραφραζων την προφητικην εκεινην γραφην «τινι με ομοιωσατε» λεγει κυριος «θεον ουδενι εοικεναι φησι, διοπερ αυτον ουδεις εκμαθειν εξ εικονος δυναται». THEODORET. graec. aff. cur. I, 75. και αντισθενης δε, ο σωκρατους μεν φοιτητης, της δε κυνικης αιρεσεως ηγησαμενος, περι του θεου των ολων βοαι «απο εικονος ου γνωριζεται, οφθαλμωι ουδενι εοικε, διοπερ αυτον ουδεις εκμαθειν εξ εικονος δυναται». AEL. ARISTID. ιερων λογων γ = XLIX, 30 ss. (Keil) βιβλιον τι των σπουδαιων εδοξα αναγιγνωσκειν, ου τα μεν καθ' εκαστον ... ουκ αν εχοιμι ειπειν ... αλλα προς τωι τελει του βιβλιου τοιαδε μαλιστα ενην. _ην δε ως επι τινος των αγωνιστων λεγομενα_ «ταυτα δη παντα ο θεος συλλογισαμενος και ορων το ρευμα αρδην φερομενον προσεταξεν υδωρ πινειν, οινου δε απεχεσθαι, ει τι δειται νικησαι: α δη και σοι, εφη, εξεστι μιμησαμενωι στεφανουσθαι η συστεφανουσθαι». ενταυθα ελεγεν ... (33) και το βιβλιον αυτο τουτο εδοκει ειναι αντισθενους περι χρησεως: εφερεν δε εις οινον, και διονυσου προσην τινα συμβολα. HERODICUS ap. ATHEN. V, 220D. ο δ' αρχελαος γοργιου του ρητορος (διαβολην περιεχει). HERODICUS ap. ATHEN. V, 220D. ο δε πολιτικος αυτου διαλογος απαντων καταδρομην περιεχει των αθηνηισιν δημαγωγων. ARIST. met. 1043 b 4. ου φαινεται δε ζητουσιν η συλλαβη εκ των στοιχειων ουσα και συνθεσεως, ουδ' η οικια πλινθοι τε και συνθεσις. και τουτο ορθως: ου γαρ εστιν η συνθεσις ουδ' η μιξις εκ τουτων ων εστι συνθεσις η μιξις. ομοιως δε ουδε των αλλων ουθεν, οιον ει ο ουδος θεσει, ουκ εκ του ουδου η θεσις αλλα μαλλον ουτος εξ εκεινης. ουδε δη ο ανθρωπος εστι το ζωιον και <το> διπουν, αλλα τι δει ειναι ο παρα ταυτα εστιν, ει ταυθ' υλη, ουτε δε στοιχειον ουτ' εκ στοιχειου, αλλ' [η ουσια] ο εξαιρουντες την υλην λεγουσιν. ει ουν τουτ' αιτιον του ειναι και ουσιας, τουτο αυτην αν την ουσιαν λεγοιεν ... b 23. ωστε η απορια ην οι αντισθενειοι και οι ουτως απαιδευτοι ηπορουν εχει τινα καιρον, οτι ουκ εστι το τι εστιν ορισασθαι (τον γαρ ορον λογον ειναι μακρον), αλλα ποιον μεν τι εστιν ενδεχεται [και] διδαξαι, <ορισασθαι δ' ου,> ωσπερ αργυρον, τι μεν εστιν ου, οτι δ' οιον καττιτερος: ωστ' ουσιας εστι μεν ης ενδεχεται ειναι ορον και λογον, οιον της συνθετου, εαν τε αισθητη εαν τε νοητη ηι: εξ ων δ' αυτη πρωτων, ουκετι, ειπερ τι κατα τινος σημαινει ο λογος ο οριστικος και δει το μεν ωσπερ υλην ειναι το δε ως μορφην. [ALEX. APHROD.] in met. 1043 b 23, p. 553, 29. (ωστε η απορια, ην οι αντισθενειοι και οι ουτως απαιδευτοι ηπορουν, εχει τινα καιρον). δει προσυπακουειν του εξ ων ειπομεν λυθηναι, ινα ηι το λεγομενον τοιουτον: ωστε η απορια καιρον εχει, ην οι αντισθενειοι ηπορουν, λυθηναι εξ ων ειπομεν. επειδη γαρ δεδεικται οτι αλλα εστι τα ως ειδους μερη και αλλα τα ως υλης, εκ τουτων λυθησεται η των αντισθενειων απορια. εστι δ' αυτων η απορια οτι ουκ εστιν ορισασθαι, ουδ' εστιν ορισμος τινος. τουτο δε κατεσκευαζον ωδι. επειδη γαρ ο ορισμος ουκ εστιν ονομα, αλλ' εκ πλειονων (τουτο γαρ ειπε λογον μακρον: το γαρ ζωιον λογικον θνητον νου και επιστημης δεκτικον λογος μακρος εστιν, αλλ' ουχ ως το ανθρωπος ονομα), επειδη ουν ο ορισμος ουκ εστιν ονομα, ουκ εστιν ορισασθαι. λεγουσι δε οτι, οταν ειπωμεν ζωιον λογικον, συνθετον τι λεγομεν εξ υλης και ειδους, υλης μεν του ζωιου, ειδους δε του λογικου, και ετι προστεθεν το θνητον συνθετον. ει δε τουτο, τα μεν συνθετα επεξερχομεθα και οιονει αριθμουμεν ποσα τινα τυγχανει, ζωιον λογικον λεγοντες, και παλιν ζωιον λογικον θνητον, ορισμον δε ου φαμεν. λεγει δη ο αριστοτελης οτι η απορια αυτη λυεται εξ ων ειπομεν: επειδη γαρ δεδεικται οτι το ζωιον πεζον διπουν του ειδους εστι μερη, ου της υλης, πως εστι δυνατον λεγειν οτι το ζωιον εστιν υλη το δε λογικον ειδος, η παλιν το ζωιον λογικον υλη, το δε θνητον ειδος; ει μεν γαρ ησαν της υλης μερη το ζωιον, το θνητον, το λογικον, εχρην ταυτα λεγειν, οτι το ζωιον και το λογικον υλη εστι, το δε θνητον ειδος, και λεγοντες ζωιον θνητον λεγουσι το συνθετον το εξ υλης και ειδους: επει δε ουκ εισιν υλικα, ου το συνθετον λεγουσιν, αλλα τα μερη του ειδους: ωστε εστιν ορισμος. ουκ εστιν ουν, φασιν, ορισασθαι, αλλα οποιον μεν εστιν ανθρωπος η βους ενδεχεται διδαξαι, ορισασθαι δε ου: οιον ορισασθαι μεν και ειπειν τι εστιν αργυρος ουχ οιον τε, οποιον δε, δυνατον, οιον ερωτηθεντα οποιον εστιν αργυρος, ειπειν οτι οιον καττιτερος. ωστε, φασι, λογον μεν εστιν ειπειν ουσιας συνθετου της εξ υλης και ειδους, ειδους δε ορον η υλης εξ ων η συνθετος εστιν ουσια ουκ εστιν αποδουναι. ειπων δε οτι συνθετου εστιν ουσιας αποδουναι ορισμον, προσεθηκε το «εαν τε αισθητης εαν τε νοητης». αλλ' οτι μεν αι αισθηται ουσιαι συνθετοι εισι, φανερον: οτι δε εισι και νοηται συνθετοι, δηλον: τα γαρ μαθηματικα εξ υλης και ειδους εισιν: ο γαρ νοητος κυκλος εξ υλης μεν του διαστηματος, ειδους δε του τοιουδι σχηματος. ουχ ως αρεσκομενος δε και τα μαθηματικα ουσιας ειπεν, αλλ' ισως και τουτο των αντισθενειων λεγοντων ειρηκεν αυτα ουσιας. της μεν ουν συνθετου φασιν ουσιας, ειτε αισθητη εστιν ειτε νοητη, εστιν ορισμον αποδουναι, εξ ων δ' αυτη, ουκ εστιν, ειπερ το ζωιον λογικον και ολως ο ορος τι κατα τινος σημαινει, και το μεν εστιν ειδος, το δε υλη. DIOG. L. VI, 3. πρωτος τε ωρισατο λογον ειπων, «λογος εστιν ο το τι ην η εστι δηλων». ALEX. APHROD. in top. 101 b 39 p. 42, 13. (εστι δε ορος μεν λογος ο το τι ην ειναι σημαινων). ει γαρ το ην το «εστι» σημαινει, ειη αν ο λογος ο το τι ην σημαινων ο αυτος τωι «λογος ο το τι εστι σημαινων», δηλον οτι το προκειμενον πραγμα ου αποδιδοται. αλλ' ει τουτο, πας ο των εν τωι τι εστι κατηγορουμενων του προκειμενου εχων τι λογος ορισμος αυτου εσται: εν τωι τι εστι δε κατηγορειται των ειδων τα γενη, συνωνυμως γαρ: ο εν τωι γενει αρα το ειδος τιθεις λογος ειη αν ορισμος του ειδους, δηλων το τι εστιν, οπερ ουκ αληθες. ουκ αρα αυταρκες το ην, ως τινες ηγουνται, ων δοκει πρωτος μεν αντισθενης ειναι, ειτα δε και των απο της στοας τινες, αλλ' ευλογως το ειναι προσκειται. ARISTOT. met. 1024 b 26. λογος δε ψευδης ο των μη οντων, ηι ψευδης, διο πας λογος ψευδης ετερου η ου εστιν αληθης, οιον ο του κυκλου ψευδης τριγωνου. εκαστου δε λογος εστι μεν ως εις, ο του τι ην ειναι, εστι δ' ως πολλοι, επει ταυτο πως και αυτο πεπονθος, οιον σωκρατης και σωκρατης μουσικος (ο δε ψευδης λογος ουθενος εστιν απλως λογος): διο αντισθενης ωιετο ευηθως μηθεν αξιων λεγεσθαι πλην τωι οικειωι λογωι, εν εφ' ενος: εξ ων συνεβαινε μη ειναι αντιλεγειν, σχεδον δε μηδε ψευδεσθαι. ALEX. APHROD. in met. 1024 b 26, p. 434, 25. ειπων δε ταυτα αιτιαται αντισθενην ευηθως λεγοντα περι μηδενος αλλου λεγεσθαι τινα λογον η περι εκεινου ου οικειος εστι, παρακρουσθεντα υπο του τον ψευδη λογον μηδενος απλως ειναι λογον: ου γαρ ει μη απλως εστι μηδε κυριως, ηδη και ουκ εστιν. ωιετο δε ο αντισθενης εκαστον των οντων λεγεσθαι τωι οικειωι λογωι μονωι και ενα εκαστου λογον ειναι: τον γαρ οικειον: τον δε τι σημαινοντα και μη οντα τουτου περι ου λεγεται ειναι, αλλοτριον γε οντα αυτου. εξ ων και συναγειν επειρατο οτι μη εστιν αντιλεγειν: τους μεν γαρ αντιλεγοντας περι τινος διαφορα λεγειν οφειλειν, μη δυνασθαι δε περι αυτου διαφορους τους λογους φερεσθαι τωι ενα τον οικειον εκαστου ειναι: ενα γαρ ενος ειναι και τον λεγοντα περι αυτου λεγειν μονον, ωστε ει μεν περι του πραγματος του αυτου λεγοιεν τα αυτα αν λεγοιεν αλληλοις (εις γαρ ο περι ενος λογος), λεγοντες δε ταυτα ουκ αν αντιλεγοιεν αλληλοις. ει δε διαφεροντα λεγοιεν, ουκετι λεξειν αυτους περι ταυτου τωι ειναι ενα τον λογον τον περι αυτου του πραγματος, τους δε αντιλεγοντας οφειλειν περι του αυτου λεγειν. και ουτως συνηγε το μη ειναι αντιλεγειν. σχεδον δε μηδε ψευδεσθαι δια το μη οιον τε ειναι περι τινος αλλον πλην τον ιδιον τε και οικειον ειπειν λογον. οτι δε ευηθης ο λογος ουτος, δεικνυσιν εκ του λεγειν εκαστον ου μονον τωι αυτου και οικειωι λογωι αλλα και τωι ετερου, ψευδως μεν και ραιστα και πολλαχως και εκ του προχειρου, οιον αν τωι κυκλου τις λογωι κατα του τριγωνου χρησηται η τωι του ιππου κατα του ανθρωπου. ARISTOT. top. 104 b 20. θεσις δε εστιν υποληψις παραδοξος των γνωριμων τινος κατα φιλοσοφιαν, οιον οτι ουκ εστιν αντιλεγειν, καθαπερ εφη αντισθενης. DIOG. L. IX, 53. και τον αντισθενους λογον τον πειρωμενον αποδεικνυειν ως ουκ εστιν αντιλεγειν, ουτος (ο πρωταγορας) πρωτος διειλεκται, καθα φησι πλατων εν ευθυδημωι. PROCLUS in PLAT. Crat. c. 37. οτι αντισθενης ελεγεν μη δειν αντιλεγειν: πας γαρ, φησι, λογος αληθευει: ο γαρ λεγων τι λεγει: ο δε τι λεγων το ον λεγει: ο δε το ον λεγων αληθευει. ρητεον ουν προς αυτον οτι εστιν και το ψευδος και ουδεν κωλυει τον το ον λεγοντα ψευδος λεγειν: και ετι ο λεγων περι τινος λεγει, και ουχι τι λεγει. SIMPLIC. in cat. 8 b 25, p. 208, 28. των δε παλαιων οι μεν ανηιρουν τας ποιοτητας τελεως, το ποιον συγχωρουντες ειναι, ωσπερ αντισθενης, ος ποτε πλατωνι διαμφισβητων, «ω πλατων, εφη, ιππον μεν ορω, ιπποτητα δε ουχ ορω». και ος ειπεν: «οτι εχεις μεν ωι ιππος οραται τοδε το ομμα, ωι δε ιπποτης θεωρειται, ουδεπω κεκτησαι». SIMPLIC. in cat. 8 b 25, p. 211, 15. γνωριμωτερον δε και προσεχεστερον ημιν της ποιοτητος το ποιον, ειπερ την μεν ποιοτητα και αναιρουσι τινες, ως μηδε υφεστωσαν ολως, το δε ποιον ουδεις αναιρει, και τον μεν ιππον οραν ομολογει ο αντισθενης, την δε ιπποτητα μη οραν, και το μεν εν οφθαλμοις οραται, η δε τωι λογισμωι καταλαμβανεται, και το μεν εν αιτιου ταξει προηγειται, το δε ως αποτελεσμα επεται, και το μεν εστι σωμα και συνθετον, το δε απλουν και ασωματον. AMMON. in PORPHYR. isagog. p. 40, 6. ο τοινυν αντισθενης ελεγε τα γενη και τα ειδη εν ψιλαις επινοιαις ειναι λεγων οτι «ιππον μεν ορω, ιπποτητα δε ουχ ορω» και παλιν «ανθρωπον μεν ορω, ανθρωποτητα δε ουχ ορω». PORPHYR. schol. ad Od. I, 1. ουκ επαινειν φησιν αντισθενης ομηρον τον οδυσσεα μαλλον η ψεγειν λεγοντα αυτον πολυτροπον. ουκ ουν τον αγαμεμνονα και τον αιαντα πολυτροπους πεποιηκεναι, αλλ' απλους και γενναδας, ουδε τον νεστορα, τον σοφον, ου μα δια δολιον και παλιμβολον το ηθος, αλλ' απλως τωι αγαμεμνονι συνοντα και τοις αλλοις απασι και εις το στρατοπεδον, ει τι αγαθον ειχε, συμβουλευοντα και ουκ αποκρυπτομενον. και τοσουτον απειχε του τον τοιουτον τροπον αποδεχεσθαι ο αχιλλευς, ως εχθρον ηγεισθαι ομοιως τωι θανατωι εκεινον, «ος χ' ετερον μεν κευθηι ενι φρεσιν, αλλο δε ειπηι» (Il. IX, 313). λυων ουν ο αντισθενης φησι: τι ουν; αρα γε πονηρος ο οδυσσευς, οτι πολυτροπος ερρεθη, και μη, διοτι σοφος, ουτως αυτον προσειρηκε; μηποτε ουν τροπος το μεν τι σημαινει το ηθος, το δε τι σημαινει την του λογου χρησιν; ευτροπος γαρ ανηρ ο το ηθος εχων εις το ευ τετραμμενον, τροποι δε λογου αι ποιαι πλασεις: και χρηται τωι τροπωι και επι φωνης και επι μελων εξαλλαγης, ως επι της αηδονος: «η τε θαμα τρωπωσα χεει πολυηχεα φωνην» (Od. XIX, 521). ει δε οι σοφοι δεινοι εισι διαλεγεσθαι, και επιστανται το αυτο νοημα κατα πολλους τροπους λεγειν: επισταμενοι δε πολλους τροπους λογων περι του αυτου πολυτροποι αν ειεν. ει δε οι σοφοι και <ανθρωποις συνειναι> αγαθοι εισι, δια τουτο φησι τον οδυσσεα ομηρος σοφον οντα πολυτροπον ειναι, οτι δη τοις ανθρωποις ηπιστατο πολ λοις τροποις συνειναι. ουτω και πυθαγορας λεγεται προς παιδας αξιωθεις ποιησασθαι λογους διαθειναι προς αυτους λογους παιδικους, και προς γυναικας γυναιξιν αρμοδιους, και προς αρχοντας αρχοντικους, και προς εφηβους εφηβικους: τον γαρ εκαστοις προσφορον τροπον της σοφιας εξευρισκειν σοφιας εστιν: αμαθιας δε ειναι το προς τους ανομοιως εχοντας τωι του λογου χρησθαι μονοτροπωι. εχειν δε τουτο και την ιατρικην εν τηι της τεχνης κατορθωσει, ησκηκυιας της θεραπειας το πολυτροπον δια την των θεραπευομενων ποικιλην συστασιν. τροπος μεν ουν το παλιμβολον το του ηθους, το πολυμεταβολον και αστατον. λογου δε πολυτροπια και χρησις ποικιλη λογου εις ποικιλας ακοας μονοτροπια γινεται. εν γαρ το εκαστωι οικειον. διο και το αρμοδιον εκαστωι την ποικιλιαν του λογου εις εν συναγειρει το εκαστωι προσφορον. το δ' αυ μονοειδες αναρμοστον ον προς ακοας διαφορους πολυτροπον ποιει τον υπο πολλων αποβλητον ως αυτοις αποβλητον λογον. PORPHYR. schol. ad Od. V, 211. (ου μεν θην κεινης γε χερειων ευχομαι ειναι). αντισθενης φησιν ειδεναι σοφον οντα τον οδυσσεα, οτι οι ερωντες πολλα ψευδονται και τα αδυνατα επαγγελλονται. PORPHYR. schol. ad Od. VII, 257. (η δε <μ'> εφασκε/ θησειν αθανατον και αγηραον ηματα παντα). αντισθενης δε φησι οτι τους ερωντας ηιδει ψευδομενους τας υποσχεσεις: τουτο γαρ ποιειν ουκ εδυνατο διχα διος. PORPHYR. schol. ad Od. IX, 106. (κυκλωπων δ' ες γαιαν υπερφιαλων αθεμιστων). αντισθενης δε φησιν οτι μονον τον πολυφημον ειναι αδικον: και γαρ οντως του διος υπεροπτης εστιν: ουκουν οι λοιποι δικαιοι: δια τουτο γαρ και την γην αυτοις τα παντα αναδιδοναι αυτοματως: και το μη εργαζεσθαι αυτην δικαιον εργον εστιν. PORPHYR. schol. ad Od. IX, 525. (ως ουκ οφθαλμον <ς'> ιησεται ουδ' ενοσιχθων). δια τι ο οδυσσευς ουτως ανοητως εις τον ποσειδωνα ωλιγωρησεν ειπων: “ως ουκ ...”; αντισθενης μεν φησι δια το ειδεναι οτι ουκ ην ιατρος ο ποσειδων αλλ' ο απολλων. PORPHYR. sch. ad Il. XI, 636. (νεστωρ δ' ο γερων αμογητι αειρεν). δια τι πεποιηκε μονον τον νεστορα αιροντα το εκπομα; ... αντισθενης δε: ου περι της κατα χειρα βαρυτητος λεγει, αλλ' οτι ουκ εμεθυσκετο σημαινει: αλλ' εφερε ραιδιως τον οινον. ANON. sch. lips. ad Il. XV, 123. (ει μη αθηνη πασι περιδδεισασα θεοισι) εικοτως δε ως δεδοικυια τον πατερα και ηδη πεπαιδευμενη μη εναντιουσθαι, περι των μελλοντων η γλαυκωπις φροντιζει. εκ τουτου και αντισθενης φησιν, ως ει τι πραττει ο σοφος, κατα πασαν αρετην ενεργει, ως και η αθηνα τριχως νουθετει τον αρην. ANON. sch. ad Il. XXIII, 65. (ηλθε δ' επι ψυχη πατροκληος δειλοιο). εντευθεν αντισθενης ομοσχημονας φησι τας ψυχας τοις περιεχουσι σωμασιν ειναι. DIO PRUS. or. LIII, 5. ο δε ζηνων ουδεν των του ομηρου ψεγει, αμα διηγουμενος και διδασκων οτι τα μεν κατα δοξαν τα δε κατα αληθειαν γεγραφεν, οπως μη φαινηται αυτος αυτωι μαχομενος εν τισι δοκουσιν εναντιως ειρησθαι. ο δε λογος ουτος, αντισθενους εστι προτερον, οτι τα μεν δοξηι, τα δε αληθειαι ειρηται τωι ποιητηι: αλλ' ο μεν ουκ εξειργασατο αυτον, ο δε καθ' εκαστον των επι μερους εδηλωσεν. Sch. in ARISTOPH. thesmoph. 21. (σοφοι τυραννοι των σοφων συνουσιαι). εστι δε σοφοκλεους εξ αιαντος λοκρου ... και αντισθενης και πλατων ευριπιδου αυτο ειναι ηγουνται. ουκ εχω ειπειν ο τι παθοντες. PLUTARCH. quom. adul. poet. aud. deb. 33C. οθεν ουδ' αι παραδιορθωσεις φαυλως εχουσιν αις και κλεανθης εχρησατο και αντισθενης, ο μεν ευ μαλα τους αθηναιους ιδων θορυβησαντας εν τωι θεατρωι “τι δ' αι σχρον, ει μη τοις χρωμενοις δοκει;” παραβαλλων ευθυς, “αισχρον το γ' αισχρον, καν δοκηι καν μη δοκηι”. XENOPHON symp. III, 5 s. αλλα συ αυ, εφη (ο αντισθενης), λεγε, ω νικηρατε, επι ποιαι επιστημηι μεγα φρονεις. και ος ειπεν: ο πατηρ ο επιμελουμενος οπως ανηρ αγαθος γενοιμην ηναγκασε με παντα τα ομηρου επη μαθειν: και νυν δυναιμην αν ιλιαδα ολην και οδυσσειαν απο στοματος ειπειν. εκεινο δ' εφη ο αντισθενης, λεληθε σε, οτι και οι ραψωιδοι παντες επιστανται ταυτα τα επη; και πως αν, εφη, λεληθοι ακροωμενον γε αυτων ολιγου αν' εκαστην ημεραν; οισθα τι ουν εθνος, εφη, ηλιθιωτερον ραψωιδων; ου μα τον δια, εφη ο νικηρατος, ουκουν εμοιγε δοκω. δηλον γαρ, εφη ο σωκρατης, οτι τας υπονοιας ουκ επιστανται. συ δε στησιμβροτωι τε και αναξιμανδρωι και αλλοις πολλοις πολυ δεδωκας αργυριον, ωστε ουδεν σε των πολλου αξιων λεληθε. XENOPHON symp. IV, 6. εκ τουτου δε ο νικηρατος, ακουοιτ' αν, εφη, και εμου α εσεσθε βελτιονες, αν εμοι συνητε. ιστε γαρ δηπου οτι ομηρος ο σοφωτατος πεποιηκε σχεδον περι παντων των ανθρωπινων. οστις αν ουν υμων βουληται η οικονομικος η δημηγορικος η στρατηγικος γενεσθαι η ομοιος αχιλλει η αιαντι η νεστορι η οδυσει, εμε θεραπευετω. εγω γαρ ταυτα παντα επισταμαι. η και βασιλευειν, εφη ο αντισθενης, επιστασαι, οτι οισθα επαινεσαντα αυτον τον αγαμεμνονα ως βασιλευς τε ειη αγαθος κρατερος τ' αιχμητης; και ναι μα δι', εφη, εγωγε ... DIOCL. ap. DIOG. L. VI, 13. τειχη κατασκευαστεον εν τοις αυτων αναλωτοις λογισμοις. STOB. anthol. II, 31, 68. δει τους μελλοντας αγαθους ανδρας γενησεσθαι το μεν σωμα γυμνασιοις ασκειν, την δε ψυχην <λογοις>. STOB. anthol. II, 2, 15. ουκ αντιλεγοντα δει τον αντιλεγοντα παυειν, αλλα διδασκειν: ουδε γαρ τον μαινομενον αντιμαινομενος τις ιαται. DIOG. L. VI, 103. γραμματα γουν μη μανθανειν εφασκεν ο αντισθενης τους σωφρονας γενομενους, ινα μη διαστρεφοιντο τοις αλλοτριοις. CHRYSIPPUS ap. PLUT. de Stoic. repugn. 1039E. και μην ουχ ετερα δει βιβλια διειλησαι του χρυσιππου την προς αυτον ενδεικνυμενους μαχην, αλλ' εν αυτοις τουτοις ποτε μεν του αντισθενους επαινων προσφερεται το δειν κτασθαι νουν η βροχον. Gnom. vat. 3. ο αυτος εφη τους απαιδευτους ενυπνια εγρηγοροτα. DIOG. L. VI, 10. ηρεσκεν αυτωι και ταδε. διδακτην απεδεικνυε την αρετην. τους αυτους ευγενεις τους και εναρετους. DIOG. L. VI, II. αυταρκη δε την αρετην προς ευδαιμονιαν, μηδενος προσδεομενην οτι μη σωκρατικης ισχυος. την τ' αρετην των εργων ειναι, μητε λογων πλειστων δεομενην μητε μαθηματων. DIOCL. ap. DIOG. L. VI, 12. αναφαιρετον οπλον η αρετη: κρειττον εστι μετ' ολιγων αγαθων προς απαντας τους κακους η μετα πολλων κακων προς ολιγους αγαθους μαχεσθαι. DIOCL. ap. DIOG. L. VI, 12. ανδρος και γυναικος η αυτη αρετη. DIOCL. ap. DIOG. L. VI, 12. ταγαθα καλα, τα κακα αισχρα: τα πονηρα νομιζε παντα ξενικα. DIOCL. ap. DIOG. L. VI, 12. τον δικαιον περι πλειονος ποιεισθαι του συγγενους. DIOG. L. VI, 5. τους βουλομενους αθανατους ειναι, εφη, δειν ζην ευσεβως και δικαιως. DIOCL. ap. DIOG. L. VI, 12. προσεχειν τοις εχθροις: πρωτοι γαρ των αμαρτηματων αισθανονται. PLUT. de cap. ex inim. util. 89B. οθεν ορθως ο αντισθενης ειπεν, οτι τοις μελλουσι σωιζεσθαι η φιλων δει γνησιων η διαπυρων εχθρων: οι μεν γαρ νουθετουντες τους αμαρτανοντας, οι δε λοιδορουντες αποτρεπουσι. ANTONIUS serm. XXXIII, 172. μη νουθετει γεροντα αμαρτανοντα: δενδρον γαρ παλαιον μεταφυτευσαι δυσκολον εστιν. DIOCL. ap. DIOG. L. VI, 12. αξιεραστος ο αγαθος: οι σπουδαιοι φιλοι: συμμαχους ποιεισθαι τους ευψυχους αμα και δικαιους. DIOG. L. VI, 11. αυταρκη τ' ειναι τον σοφον: παντα γαρ αυτου ειναι τα των αλλων. DIOCL. ap. DIOG. L. VI, 12. αναγραφει δ' αυτου και διοκλης ταυτι: τωι σοφωι ξενον ουδεν ουδ' απορον. DIOG. L. VI, 5. ωσπερ υπο του ιου τον σιδηρον, ουτως ελεγε τους φθονερους υπο του ιδιου ηθους κατεσθιεσθαι. ANTONIUS serm. XXXIII, 172. κακοι κολακευομενοι κακωτεροι γινονται. HECATON ap. DIOG. L. VI, 4. κρειττον ελεγε, καθα φησιν εκατων εν ταις χρειαις, εις κορακας η εις κολακας εμπεσειν: οι μεν γαρ νεκρους, οι δε ζωντας εσθιουσιν. STOB. anthol. III, 14, 17. αντισθενης αιρετωτερον φησιν εις κορακας εμπεσειν η εις κολακας: οι μεν γαρ αποθανοντος το σωμα, οι δε ζωντος την ψυχην λυμαινονται. DIOG. L. VI, 7. παρεκελευετο τε κακως ακουοντας καρτερειν μαλλον η ει λιθοις τις βαλλοιτο. Gnom. vat. 12. ο αυτος εφη την αρετην βραχυλογον ειναι, την δε κακιαν απεραντο<λογον>. DIOCL. ap. DIOG. L. VI, 13. τειχος ασφαλεστατον φρονησις: μητε γαρ καταρρειν μητε προδιδοσθαι. STOB. anthol. III, 14, 19. αντισθενης ελεγεν, ωσπερ τας εταιρας ταγαθα παντα ευχεσθαι τοις ερασταις παρειναι, πλην νου και φρονησεως, ουτω και τους κολακας οις συνεισιν. EPIPH. adv. haeres. III, 26 (Diels, Dox. p. 591). αντισθενης ... (fr. 122D) εφησε μη χρηναι τα κακα ζηλοτυπειν ετερων [η τα παρ' αλληλοις αισχρα]: τα δε τειχη των πολεων ειναι σφαλερα προς τον εσω προδοτην, ασαλευτα δε τα της ψυχης τειχη και αρραγη. PHILO quod omn. prob. lib. p. 869. εις ταυτα δ' απιδων αντισθενης δυσβαστακτον ειπεν ειναι τον αστειον: ως γαρ η αφροσυνη κουφον και φερομενον, <ουτως> η φρονησις ερηρεισμενον και ακλινες και βαρος εχον ασαλευτον. DIOG. L. VI, 6. ομονοουντων αδελφων συμβιωσιν παντος εφη τειχους ισχυροτεραν ειναι. STOB. anthol. III, 1, 28. ουτε συμποσιον χωρις ομονοιας ουτε πλουτος χωρις αρετης ηδονην εχει. STOB. anthol. III, 10, 41. φιλαργυρος ουδεις αγαθος ουτε βασιλευς ουτε <ιδιωτης>. DIOG. L. VI, 11. την τ' αδοξιαν αγαθον και ισον τωι πονωι. Gnom. vat. 1. αντισθενης τους πονους εφησεν ομοιους ειναι κυσι: και γαρ εκεινοι τους ασυνηθεις δακνουσιν. CLEMENS ALEX. strom. II, 21, 130, 7. παλιν αντισθενης μεν την ατυφιαν (του μεν ολου βιου τελος ειναι εταξε). THEODORET. graec. aff. cur. XI, 8. ο δε αντισθενης την ατυφιαν (εσχατον αγαθον υπελαβεν). DIOG. L. VI, 6. τοιαυτ' εφη δειν εφοδια ποιεισθαι α και ναυαγησαντι συγκολυμβησει. PLUT. de Alex. magni fort. 336A. ορθως γαρ αντισθενης ελεγεν, οτι παντα δει τοις πολεμιοις ευχεσθαι τα αγαθα, πλην ανδρειας: γινεται γαρ ουτως ου των εχοντων, αλλα των κρατουντων. ARISTOT. polit. III, 1284 a 15. οθεν δηλον οτι και την νομοθεσιαν αναγκαιον ειναι περι τους ισους και τωι γενει και τηι δυναμει, κατα δε των τοιουτων ουκ εστι νομος. αυτοι γαρ εισι νομος. και γαρ γελοιος αν ειη νομοθετειν τις πειρωμενος κατ' αυτων. λεγοιεν γαρ αν ισως απερ αντισθενης εφη, τους λεοντας δημηγορουντων των δασυποδων και το ισον αξιουντων παντας εχειν. DIOG. L. VI, 11. και τον σοφον ου κατα τους κειμενους νομους πολιτευσεσθαι αλλα κατα τον της αρετης. DIOG. L. VI, 5. τοτ' εφη τας πολεις απολλυσθαι, οταν μη δυνωνται τους φαυλους απο των σπουδαιων διακρινειν. DIOG. L. VI, 6. ατοπον εφη του μεν σιτου τας αιρας εκλεγειν και εν τωι πολεμωι τους αχρειους, εν δε πολιτειαι τους πονηρους μη παραιτεισθαι. MAXIMUS serm. 9, 561. επισφαλες μαινομενωι δουναι μαχαιραν και μοχθηρωι δυναμιν. PHILOD. rhetor. p. 223, 12ss. (Sudhaus). τι δηποτε ου [τε σωκ]ρατ[ης] δ' ο γινω[σκων] [ενα πρ]ος ενα συλλ[υειν εοι-] [κεν ικα]νος ε[να προς πληθη] [ουτ' αντ]ισθε[νης ουτε ζη-] [νων ου]τε κ[λεανθης ουτε] [χρυσι]ππος ουτ[ε αλλος τις] [τοιαυ]τας προκο[πας πεπαη] [μενοι]; XENOPHON symp. IV, 56_64. ομολογησωμεθα πρωτον ποια εστιν εργα του μαστροπου: και οσα αν ερωτω, μη οκνειτε αποκρινεσθαι, ινα ειδωμεν οσα αν συνομολογωμεν. και υμιν ουτω δοκει; εφη. πανυ μεν ουν, εφασαν. ως δ' απαξ ειπαν πανυ μεν ουν, τουτο παντες εκ του λοιπου απεκριναντο. ουκουν αγαθου μεν, εφη, υμιν δοκει μαστροπου εργον ειναι ην αν η ον αν μαστροπευηι αρεσκοντα τουτον αποδεικνυναι οις αν συνηι; πανυ μεν ουν, εφασαν. ουκουν εν μεν τι εστιν εις το αρεσκειν εκ του πρεπουσαν εχειν σχεσιν και τριχων και εσθητος; πανυ μεν ουν, εφασαν. ουκουν και τοδε επισταμεθα, οτι εστιν ανθρωπωι τοις αυτοις ομμασι και φιλικως και εχθρως προς τινας βλεπειν; πανυ μεν ουν. τι δε, τηι αυτηι φωνηι εστι και αιδημονως και θρασεως φθεγγεσθαι; πανυ μεν ουν. τι δε, λογοι ουκ εισι μεν τινες απεχθανομενοι, εισι δε τινες οι προς φιλιαν αγουσι; πανυ μεν ουν. ουκουν τουτων ο αγαθος μαστροπος τα συμφεροντα εις το αρεσκειν διδασκοι αν; πανυ μεν ουν. αμεινων δ' αν ειη, εφη, ο ενι δυναμενος αρεστους ποιειν η οστις και πολλοις; ενταυθα μεντοι εσχισθησαν, και οι μεν ειπον δηλον οτι οστις πλειστοις, οι δε πανυ μεν ουν. ο δ' ειπων οτι και τουτο ομολογειται, εφη: ει δε τις και οληι τηι πολει αρεσκοντας δυναιτο αποδεικνυναι, ουχ ουτος παντελως αν ηδη αγαθος μαστροπος ειη; σαφως γε νη δια, παντες ειπον. ουκουν ει τις τοι ουτους δυναιτο εξεργαζεσθαι ων προστατοιη, δικαιως αν μεγα φρονοιη επι τηι τεχνηι και δικαιως αν πολυν μισθον λαμβανοι; επει δε και ταυτα παντες συνωμολογουν, τοιουτος μεντοι, εφη, μοι δοκει αντισθενης ειναι ουτος. και ο αντισθενης, εμοι, εφη, παραδιδως, ω σωκρατες, την τεχνην; ναι μα δι' εφη. ορω γαρ σε και την ακολουθον ταυτης πανυ εξειργασμενον. τινα ταυτην; την προαγωγειαν, εφη. και ος μαλα αχθεσθεις επηρετο: και τι μοι συνοισθα, ω σωκρατες, τοιουτον ειργασμενωι; οιδα μεν, εφη, σε καλλιαν τουτονι προαγωγευσαντα τωι σοφωι προδικωι, οτε εωρας τουτον μεν φιλοσοφιας ερωντα, εκεινον δε χρηματων δεομενον: οιδα δε σε ιππιαι τωι ηλειωι, παρ' ου ουτος και το μνημονικον εμαθεν: αφ' ου δη και ερωτικωτερος γεγενηται δια το ο τι αν καλον ιδηι μηδεποτε επιλανθανεσθαι. εναγχος δε δηπου και προς εμε επαινων τον ηρακλεωτην ξενον επει με εποιησας επιθυμειν αυτου, συνεστησας μοι αυτον. και χαριν μεντοι σοι εχω: πανυ γαρ καλος καγαθος δοκει μοι ειναι. αισχυλον δε τον φλειασιον προς εμε επαινων και εμε προς εκεινον ουχ ουτω διεθηκας ωστε δια τους σους λογους ερωντες εκυνοδρομουμεν αλληλους ζητουντες; ταυτα ουν ορων δυναμενον σε ποιειν αγαθον νομιζω προαγωγον ειναι. ο γαρ οιος τε ων γιγνωσκειν τε τους ωφελιμους αυτοις και τουτους δυναμενος ποιειν επιθυμειν αλληλων, ουτος αν μοι δοκει και πολεις δυνασθαι φιλας ποιειν και γαμους επιτηδειους συναγειν, και πολλου αν αξιος ειναι και † πολεσι και φιλοις και συμμαχοις † κεκτησθαι. συ δε ως κακως ακουσας οτι αγαθον σε εφην προαγωγον ειναι, ωργισθης. αλλα μα δι', εφη, ου νυν. εαν γαρ ταυτα δυνωμαι, σεσαγμενος δη πανταπασι πλουτου την ψυχην εσομαι. DIOG. L. VI, 3. ελεγε τε συνεχες: μανειην μαλλον η ησθειην. SEXTUS EMPIR. adv. math. XI, 73. οιον την ηδονην ο μεν επικουρος αγαθον ειναι φησιν: ο δε ειπων: μανειην μαλλον η ησθειην κακον. AUL. GELL. noct. att. IX, 5, 3. Antisthenes Socraticus (voluptatem) summum malum dicit; eius namque hoc verbum est: μανειην μαλλον η ησθειην. CLEMENS ALEX. strom. II, 20, 121, 1. και αντισθενης δε μανηναι μαλλον η ησθηναι αιρειται. EUSEB. praep. evang. XV, 13, 7. σωκρατους τοινυν ακουστης εγενετο αντισθενης. ηρακλεωτικος τις ανηρ το φρονημα, ος εφη του ηδεσθαι το μαινεσθαι κρειττον ειναι: διο και παρηινει τοις γνωριμοις μηδεποτε χαριν ηδονης δακτυλον εκτεινειν. THEODORET. graec. aff. cur. XII, 47. και αντισθενης δε ο κυνικος (σωκρατικος δε και ουτος) του ηδεσθαι το μαινεσθαι κρειττον ειρηκεν ειναι: διο και παραινει τοις γνωριμοις μηδε δακτυλον εκτειναι ποτε ενεκα ηδονης. CLEMENS ALEX. strom. II, 20, 107, 2. εγω δε αποδεχομαι τον αντισθενη, «την αφροδιτην, λεγοντα, καν κατατοξευσαιμι, ει λαβοιμι, οτι πολλας ημων καλας και αγαθας γυναικας διεφθειρεν». τον τε ερωτα κακιαν φησι φυσεως: ης ηττους οντες οι κακοδαιμονες θεον την νοσον καλουσιν. δεικνυται γαρ δια τουτων ηττασθαι τους αμαθεστερους δι' αγνοιαν ηδονης, ην ου χρη προσιεσθαι, καν θεος λεγηται, τουτεστι καν θεοθεν επι την της παιδοποιιας χρειαν δεδομενη τυγχανηι. THEODORET. graec. aff. cur. III, 53. αυτικα τοινυν αντισθενης ο σωκρατους εταιρος και διογενους διδασκαλος, την σωφροσυνην περι πλειστου ποιουμενος και την ηδονην μυσαττομενος, τοιαδε περι της αφροδιτης λεγεται φαναι «εγω δε την αφροδιτην καν κατατοξευσαιμι, ει λαβοιμι, οτι πολλας ημων καλας καγαθας γυναικας διεφθειρεν». τον δε γε ερωτα κακιαν εκαλει της φυσεως, ης ηττους οντες οι κακοδαιμονες θεον την νοσον καλουσιν. ταυτηι τοι μανηναι μαλλον η ησθηναι ηιρειτο. ATHEN. XII, 513A. αντισθενης δε την ηδονην αγαθον ειναι φασκων προσεθηκεν την αμεταμελητον. DIOG. L. IX, 101. επει το αυτο υφ' ου μεν δοξαζεται αγαθον, ως η ηδονη υπο επικουρου: υφ' ου δε κακον, υπ' αντισθενους. STOB. anthol. III, 6, 43. αντισθενης ελεγεν τας μη κατα θυραν εισιουσας ηδονας αναγκαιον μη κατα θυραν παλιν εξιεναι: δεησει ουν τμηθηναι η ελλεβορισθηναι. STOB. anthol. III, 18, 26. τας μη κατα θυραν, φησιν ο αντισθενης, εισιουσας απολαυσεις δεησει η σχασθηναι η ελλεβορισθηναι η παντως λιμαγχονηθηναι, κακας αμοιβας εκτινοντα της προγεγενημενης απληστιας ενεκα μικρας και ολιγοχρονιου ηδονης. STOB. anthol. III, 29, 65. ηδονας τας μετα τους πονους διωκτεον, αλλ' ουχι τας προ των πονων. DIOG. L. VI, 3. και χρη τοιαυταις πλησιαζειν γυναιξιν αι χαριν εισονται. DIOG. L. VI, 11. (τον σοφον) γαμησειν τε τεκνοποιιας χαριν, ταις ευφυεσταταις συνιοντα γυναιξι. και ερασθησεσθαι δε: μονον γαρ ειδεναι τον σοφον τινων χρη εραν. CLEM. homil. V, 18, 147. και ο σωκρατικος δε αντισθενης περι του δειν την λεγομενην μοιχειαν μη αποσειεσθαι γραφει. XENOPHON symp. III, 8. τι γαρ συ, ειπεν, επι τινι μεγα φρονεις, ω αντισθενες; επι πλουτωι, εφη. ο μεν δη ερμογενης ανηρετο ει πολυ ειη αυτωι αργυριον. ο δε απωμοσε μηδε οβολον. αλλα γην πολλην κεκτησαι; ισως αν, εφη, αυτολυκωι τουτωι ικανη γενοιτο εγκονισασθαι. ακουστεον αν ειη και σου. IV, 34_44. αλλ' αγε δη, εφη ο σωκρατης, συ αυ λεγε ημιν, ω αντισθενες, πως ουτω βραχεα εχων μεγα φρονεις επι πλουτωι. οτι νομιζω, ω ανδρες, τους ανθρωπους ουκ εν τωι οικωι τον πλουτον και την πενιαν εχειν αλλ' εν ταις ψυχαις. ορω γαρ πολλους μεν ιδιωτας, οι πανυ πολλα εχοντες χρηματα ουτω πενεσθαι ηγουνται ωστε παντα μεν πονον, παντα δε κινδυνον υποδυονται, εφ' ωι πλειω κτησονται, οιδα δε και αδελφους, οι τα ισα λαχοντες ο μεν αυτων ταρκουντα εχει και περιττευοντα της δαπανης, ο δε του παντος ενδειται: αισθανομαι δε και τυραννους τινας, οι ουτω πεινωσι χρηματων ωστε ποιουσι πολυ δεινοτερα των απορωτατων: δι' ενδειαν μεν γαρ δηπου οι μεν κλεπτουσιν, οι δε τοιχωρυχουσιν, οι δε ανδραποδιζονται: τυραννοι δ' εισι τινες οι ολους μεν οικους αναιρουσιν, αθροους δ' αποκτεινουσι, πολλακις δε και ολας πολεις χρηματων ενεκα εξανδραποδιζονται. τουτους μεν ουν εγωγε και πανυ οικτιρω της αγαν χαλεπης νοσου. ομοια γαρ μοι δοκουσι πασχειν ωσπερ ει τις πολλα εχοι και πολλα εσθιων μηδεποτε εμπιμπλαιτο. εγω δε ουτω μεν πολλα εχω ως μολις αυτα και [εγω αν] αυτος ευρισκω: ομως δε περιεστι μοι και εσθιοντι αχρι του μη πεινην αφικεσθαι και πινοντι μεχρι του μη διψην και αμφιεννυσθαι ωστε εξω μεν μηδεν μαλλον καλλιου τουτου του πλουσιωτατου ριγουν: επειδαν γε μην εν τηι οικιαι γενωμαι, πανυ μεν αλεεινοι χιτωνες οι τοιχοι μοι δοκουσιν ειναι, πανυ δε παχειαι εφεστριδες οι οροφοι, στρωμνην γε μην ουτως αρκουσαν εχω ωστ' εργον μεγ' εστι και ανεγειραι. αν δε ποτε και αφροδισιασαι το σωμα μου δεηθηι, ουτω μοι το παρον αρκει ωστε αις αν προσελθω υπερασπαζονται με δια το μηδενα αλλον αυταις εθελειν προσιεναι. και παντα τοινυν ταυτα ουτως ηδεα μοι δοκει ειναι ως μαλλον μεν ηδεσθαι ποιων εκαστα αυτων ουκ αν ευξαιμην, ηττον δε: ουτω μοι δοκει ενια αυτων ηδιω ειναι του συμφεροντος. πλειστου δ' αξιον κτημα εν τωι εμωι πλουτωι λογιζομαι ειναι εκεινο, οτι ει μου τις και τα νυν οντα παρελοιτο, ουδεν ουτως ορω φαυλον εργον οποιον ουκ αρκουσαν αν τροφην εμοι παρεχοι. και γαρ οταν ηδυπαθησαι βουληθω, ουκ εκ της αγορας τα τιμια ωνουμαι (πολυτελη γαρ γινεται), αλλ' εκ της ψυχης ταμιευομαι. και πολυ πλεον διαφερει προς ηδονην, οταν αναμεινας το δεηθηναι προσφερωμαι η οταν τινι των τιμιων χρωμαι, ωσπερ και νυν τωιδε τωι θασιωι οινωι εντυχων ου διψων πινω αυτον. αλλα μην και πολυ δικαιοτερους γε εικος ειναι τους ευτελειαν μαλλον η πολυχρηματιαν σκοπουντας. οις γαρ μαλιστα τα παροντα αρκει ηκιστα των αλλοτριων ορεγονται. ορεγονται. αξιον δ' εννοησαι ως και ελευθεριους ο τοιουτος πλουτος παρεχεται. σωκρατης τε γαρ ουτος παρ' ου εγω τουτον εκτησαμην ουτε αριθμωι ουτε σταθμωι επηρκει μοι, αλλ' οποσον εδυναμην φερεσθαι, τοσουτον μοι παρεδιδου: εγω τε νυν ουδενι φθονω, αλλα πασι τοις φιλοις και επιδεικνυω την αφθονιαν και μεταδιδωμι τωι βουλομενωι του εν τηι εμηι ψυχηι πλουτου. και μην και το αβροτατον γε κτημα, την σχολην αει ορατε μοι παρουσαν, ωστε και θεασθαι τα αξιοθεατα και ακουειν τα αξιακουστα και ο πλειστου εγω τιμωμαι, σωκρατει σχολαζων συνδιημερευειν. και ουτος δε ου τους πλειστον αριθμουντας χρυσιον θαυμαζει, αλλ' οι αν αυτωι αρεσκωσι τουτους συνων διατελει. ουτος μεν ουν ουτως ειπεν. ARRIAN. Epict. diss. III, 24, 67. ουτως ελευθερια γινεται. δια τουτο ελεγεν (ο διογενης) οτι “εξ ου μ' αντισθενης ηλευθερωσεν, ουκετι εδουλευσα,” πως ηλευθερωσεν; ακουε τι λεγει: “εδιδαξεν με τα εμα και τα ουκ εμα. κτησις ουκ εμη: συγγενεις, οικειοι, φιλοι, φημη, συνηθεις, τοποι, διατριβη, παντα ταυτα οτι αλλοτρια.” σον ουν τι; “χρησις φαντασιων. ταυτην εδειξεν μοι οτι ακωλυτον εχω, αναναγκαστον: ουδεις εμποδισαι δυναται, ουδεις βιασασθαι αλλως χρησασθαι η ως θελω”. STOB. anthol. III, 8, 14. οστις δε ετερους δεδοικε, δουλος ων λεληθεν εαυτον. XENOPHON symp. IV, 1_5. εκ τουτου ελεξεν ο σωκρατης: ουκουν λοιπον αν ειη ημιν α εκαστος υπεσχετο αποδεικνυναι ως πολλου αξια εστιν. ακουοιτ' αν, εφη ο καλλιας, εμου πρωτον. εγω γαρ εν τωι χρονωι ωι υμων ακουω απορουντων τι το δικαιον, εν τουτωι δικαιοτερους τους ανθρωπους ποιω. και ο σωκρατης, πως, ω λωιστε; εφη. διδους νη δι' αργυριον. και ο αντισθενης επαναστας μαλα ελεγκτικως αυτον επηρετο: οι δε ανθρωποι, ω καλλια, ποτερον εν ταις ψυχαις η εν τωι βαλαντιωι το δικαιον σοι δοκουσιν εχειν; εν ταις ψυχαις, εφη. καπειτα συ εις το βαλαντιον διδους αργυριον τας ψυχας δικαιοτερους ποιεις; μαλιστα, πως; οτι δια το ειδεναι ως εστιν οτου πριαμενοι τα επιτηδεια εξουσιν ουκ εθελουσι κακουργουντες κινδυνευειν. η και σοι, εφη, αποδιδοασιν ο τι αν λαβωσι; μα τον δι', εφη, ου μεν δη. τι δε, αντι του αργυριου χαριτας; ου μα τον δι', εφη, ουδε τουτο, αλλ' ενιοι και εχθιονως εχουσιν η πριν λαβειν. θαυμαστα γ', εφη ο αντισθενης αμα εισβλεπων ως ελεγχων αυτον, ει προς μεν τους αλλους δυνασαι δικαιους [αν] ποιειν αυτους, προς δε σαυτον ου. και τι τουτ', εφη ο καλλιας, θαυμαστον; ου και τεκτονας τε και οικοδομους πολλους οραις οι αλλοις μεν πολλοις ποιουσιν οικιας, εαυτοις δε ου δυνανται ποιησαι, αλλ' εν μισθωταις οικουσι; και ανασχου μεντοι, ω σοφιστα, ελεγχομενος. νη δι', εφη ο σωκρατης, ανεχεσθω μεντοι: επει και οι μαντεις λεγονται δηπου αλλοις μεν προαγορευειν το μελλον, εαυτοις δε μη προοραν το επιον. PHOT. lexicon s. v. ουροδοκην. ουροδοκην την αμιδα ξενοφων: ουρειον δε βικον αντισθενης. 