[1] {work} {αιασ η αιαντοσ λογοσ} ἐβουλόμην ἄν τούς αὐτούς ἡμῖν δικάζειν οἵπερ καί ἐν τοῖς πράγμασι παρῆσαν: οἶδα γάρ ὅτι ἐμέ μέν ἔδει σιωπᾶν, τούτῳ δ' οὐδέν ἄν ἦν πλέον λέγοντι: νῦν δέ οἱ μέν παραγενόμενοι τοῖς ἔργοις αὐτοῖς ἄπεισιν, ὑμεῖς δέ οἱ οὐδέν εἰδότες δικάζετε. καίτοι ποία τις ἄν δίκη δικαστῶν μή εἰδότων γένοιτο, καί ταῦτα διά λόγων; τό δέ πρᾶγμα ἐγίγνετο ἔργῳ. τό μέν οὖν σῶμα τοῦ ἀχιλλέως ἐκόμισα ἐγώ φέρων, τά δέ ὅπλα ὅδε, ἐπιστάμενος ὅτι οὐ τῶν ὅπλων μᾶλλον ἐπεθύμουν οἱ τρῶες ἀλλά τοῦ νεκροῦ κρατῆσαι. τοῦ μέν γάρ εἰ ἐκράτησαν, ᾐκίσαντό τε ἄν τό σῶμα καί τά λύτρα τοῦ ἕκτορος ἐκομίσαντο: τά δέ ὅπλα τάδε οὐκ ἄν ἀνέθεσαν τοῖς θεοῖς ἀλλ' ἀπέκρυψαν, δεδιότες τόνδε τόν ἀγαθόν ἄνδρα, ὅς καί πρότερον ἱεροσυλήσας αὐτῶν τό ἄγαλμα τῆς θεοῦ νύκτωρ ὥσπερ τι καλόν ἐργασάμενος ἐπεδείκνυτο τοῖς ἀχαιοῖς. κἀγώ μέν ἀξιῶ λαβεῖν ἵν' ἀποδῶ τά ὅπλα τοῖς φίλοις, οὗτος δέ ἵν' ἀποδῶται, ἐπεί χρῆσθαί γε αὐτοῖς οὐκ ἄν τολμήσειε: δειλός γάρ οὐδείς ἄν ἐπισήμοις ὅπλοις χρήσαιτο, εἰδώς ὅτι τήν δειλίαν αὐτοῦ ἐκφαίνει τά ὅπλα. σχεδόν μέν οὖν ἐστιν ἅπαντα ὅμοια. οἵ τε γάρ διαθέντες τόν ἀγῶνα φάσκοντες εἶναι βασιλεῖς περί ἀρετῆς κρίνειν ἐπέτρεψαν ἄλλοις, οἵ τε οὐδέν εἰδότες δικάσειν ὑπισχνεῖσθε περί ὧν οὐκ ἴστε. ἐγώ δέ ἐπίσταμαι τοῦτο, ὅτι οὐδείς ἄν βασιλεύς ἱκανός ὤν περί ἀρετῆς κρίνειν ἐπιτρέψειεν ἄλλοις μᾶλλον ἤπερ ἀγαθός ἰατρός διαγνῶναι νοσήματα ἄλλῳ παρείη. καί εἰ μέν ἦν μοι πρός ἄνδρα ὁμοιότροπον, οὐδ' ἄν ἡττᾶσθαί μοι διέφερε: νῦν δ' οὐκ ἔστιν ὅ διαφέρει πλέον ἐμοῦ καί τοῦδε. ὅ μέν γάρ οὐκ ἔστιν ὅ τι ἄν δράσειε φανερῶς, ἐγώ δέ οὐδέν ἄν λάθρᾳ τολμήσαιμι πρᾶξαι. κἀγώ μέν οὐκ ἄν ἀνασχοίμην κακῶς ἀκούων, οὐδέ γάρ κακῶς πάσχων, ὅ δέ κἄν κρεμάμενος, εἰ κερδαίνειν τι μέλλοι: ὅστις γε μαστιγοῦν παρεῖχε τοῖς δούλοις καί τύπτειν ξύλοις τά νῶτα καί πυγμαῖς τό πρόσωπον, κἄπειτα περιβαλόμενος ῥάκη, τῆς νυκτός εἰς τό τεῖχος εἰσδύς τῶν πολεμίων, ἱεροσυλήσας ἀπῆλθε. καί ταῦτα ὁμολογήσει ποιεῖν, ἴσως δέ καί πείσει, λέγων ὡς καλῶς πέπρακται. ἔπειτα τῶν ἀχιλλέως ὅπλων ὅδε ὁ μαστιγίας καί ἱερόσυλος ἀξιοῖ κρατῆσαι; ἐγώ μέν οὖν ὑμῖν λέγω τοῖς οὐδέν εἰδόσι κριταῖς καί δικασταῖς, μή εἰς τούς λόγους σκοπεῖν περί ἀρετῆς κρίνοντας, ἀλλ' εἰς τά ἔργα μᾶλλον. καί γάρ ὁ πόλεμος οὐ λόγῳ κρίνεται ἀλλ' ἔργῳ: οὐδ' ἀντιλέγειν ἔξεστι πρός τούς πολεμίους, ἀλλ' ἤ μαχομένους κρατεῖν ἤ δουλεύειν σιωπῇ. πρός ταῦτα ἀθρεῖτε καί σκοπεῖτε: ὡς, εἰ μή δικάσετε καλῶς, γνώσεσθε ὅτι οὐδεμίαν ἔχει λόγος πρός ἔργον ἰσχύν, οὐδ' ἔστιν ὑμᾶς ὅ τι λέγων ἀνήρ ὠφελήσει, εἴσεσθε δέ ἀκριβῶς ὅτι δι' ἀπορίαν ἔργων πολλοί καί μακροί λόγοι λέγονται. ἀλλ' ἤ λέγετε ὅτι οὐ ξυνίετε τά λεγόμενα, καί ἀνίστασθε, ἤ δικάζετε ὀρθῶς. καί ταῦτα μή κρύβδην [φέρετε], ἀλλά φανερῶς, ἵνα γνῶτε ὅτι καί αὐτοῖς τοῖς δικάζουσι δοτέα δίκη ἐστίν, ἄν μή δικάσωσιν ὀρθῶς. κἄπειτ' ἴσως γνώσεσθε ὅτι οὐ κριταί τῶν λεγομένων ἀλλά δοξασταί κάθησθε. ἐγώ δέ διαγιγνώσκειν μέν ὑμῖν περί ἐμοῦ καί τῶν ἐμῶν ἐπιτρέπω, διαδοξάζειν δέ ἅπασιν ἀπαγορεύω, καί ταῦτα περί ἀνδρός, ὅς οὐχ ἑκών ἀλλ' ἄκων ἀφῖκται εἰς τροίαν, καί περί ἐμοῦ ὅς πρῶτος ἀεί καί μόνος καί ἄνευ τείχους τέταγμαι. {οδυσσευσ η οδυσσεωσ λογοσ} οὐ πρός σέ μοι μόνον ὁ λόγος, δι' ὅν ἀνέστην, ἀλλά καί πρός τούς ἄλλους ἅπαντας: πλείω γάρ ἀγαθά πεποίηκα τό στρατόπεδον ἐγώ ἤ ὑμεῖς ἅπαντες. καί ταῦτα καί ζῶντος ἄν ἔλεγον ἀχιλλέως, καί νῦν τεθνεῶτος λέγω πρός ὑμᾶς. ὑμεῖς μέν γάρ οὐδεμίαν ἄλλην μάχην μεμάχησθε, ἥν οὐχί καί ἐγώ μεθ' ὑμῶν: ἐμοί δέ τῶν ἰδίων κινδύνων οὐδείς ὑμῶν οὐδέν ξύνοιδε. καίτοι ἐν μέν ταῖς κοιναῖς μάχαις, οὐδέ εἰ καλῶς ἀγωνίζοισθε, πλέον ἐγίγνετο οὐδέν: ἐν δέ τοῖς ἐμοῖς κινδύνοις, οὕς ἐγώ μόνος ἐκινδύνευον, εἰ μέν κατορθώσαιμι, ἅπαντα ὑμῖν ἐπετελεῖτο, ὧν ἕνεκα δεῦρο ἀφίγμεθα, εἰ δ' ἐσφάλην, ἐμοῦ ἄν ἑνός ἀνδρός ἐστέρησθε. οὐ γάρ ἵνα μαχοίμεθα τοῖς τρωσί δεῦρ' ἀφίγμεθα, ἀλλ' ἵνα τήν τε ἑλένην ἀπολάβοιμεν καί τήν τροίαν ἕλοιμεν. ταῦτα δ' ἐν τοῖς ἐμοῖς κινδύνοις ἐνῆν ἅπαντα. ὅπου γάρ ἦν κεχρημένον ἀνάλωτον εἶναι τήν τροίαν, εἰ μή πρότερον τό ἄγαλμα τῆς θεοῦ λάβοιμεν τό κλαπέν παρ' ἡμῶν, τίς ἐστιν ὁ κομίσας δεῦρο τό ἄγαλμα ἄλλος ἤ ἐγώ; ὅν σύ γε ἱεροσυλίας κρίνεις. σύ γάρ οὐδέν οἶσθα, ὅστις τόν ἄνδρα τόν ἀνασώσαντα τό ἄγαλμα τῆς θεοῦ, ἀλλ' οὐ τόν ὑφελόμενον παρ' ἡμῶν ἀλέξανδρον, ἀποκαλεῖς ἱερόσυλον. καί τήν τροίαν μέν ἁλῶναι ἅπαντες εὔχεσθε, ἐμέ δέ τόν ἐξευρόντα ὅπως ἔσται τοῦτο, ἀποκαλεῖς ἱερόσυλον; καίτοι εἴπερ καλόν γε ἦν ἑλεῖν τό ἴλιον, καλόν καί τό εὑρεῖν τό τούτου αἴτιον. καί οἱ μέν ἄλλοι χάριν ἔχουσι, σύ δέ καί ὀνειδίζεις ἐμοί. ὑπό γάρ ἀμαθίας ὧν εὖ πέπονθας οὐδέν οἶσθα. κἀγώ μέν οὐκ ὀνειδίζω σοι τήν ἀμαθίαν_ἄκων γάρ αὐτό καί σύ καί ἄλλοι πεπόνθασιν ἅπαντες_ἀλλ' ὅτι διά τά ὀνείδη τά ἐμά σῳζόμενος οὐχ οἷός τε εἶ πείθεσθαι, ἀλλά καί προσαπειλεῖς ὡς κακόν δράσων τι τούσδε, ἐάν ἐμοί τά ὅπλα ψηφίσωνται. καί πολλάκις γε ἀπειλήσεις καί πολλά, πρίν καί σμικρόν τι ἐργάσασθαι: ἀλλ' εἴπερ ἐκ τῶν εἰκότων τι χρή τεκμαίρεσθαι, ὑπό τῆς κακῆς ὀργῆς οἴομαί σε κακόν τι σαυτόν ἐργάσεσθαι. καί ἐμοί μέν, ὅτι τούς πολεμίους κακῶς ἐποίησα, δειλίαν ὀνειδίζεις: σύ δέ ὅτι φανερῶς ἐμόχθεις καί μάτην, ἠλίθιος ἦσθα. <ἤ> ὅτι μετά πάντων τοῦτο ἔδρασας, οἴει βελτίων εἶναι; ἔπειτα περί ἀρετῆς πρός ἐμέ λέγεις; ὅς πρῶτον μέν οὐκ οἶσθα οὐδ' ὅπως ἔδει μάχεσθαι, ἀλλ' ὥσπερ ὗς ἄγριος ὀργῇ φερόμενος τάχ' ἄν ποτε ἀποκτενεῖς σεαυτόν κακῷ περιπεσών τῳ. οὐκ οἶσθα ὅτι τόν ἄνδρα τόν ἀγαθόν οὔθ' ὑφ' αὑτοῦ χρή οὔθ' ὑφ' ἑταίρου οὔθ' ὑπό τῶν πολεμίων κακόν οὐδ' ὁτιοῦν πάσχειν; σύ δέ ὥσπερ οἱ παῖδες χαίρεις, ὅτι σέ φασιν οἵδε ἀνδρεῖον εἶναι; ἐγώ δέ δειλότατόν γε ἁπάντων τε καί δεδιότα τόν θάνατον μάλιστα: ὅστις γε πρῶτον ὅπλα ἔχεις ἄρρηκτα καί ἄτρωτα, δι' ἅπερ σέ φασιν ἄτρωτον εἶναι. καίτοι τί ἄν δράσεις, εἴ τις σοί τῶν πολεμίων τοιαῦτα ὅπλα ἔχων προσέλθοι; ἦ που καλόν τι καί θαυμαστόν ἄν εἴη, εἰ μηδέτερος ὑμῶν μηδέν δρᾶσαι δύναιτο. ἔπειτα οἴει τι διαφέρειν τοιαῦτα ὅπλα ἔχων ἤ ἐντός τείχους καθῆσθαι; καί σοί μόνῳ δή τεῖχος οὐκ ἔστιν ὡς σύ φῄς: μόνος μέν οὖν σύ γε ἑπταβόειον περιέρχῃ τεῖχος προβαλλόμενος ἑαυτοῦ: ἐγώ δέ ἄοπλος οὐ πρός τά τείχη τῶν πολεμίων ἀλλ' εἰς αὐτά εἰσέρχομαι τά τείχη, καί τῶν πολεμίων τούς προφύλακας ἐγρηγορότας αὐτοῖς ὅπλοισιν αἱρῶ, καί εἰμί στρατηγός καί φύλαξ καί σοῦ καί τῶν ἄλλων ἁπάντων, καί οἶδα τά τ' ἐνθάδε καί τά ἐν τοῖς πολεμίοις, οὐχί πέμπων κατασκεψόμενον ἄλλον: ἀλλ' αὐτός, ὥσπερ οἱ κυβερνῆται τήν νύκτα καί τήν ἡμέραν σκοποῦσιν ὅπως σώσουσι τούς ναύτας, οὕτω δέ καί ἔγωγε καί σέ καί τούς ἄλλους ἅπαντας σῴζω. οὐδ' ἔστιν ὅντινα κίνδυνον ἔφυγον αἰσχρόν ἡγησάμενος, ἐν ᾧ μέλλοιμι τούς πολεμίους κακόν τι δράσειν: οὐδ' εἰ μέν ὄψεσθαί μέ τινες ἔμελλον, γλιχόμενος ἄν τοῦ δοκεῖν ἐτόλμων: ἀλλ' εἴτε δοῦλος εἴτε πτωχός καί μαστιγίας ὤν μέλλοιμι τούς πολεμίους κακόν τι δράσειν, ἐπεχείρουν ἄν, καί εἰ μηδείς ὁρῴη. οὐ γάρ δοκεῖν ὁ πόλεμος ἀλλά δρᾶν ἀεί καί ἐν ἡμέρᾳ καί ἐν νυκτί φιλεῖ τι. οὐδέ ὅπλα ἐστί μοι τεταγμένα, ἐν οἷς προκαλοῦμαι τούς πολεμίους μάχεσθαι, ἀλλ' ὅντινα ἐθέλει τις τρόπον, καί πρός ἕνα καί πρός πολλούς ἕτοιμός εἰμ' ἀεί. οὐδ' ἡνίκα κάμνω μαχόμενος, ὥσπερ σύ, τά ὅπλα ἑτέροις παραδίδωμι, ἀλλ' ὁπόταν ἀναπαύωνται οἱ πολέμιοι, τότε αὐτοῖς τῆς νυκτός ἐπιτίθεμαι, ἔχων τοιαῦτα ὅπλα ἅ ἐκείνους βλάψει μάλιστα. καί οὐδέ νύξ πώποτέ με ἀφείλετο, ὥσπερ σέ πολλάκις μαχόμενον ἄσμενον πέπαυκεν: ἀλλ' ἡνίκα ἄν ῥέγχῃς σύ, τηνικαῦτα ἐγώ σῴζω σέ, καί τούς πολεμίους ἀεί κακόν τι ποιῶ, ἔχων τά δουλοπρεπῆ ταῦτα ὅπλα καί τά ῥάκη καί τάς μάστιγας, δι' ἅς σύ ἀσφαλῶς καθεύδεις. σύ δ' ὅτι φέρων ἐκόμισας τόν νεκρόν, ἀνδρεῖος οἴει εἶναι; ὅν εἰ μή ἠδύνω φέρειν, δύο ἄνδρες ἄν ἐφερέτην, κἄπειτα κἀκεῖνοι περί ἀρετῆς ἴσως ἄν ἡμῖν ἠμφισβήτουν. κἀμοί μέν ὁ αὐτός ἄν πρός αὐτούς ἦν λόγος: σύ δέ τί ἄν ἔλεγες ἀμφισβητῶν πρός αὐτούς; ἤ δυοῖν μέν οὐκ ἄν φροντίσαις, ἑνός δ' ἄν αἰσχύνοιο ὁμολογῶν δειλότερος εἶναι; οὐκ οἶσθ' ὅτι οὐ τοῦ νεκροῦ τοῖς τρωσίν ἀλλά τῶν ὅπλων ἔμελεν ὅπως λάβοιεν; τόν μέν γάρ ἀποδώσειν ἔμελλον, τά δέ ὅπλα ἀναθήσειν εἰς τά ἱερά τοῖς θεοῖς. τούς γάρ νεκρούς οὐ τοῖς οὐκ ἀναιρουμένοις αἰσχρόν, ἀλλά τοῖς μή ἀποδιδοῦσι θάπτειν. σύ μέν οὖν τά ἕτοιμα ἐκόμισας: ἐγώ δέ τά ὀνειδιζόμενα ἀφειλόμην ἐκείνους. φθόνον δέ καί ἀμαθίαν νοσεῖς, κακῶν ἐναντιώτατα αὑτοῖς: καί ὅ μέν σε ἐπιθυμεῖν ποιεῖ τῶν καλῶν, ἥ δέ ἀποτρέπει. ἀνθρώπινον μέν οὖν τι πέπονθας: διότι γάρ ἰσχυρός, οἴει καί ἀνδρεῖος εἶναι. οὐκ οἶσθα ὅτι σοφίᾳ περί πόλεμον καί ἀνδρείᾳ οὐ ταὐτόν ἐστιν ἰσχῦσαι; ἀμαθία δέ κακόν μέγιστον τοῖς ἔχουσιν. οἶμαι δ', ἐάν ποτέ τις ἄρα σοφός ποιητής περί ἀρετῆς γένηται, ἐμέ μέν ποιήσει πολύτλαντα καί πολύμητιν καί πολυμήχανον καί πτολίπορθον καί μόνον τήν τροίαν ἑλόντα, σέ δέ, ὡς ἐγᾦμαι, τήν φύσιν ἀπεικάζων τοῖς τε νωθέσιν ὄνοις καί βουσί τοῖς φορβάσιν, ἄλλοις παρέχουσι δεσμεύειν καί ζευγνύναι αὑτούς. [2] {work} athen. xiv, 656f. ἀντισθένης δ' ἐν φυσιογνωμονικῷ: “καί γάρ ἐκεῖναι (αἱ καπηλίδες) τά δελφάκια πρός βίαν χορτάζουσιν”. athen. xiv, 656f. καί ἐν προτρεπτικῷ δέ: “ἀντί δελφακίων τρέφεσθαι”. pollux onom. x, 68. τό δέ καλούμενον κυρίλλιον πρός τῶν ἀσιανῶν βομβύλιον μέν ἀντισθένης εἴρηκεν ἐν τῷ προτρεπτικῷ. pollux onom. vi, 98. βομβυλιός δέ, τό στενόν ἔκπωμα καί βομβοῦν ἐν τῇ πόσει ὡς ἀντισθένης ἐν προτρεπτικῷ. schol. in apoll. rh. ii, 569_570 a (p. 175 wendel). ἐβόμβεον: ἤχουν. ὅθεν καί βομβυλιός εἶδος μελίσσης. καί ποτηρίου δέ εἶδος, ὡς ἀντισθένης παραδίδωσιν: ἔστι δέ στενοτράχηλον. athen. xi, 784d. βομβυλιός, θηρίκλειον ῥοδιακόν, οὗ περί τῆς ἰδέας σωκράτης φησίν: «οἱ μέν ἐκ φιάλης πίνοντες ὅσον θέλουσι τάχιστ' ἀπαλλαγήσονται, οἱ δ' ἐκ βομβυλιοῦ κατά μικρόν στάζοντος». diog. l. vi, 2. καί ὅτι ὁ πόνος ἀγαθόν συνέστησε διά τοῦ μεγάλου ἡρακλέους καί τοῦ κύρου, τό μέν ἀπό τῶν ἑλλήνων, τό δέ ἀπό τῶν βαρβάρων ἑλκύσας. arrian. epict. diss. iv, 6, 20. τί οὖν λέγει ἀντισθένης; οὐδέποτ' ἤκουσας; «βασιλικόν, ὦ κῦρε, πράττειν μέν εὖ, κακῶς δ' ἀκούειν». marc. aur. vii, 36. ἀντισθενικόν. βασιλικόν εὖ μέν πράττειν, κακῶς δέ ἀκούειν. arsenius viol. p. 502. κῦρος ὁ βασιλεύς ἐρωτηθείς τί ἀναγκαιότατον εἴη μάθημα, τό ἀπομαθεῖν, ἔφη, τά κακά. stob. anthol. ii, 31, 34. ὁ αὐτός (ἀντισθένης) ἐρωτηθείς, τί ἀναγκαιότατον εἴη μάθημα, «τό ἀπομαθεῖν, εἶπε, τά κακά». diog. l. vi, 104. ἀρέσκει δ' αὐτοῖς καί τέλος εἶναι τό κατ' ἀρετήν ζῆν ὡς ἀντισθένης φησίν ἐν τῷ ἡρακλεῖ, ὁμοίως τοῖς στωικοῖς. diog. l. vi, 105. ἀρέσκει δ' αὐτοῖς καί τήν ἀρετήν διδακτήν εἶναι, καθά φησιν ἀντισθένης ἐν τῷ ἡρακλεῖ καί ἀναπόβλητον ὑπάρχειν: ἀξιέραστόν τε τόν σοφόν καί φίλον τῷ ὁμοίῳ, τύχῃ τε μηδέν ἐπιτρέπειν. [eratosth.] cataster. c. 40. οὗτος δοκεῖ χείρων εἶναι ὁ ἐν τῷ πηλίῳ οἰκήσας δικαιοσύνῃ τε ὑπερενέγκας πάντας ἀνθρώπους καί παιδεύσας ἀσκλήπιόν τε καί ἀχιλλέα: ἐφ' ὅν ἡρακλῆς δοκεῖ ἐλθεῖν δι' ἔρωτα, ᾧ καί συνεῖναι ἐν τῷ ἄντρῳ τιμῶν τόν πᾶνα. μόνον δέ τῶν κενταύρων οὐκ ἀνεῖλεν, ἀλλ' ἤκουεν αὐτοῦ, καθάπερ ἀντισθένης φησίν ὁ σωκρατικός ἐν τῷ ἡρακλεῖ. eudocia violarium c. 998 p. 432. καί αὐτός δέ ὁ ἡρακλῆς δοκεῖ πρός αὐτόν (τόν χείρωνα) ἐλθεῖν δι' ἔρωτα, ᾧ καί συνεῖναι ἐν τῷ ἄντρῳ, τιμῶν τόν πᾶνα. μόνον δέ τῶν κενταύρων οὐκ ἀνεῖλεν, ἀλλ' ἤκουεν αὐτοῦ καθάπερ ἀντισθένης φησίν ὁ σωκρατικός ἐν τῷ ἡρακλεῖ. proclus in plat. alcib. 98, 14 (p. 44 westerink). λέγει γοῦν καί ὁ ἀντισθένους ἡρακλῆς περί τινος νεανίσκου παρά τῷ χείρωνι τρεφομένου: «μέγας γάρ, φησι, καί καλός καί ὡραῖος, οὐκ ἄν αὐτοῦ ἠράσθη δειλός ἐραστής». plutarch. de vit. pud. 536b. οὕτως ἄτρεπτος ἦν καί ἀνάλωτος ὑπό τῶν τοιούτων, καί κρατῶν ἐκείνης τῆς παραινέσεως, ἥν ὁ ἀντισθένειος ἡρακλῆς παρῄνει, τοῖς παισί διακελευόμενος μηδενί χάριν ἔχειν ἐπαινοῦντι αὐτούς: τοῦτο δ' ἦν οὐδέν ἄλλο ἤ μή δυσωπεῖσθαι μηδ' ἀντικολακεύειν τούς ἐπαινοῦντας. gnom. vat. ii. ὁ αὐτός (ἀντισθένης) θεασάμενος ἐν πίνακι γεγραμμένον τόν ἀχιλλέα χείρωνι τῷ κενταύρῳ διακονούμενον, «εὖ γε, ὦ παιδίον, εἶπεν, ὅτι παιδείας ἕνεκεν καί θηρίῳ διακονεῖν ὑπέμεινας». herodicus ap. athen. v, 220c. ἀντισθένης δ' ἐν θατέρῳ τῶν κύρων κακολογῶν ἀλκιβιάδην καί παράνομον εἶναι λέγει καί εἰς γυναῖκας καί εἰς τήν ἄλλην δίαιταν. συνεῖναι γάρ φησιν αὐτόν καί μητρί καί θυγατρί καί ἀδελφῇ ὡς πέρσας. eustath. in odyss. x, 7, p. 1645. ἀλκιβιάδην μέντοι παρεξηυλημένον ἐν τῷ ἄλλως βιοῦν ἐξωλέστερον, ἔσκωψέ φησιν ἀντισθένης παράνομον εἶναι καί εἰς γυ ναῖκας καί εἰς τήν ἄλλην δίαιταν, συνεῖναι γάρ καί μητρί καί θυγατρί καί ἀδελφῇ ὡς τούς πέρσας. satyrus ap. athen. xii, 534c. διό καί ἀντισθένης ὁ σωκρατικός, ὡς δή αὐτός αὐτόπτης γεγονώς τοῦ ἀλκιβιάδου, ἰσχυρόν αὐτόν καί ἀνδρώδη καί ἀπαίδευτον καί τολμηρόν καί ὡραῖον ἐφ' ἡλικίας <πάσης> γενέσθαι φησίν. plutarch. vita alcib. i. ἀλκιβιάδου δέ καί τίτθην, γένος λάκαιναν, ἀμύκλαν ὄνομα, καί ζώπυρον παιδαγωγόν ἴσμεν, ὧν τό μέν ἀντισθένης, τό δέ πλάτων ἱστόρηκε. proclus in plat. alcib., 114, 14 (p. 51 westerink). ὅτι δέ αὖ μέγας ὁ ἀλκιβιάδης ἐγένετο καί καλός, δηλοῖ μέν καί τό κοινόν αὐτόν ἐρώμενον καλεῖσθαι τῆς ἑλλάδος ἁπάσης, δηλοῖ δέ ὁ ἀντισθένης εἰπών ὡς εἰ μή τοιοῦτος ἦν ὁ ἀχιλλεύς, οὐκ ἄρα ἦν ὄντως καλός. olympiod. in plat. alcib. 28, 18 (p. 20 westerink). ὅτι γάρ καλός ἦν τῷ σώματι δῆλον ἐκ τοῦ κοινόν ἐρώμενον αὐτόν λέγεσθαι τῆς ἑλλάδος, ἐκ τοῦ τούς ἑρμᾶς ἀθήνησι κατ' εἰκόνα καί ὁμοίωσιν αὐτοῦ γράφεσθαι, ἐκ τοῦ τόν κυνικόν ἀντισθένην λέγειν περί αὐτοῦ, «εἰ μή τοιοῦτος ἦν ὁ ἀχιλλεύς, οὐκ ἦν ὡραῖος»: περί οὗ φησίν ὁ ποιητής βουλόμενος τόν νιρέα εἰς κάλλος ἐπαινέσαι «νιρεύς, ὅς κάλλιστος ἀνήρ ὑπό ἴλιον ἦλθεν / τῶν ἄλλων δαναῶν μετ' ἀμύμονα πηλείωνα». (il. ii, 673_74). herodicus ap. athen. v, 216b. καί ἀντισθένης δ' ὁ σωκρατικός περί τῶν ἀριστείων (τοῦ σωκράτους) τά αὐτά τῷ πλάτωνι ἱστορεῖ. «οὔκ ἐστιν δ' ἔτυμος ὁ λόγος οὗτος» (stesich. fr. 32). χαρίζεται γάρ καί ὁ κύων οὗτος πολλά τῷ σωκράτει: ὅθεν οὐδετέρῳ αὐτῶν δεῖ πιστεύειν σκοπόν ἔχοντας θουκυδίδην. ὁ γάρ ἀντισθένης καί προσεπάγει τῇ ψευδογραφίᾳ λέγων οὕτως: «ἡμεῖς δέ ἀκούομεν κἀν τῇ πρός βοιωτούς μάχῃ τά ἀριστεῖά σε λαβεῖν. _εὐφήμει ὦ ξένε: ἀλκιβιάδου τό γέρας, οὐκ ἐμόν. _σοῦ γε δόντος, ὡς ἡμεῖς ἀκούομεν». herodicus ap. athen. v, 220d. ἡ δ' ἀσπασία τῶν περικλέους υἱῶν ξανθίππου καί παράλου διαβολήν (περιέχει). τούτων γάρ τόν μέν ἀρχεστράτου φησίν εἶναι συμβιωτήν τοῦ παραπλήσια ταῖς ἐπί τῶν μιαρῶν οἰκημάτων ἐργαζομένου, τόν δ' εὐφήμου συνήθη, καί γνώριμον τοῦ φορτικά σκώπτοντος καί ψυχρά τούς συναντῶντας. athen. xiii, 589e. ἀντισθένης δ' ὁ σωκρατικός ἐρασθέντα φησίν αὐτόν (τόν περικλέα) ἀσπασίας δίς τῆς ἡμέρας εἰσιόντα καί ἐξιόντα ἀπ' αὐτῆς ἀσπάζεσθαι τήν ἄνθρωπον, καί φευγούσης ποτέ αὐτῆς γραφήν ἀσεβείας λέγων ὑπέρ αὐτῆς πλείονα ἐδάκρυσεν ἤ ὅτε ὑπέρ τοῦ βίου καί τῆς οὐσίας ἐκινδύνευε. καί κίμωνος δ' ἐλπινίκῃ τῇ ἀδελφῇ παρανόμως συνόντος, εἶθ' ὕστερον ἐκδοθείσης καλλίᾳ καί φυγαδευθέντος μισθόν ἔλαβε τῆς καθόδου αὐτοῦ ὁ περικλῆς τό τῇ ἐλπινίκῃ μιχθῆναι. diog. l. iii, 35. λέγεται δ' ὅτι καί ἀντισθένης μέλλων ἀναγινώσκειν τι τῶν γεγραμμένων αὐτῷ παρεκάλεσεν αὐτόν (τόν πλάτωνα) παρατυχεῖν. καί πυθομένῳ, τί μέλλει ἀναγινώσκειν, εἶπεν ὅτι περί τοῦ μή εἶναι ἀντιλέγειν: τοῦ δ' εἰπόντος: «πῶς οὖν σύ περί αὐτοῦ τούτου γράφεις;» καί διδάσκοντος ὅτι περιτρέπεται, ἔγραψε διάλογον κατά πλάτωνος σάθωνα ἐπιγράψας: ἐξ οὗ διετέλουν ἀλλοτρίως ἔχοντες πρός ἀλλήλους. herodicus ap. athen. v, 220de. καί πλάτωνα δέ μετονομάσας σάθωνα ἀσυρῶς καί φορτικῶς, τόν ταύτην ἔχοντα τήν ἐπιγραφήν διάλογον ἐξέδωκε κατ' αὐτοῦ. herodicus ap. athen. xi, 507a. ἀλλά μήν οὐδ' ἀντισθένη ἐπαινῶ: καί γάρ καί οὗτος πολλούς εἰπών κακῶς οὐδ' αὐτοῦ τοῦ πλάτωνος ἀπέσχετο, ἀλλά καλέσας αὐτόν φορτικῶς σάθωνα τόν ταύτην ἔχοντα τήν ἐπιγραφήν διάλογον ἐξέδωκεν. arrian. epict. diss. i, 17, 10. «καί τά λογικά ἄκαρπά ἐστι». καί περί τοῦτο μέν ὀψόμεθα. εἰ δ' οὖν καί τοῦτο δοίη τις, ἐκεῖνο ἀπαρκεῖ ὅτι τῶν ἄλλων ἐστί διακριτικά καί ἐπισκεπτικά καί ὡς ἄν τις εἴποι μετρητικά καί στατικά. τίς λέγει ταῦτα; μόνος χρύσιππος καί ζήνων καί κλεάνθης; ἀντισθένης δ' οὐ λέγει; καί τίς ἐστιν ὁ γεγραφώς ὅτι «ἀρχή παιδεύσεως ἡ τῶν ὀνομάτων ἐπίσκεψις»; σωκράτης δ' οὐ λέγει; καί περί τίνος γράφει ξενοφῶν ὅτι ἤρχετο ἀπό τῆς τῶν ὀνομάτων ἐπισκέψεως, τί σημαίνει ἕκαστον; philodemus de pietate 7. [π]αρ' ἀντισθένει δ' ἐν μέν <τ>ῷ φυσικῷ λέγεται τό κατά νόμον εἶναι πολλούς θεούς, κατά δέ φύσιν ἕν<α>. clemens alex. strom. v, 14, 108, 4. ὅ τε σωκρατικός ἀντισθένης, παραφράζων τήν προφητικήν ἐκείνην φωνήν «τίνι με ὡμοιώσατε; λέγει κύριος» «<θεόν> οὐδενί ἐοικέναι, φησί: διόπερ αὐτόν οὐδείς ἐκμαθεῖν ἐξ εἰκόνος δύναται». clemens alex. protr. vi, 71, 1. ἀντισθένης μέν γάρ οὐ κυνικόν δή τοῦτο ἐνενόησεν, σωκράτους δέ ἅτε γνώριμος «θεόν οὐδενί ἐοικέναι, φησίν: διόπερ αὐτόν οὐδείς ἐκμαθεῖν ἐξ εἰκόνος δύναται». euseb. praep. evang. xiii, 13, 35. ὅ τε σωκρατικός ἀντισθένης παραφράζων τήν προφητικήν ἐκείνην γραφήν «τίνι με ὁμοιώσατε» λέγει κύριος «θεόν οὐδενί ἐοικέναι φησί, διόπερ αὐτόν οὐδείς ἐκμαθεῖν ἐξ εἰκόνος δύναται». theodoret. graec. aff. cur. i, 75. καί ἀντισθένης δέ, ὁ σωκράτους μέν φοιτητής, τῆς δέ κυνικῆς αἱρέσεως ἡγησάμενος, περί τοῦ θεοῦ τῶν ὅλων βοᾷ «ἀπό εἰκόνος οὐ γνωρίζεται, ὀφθαλμῷ οὐδενί ἔοικε, διόπερ αὐτόν οὐδείς ἐκμαθεῖν ἐξ εἰκόνος δύναται». ael. aristid. ἱερῶν λόγων γ = xlix, 30 ss. (keil) βιβλίον τι τῶν σπουδαίων ἔδοξα ἀναγιγνώσκειν, οὗ τά μέν καθ' ἕκαστον ... οὐκ ἄν ἔχοιμι εἰπεῖν ... ἀλλά πρός τῷ τέλει τοῦ βιβλίου τοιάδε μάλιστα ἐνῆν. _ἦν δέ ὡς ἐπί τινος τῶν ἀγωνιστῶν λεγόμενα_ «ταῦτα δή πάντα ὁ θεός συλλογισάμενος καί ὁρῶν τό ῥεῦμα ἄρδην φερόμενον προσέταξεν ὕδωρ πίνειν, οἴνου δέ ἀπέχεσθαι, εἴ τι δεῖται νικῆσαι: ἅ δή καί σοί, ἔφη, ἔξεστι μιμησαμένῳ στεφανοῦσθαι ἤ συστεφανοῦσθαι». ἐνταῦθα ἔλεγεν ... (33) καί τό βιβλίον αὐτό τοῦτο ἐδόκει εἶναι ἀντισθένους περί χρήσεως: ἔφερεν δέ εἰς οἶνον, καί διονύσου προσῆν τινα σύμβολα. herodicus ap. athen. v, 220d. ὁ δ' ἀρχέλαος γοργίου τοῦ ῥήτορος (διαβολήν περιέχει). herodicus ap. athen. v, 220d. ὁ δέ πολιτικός αὐτοῦ διάλογος ἁπάντων καταδρομήν περιέχει τῶν ἀθήνῃσιν δημαγωγῶν. arist. met. 1043 b 4. οὐ φαίνεται δέ ζητοῦσιν ἡ συλλαβή ἐκ τῶν στοιχείων οὖσα καί συνθέσεως, οὐδ' ἡ οἰκία πλίνθοι τε καί σύνθεσις. καί τοῦτο ὀρθῶς: οὐ γάρ ἐστιν ἡ σύνθεσις οὐδ' ἡ μῖξις ἐκ τούτων ὧν ἐστί σύνθεσις ἤ μῖξις. ὁμοίως δέ οὐδέ τῶν ἄλλων οὐθέν, οἷον εἰ ὁ οὐδός θέσει, οὐκ ἐκ τοῦ οὐδοῦ ἡ θέσις ἀλλά μᾶλλον οὗτος ἐξ ἐκείνης. οὐδέ δή ὁ ἄνθρωπός ἐστι τό ζῷον καί <τό> δίπουν, ἀλλά τι δεῖ εἶναι ὅ παρά ταῦτά ἐστιν, εἰ ταῦθ' ὕλη, οὔτε δέ στοιχεῖον οὔτ' ἐκ στοιχείου, ἀλλ' [ἡ οὐσία] ὅ ἐξαιροῦντες τήν ὕλην λέγουσιν. εἰ οὖν τοῦτ' αἴτιον τοῦ εἶναι καί οὐσίας, τοῦτο αὐτήν ἄν τήν οὐσίαν λέγοιεν ... b 23. ὥστε ἡ ἀπορία ἥν οἱ ἀντισθένειοι καί οἱ οὕτως ἀπαίδευτοι ἠπόρουν ἔχει τινά καιρόν, ὅτι οὐκ ἔστι τό τί ἐστιν ὁρίσασθαι (τόν γάρ ὅρον λόγον εἶναι μακρόν), ἀλλά ποῖον μέν τί ἐστιν ἐνδέχεται [καί] διδάξαι, <ὁρίσασθαι δ' οὔ,> ὥσπερ ἄργυρον, τί μέν ἐστιν οὔ, ὅτι δ' οἷον καττίτερος: ὥστ' οὐσίας ἔστι μέν ἧς ἐνδέχεται εἶναι ὅρον καί λόγον, οἷον τῆς συνθέτου, ἐάν τε αἰσθητή ἐάν τε νοητή ᾖ: ἐξ ὧν δ' αὕτη πρώτων, οὐκέτι, εἴπερ τί κατά τινός σημαίνει ὁ λόγος ὁ ὁριστικός καί δεῖ τό μέν ὥσπερ ὕλην εἶναι τό δέ ὡς μορφήν. [alex. aphrod.] in met. 1043 b 23, p. 553, 29. (ὥστε ἡ ἀπορία, ἥν οἱ ἀντισθένειοι καί οἱ οὕτως ἀπαίδευτοι ἠπόρουν, ἔχει τινά καιρόν). δεῖ προσυπακούειν τοῦ ἐξ ὧν εἴπομεν λυθῆναι, ἵνα ᾖ τό λεγόμενον τοιοῦτον: ὥστε ἡ ἀπορία καιρόν ἔχει, ἥν οἱ ἀντισθένειοι ἠπόρουν, λυθῆναι ἐξ ὧν εἴπομεν. ἐπειδή γάρ δέδεικται ὅτι ἄλλα ἐστί τά ὡς εἴδους μέρη καί ἄλλα τά ὡς ὕλης, ἐκ τούτων λυθήσεται ἡ τῶν ἀντισθενείων ἀπορία. ἔστι δ' αὐτῶν ἡ ἀπορία ὅτι οὐκ ἔστιν ὁρίσασθαι, οὐδ' ἔστιν ὁρισμός τινος. τοῦτο δέ κατεσκεύαζον ὡδί. ἐπειδή γάρ ὁ ὁρισμός οὐκ ἔστιν ὄνομα, ἀλλ' ἐκ πλειόνων (τοῦτο γάρ εἶπε λόγον μακρόν: τό γάρ ζῷον λογικόν θνητόν νοῦ καί ἐπιστήμης δεκτικόν λόγος μακρός ἐστιν, ἀλλ' οὐχ ὡς τό ἄνθρωπος ὄνομα), ἐπειδή οὖν ὁ ὁρισμός οὐκ ἔστιν ὄνομα, οὐκ ἔστιν ὁρίσασθαι. λέγουσι δέ ὅτι, ὅταν εἴπωμεν ζῷον λογικόν, σύνθετόν τι λέγομεν ἐξ ὕλης καί εἴδους, ὕλης μέν τοῦ ζῴου, εἴδους δέ τοῦ λογικοῦ, καί ἔτι προστεθέν τό θνητόν σύνθετον. εἰ δέ τοῦτο, τά μέν σύνθετα ἐπεξερχόμεθα καί οἱονεί ἀριθμοῦμεν πόσα τινά τυγχάνει, ζῷον λογικόν λέγοντες, καί πάλιν ζῷον λογικόν θνητόν, ὁρισμόν δέ οὔ φαμεν. λέγει δή ὁ ἀριστοτέλης ὅτι ἡ ἀπορία αὕτη λύεται ἐξ ὧν εἴπομεν: ἐπειδή γάρ δέδεικται ὅτι τό ζῷον πεζόν δίπουν τοῦ εἴδους ἐστί μέρη, οὐ τῆς ὕλης, πῶς ἐστί δυνατόν λέγειν ὅτι τό ζῷόν ἐστιν ὕλη τό δέ λογικόν εἶδος, ἤ πάλιν τό ζῷον λογικόν ὕλη, τό δέ θνητόν εἶδος; εἰ μέν γάρ ἦσαν τῆς ὕλης μέρη τό ζῷον, τό θνητόν, τό λογικόν, ἐχρῆν ταῦτα λέγειν, ὅτι τό ζῷον καί τό λογικόν ὕλη ἐστί, τό δέ θνητόν εἶδος, καί λέγοντες ζῷον θνητόν λέγουσι τό σύνθετον τό ἐξ ὕλης καί εἴδους: ἐπεί δέ οὔκ εἰσιν ὑλικά, οὐ τό σύνθετον λέγουσιν, ἀλλά τά μέρη τοῦ εἴδους: ὥστε ἔστιν ὁρισμός. οὐκ ἔστιν οὖν, φασίν, ὁρίσασθαι, ἀλλά ὁποῖον μέν ἐστιν ἄνθρωπος ἤ βοῦς ἐνδέχεται διδάξαι, ὁρίσασθαι δέ οὔ: οἷον ὁρίσασθαι μέν καί εἰπεῖν τί ἐστιν ἄργυρος οὐχ οἷόν τε, ὁποῖον δέ, δυνατόν, οἷον ἐρωτηθέντα ὁποῖόν ἐστιν ἄργυρος, εἰπεῖν ὅτι οἷον καττίτερος. ὥστε, φασί, λόγον μέν ἔστιν εἰπεῖν οὐσίας συνθέτου τῆς ἐξ ὕλης καί εἴδους, εἴδους δέ ὅρον ἤ ὕλης ἐξ ὧν ἡ σύνθετός ἐστιν οὐσία οὐκ ἔστιν ἀποδοῦναι. εἰπών δέ ὅτι συνθέτου ἔστιν οὐσίας ἀποδοῦναι ὁρισμόν, προσέθηκε τό «ἐάν τε αἰσθητῆς ἐάν τε νοητῆς». ἀλλ' ὅτι μέν αἱ αἰσθηταί οὐσίαι σύνθετοί εἰσι, φανερόν: ὅτι δέ εἰσι καί νοηταί σύνθετοι, δῆλον: τά γάρ μαθηματικά ἐξ ὕλης καί εἴδους εἰσίν: ὁ γάρ νοητός κύκλος ἐξ ὕλης μέν τοῦ διαστήματος, εἴδους δέ τοῦ τοιουδί σχήματος. οὐχ ὡς ἀρεσκόμενος δέ καί τά μαθηματικά οὐσίας εἶπεν, ἀλλ' ἴσως καί τοῦτο τῶν ἀντισθενείων λεγόντων εἴρηκεν αὐτά οὐσίας. τῆς μέν οὖν συνθέτου φασίν οὐσίας, εἴτε αἰσθητή ἐστιν εἴτε νοητή, ἔστιν ὁρισμόν ἀποδοῦναι, ἐξ ὧν δ' αὕτη, οὐκ ἔστιν, εἴπερ τό ζῷον λογικόν καί ὅλως ὁ ὅρος τί κατά τινος σημαίνει, καί τό μέν ἐστιν εἶδος, τό δέ ὕλη. diog. l. vi, 3. πρῶτός τε ὡρίσατο λόγον εἰπών, «λόγος ἐστίν ὁ τό τί ἦν ἤ ἔστι δηλῶν». alex. aphrod. in top. 101 b 39 p. 42, 13. (ἔστι δέ ὅρος μέν λόγος ὁ τό τί ἦν εἶναι σημαίνων). εἰ γάρ τό ἦν τό «ἔστι» σημαίνει, εἴη ἄν ὁ λόγος ὁ τό τί ἦν σημαίνων ὁ αὐτός τῷ «λόγος ὁ τό τί ἐστι σημαίνων», δῆλον ὅτι τό προκείμενον πρᾶγμα οὗ ἀποδίδοται. ἀλλ' εἰ τοῦτο, πᾶς ὁ τῶν ἐν τῷ τί ἐστι κατηγορουμένων τοῦ προκειμένου ἔχων τι λόγος ὁρισμός αὐτοῦ ἔσται: ἐν τῷ τί ἐστι δέ κατηγορεῖται τῶν εἰδῶν τά γένη, συνωνύμως γάρ: ὁ ἐν τῷ γένει ἄρα τό εἶδος τιθείς λόγος εἴη ἄν ὁρισμός τοῦ εἴδους, δηλῶν τό τί ἐστιν, ὅπερ οὐκ ἀληθές. οὐκ ἄρα αὔταρκες τό ἦν, ὥς τινες ἡγοῦνται, ὧν δοκεῖ πρῶτος μέν ἀντισθένης εἶναι, εἶτα δέ καί τῶν ἀπό τῆς στοᾶς τινες, ἀλλ' εὐλόγως τό εἶναι πρόσκειται. aristot. met. 1024 b 26. λόγος δέ ψευδής ὁ τῶν μή ὄντων, ᾗ ψευδής, διό πᾶς λόγος ψευδής ἑτέρου ἤ οὗ ἐστίν ἀληθής, οἷον ὁ τοῦ κύκλου ψευδής τριγώνου. ἑκάστου δέ λόγος ἔστι μέν ὡς εἷς, ὁ τοῦ τί ἦν εἶναι, ἔστι δ' ὡς πολλοί, ἐπεί ταὐτό πως καί αὐτό πεπονθός, οἷον σωκράτης καί σωκράτης μουσικός (ὁ δέ ψευδής λόγος οὐθενός ἐστιν ἁπλῶς λόγος): διό ἀντισθένης ᾤετο εὐήθως μηθέν ἀξιῶν λέγεσθαι πλήν τῷ οἰκείῳ λόγῳ, ἕν ἐφ' ἑνός: ἐξ ὧν συνέβαινε μή εἶναι ἀντιλέγειν, σχεδόν δέ μηδέ ψεύδεσθαι. alex. aphrod. in met. 1024 b 26, p. 434, 25. εἰπών δέ ταῦτα αἰτιᾶται ἀντισθένην εὐήθως λέγοντα περί μηδενός ἄλλου λέγεσθαί τινα λόγον ἤ περί ἐκείνου οὗ οἰκεῖός ἐστι, παρακρουσθέντα ὑπό τοῦ τόν ψευδῆ λόγον μηδενός ἁπλῶς εἶναι λόγον: οὐ γάρ εἰ μή ἁπλῶς ἐστι μηδέ κυρίως, ἤδη καί οὐκ ἔστιν. ᾤετο δέ ὁ ἀντισθένης ἕκαστον τῶν ὄντων λέγεσθαι τῷ οἰκείῳ λόγῳ μόνῳ καί ἕνα ἑκάστου λόγον εἶναι: τόν γάρ οἰκεῖον: τόν δέ τι σημαίνοντα καί μή ὄντα τούτου περί οὗ λέγεται εἶναι, ἀλλότριόν γε ὄντα αὐτοῦ. ἐξ ὧν καί συνάγειν ἐπειρᾶτο ὅτι μή ἔστιν ἀντιλέγειν: τούς μέν γάρ ἀντιλέγοντας περί τινος διάφορα λέγειν ὀφείλειν, μή δύνασθαι δέ περί αὐτοῦ διαφόρους τούς λόγους φέρεσθαι τῷ ἕνα τόν οἰκεῖον ἑκάστου εἶναι: ἕνα γάρ ἑνός εἶναι καί τόν λέγοντα περί αὐτοῦ λέγειν μόνον, ὥστε εἰ μέν περί τοῦ πράγματος τοῦ αὐτοῦ λέγοιεν τά αὐτά ἄν λέγοιεν ἀλλήλοις (εἷς γάρ ὁ περί ἑνός λόγος), λέγοντες δέ ταὐτά οὐκ ἄν ἀντιλέγοιεν ἀλλήλοις. εἰ δέ διαφέροντα λέγοιεν, οὐκέτι λέξειν αὐτούς περί ταὐτοῦ τῷ εἶναι ἕνα τόν λόγον τόν περί αὐτοῦ τοῦ πράγματος, τούς δέ ἀντιλέγοντας ὀφείλειν περί τοῦ αὐτοῦ λέγειν. καί οὕτως συνῆγε τό μή εἶναι ἀντιλέγειν. σχεδόν δέ μηδέ ψεύδεσθαι διά τό μή οἷόν τε εἶναι περί τινος ἄλλον πλήν τόν ἴδιόν τε καί οἰκεῖον εἰπεῖν λόγον. ὅτι δέ εὐήθης ὁ λόγος οὗτος, δείκνυσιν ἐκ τοῦ λέγειν ἕκαστον οὐ μόνον τῷ αὐτοῦ καί οἰκείῳ λόγῳ ἀλλά καί τῷ ἑτέρου, ψευδῶς μέν καί ῥᾷστα καί πολλαχῶς καί ἐκ τοῦ προχείρου, οἷον ἄν τῷ κύκλου τις λόγῳ κατά τοῦ τριγώνου χρήσηται ἤ τῷ τοῦ ἵππου κατά τοῦ ἀνθρώπου. aristot. top. 104 b 20. θέσις δέ ἐστιν ὑπόληψις παράδοξος τῶν γνωρίμων τινός κατά φιλοσοφίαν, οἷον ὅτι οὐκ ἔστιν ἀντιλέγειν, καθάπερ ἔφη ἀντισθένης. diog. l. ix, 53. καί τόν ἀντισθένους λόγον τόν πειρώμενον ἀποδεικνύειν ὡς οὐκ ἔστιν ἀντιλέγειν, οὗτος (ὁ πρωταγόρας) πρῶτος διείλεκται, καθά φησι πλάτων ἐν εὐθυδήμῳ. proclus in plat. crat. c. 37. ὅτι ἀντισθένης ἔλεγεν μή δεῖν ἀντιλέγειν: πᾶς γάρ, φησί, λόγος ἀληθεύει: ὁ γάρ λέγων τι λέγει: ὁ δέ τι λέγων τό ὄν λέγει: ὁ δέ τό ὄν λέγων ἀληθεύει. ῥητέον οὖν πρός αὐτόν ὅτι ἔστιν καί τό ψεῦδος καί οὐδέν κωλύει τόν τό ὄν λέγοντα ψεῦδος λέγειν: καί ἔτι ὁ λέγων περί τινος λέγει, καί οὐχί τί λέγει. simplic. in cat. 8 b 25, p. 208, 28. τῶν δέ παλαιῶν οἱ μέν ἀνῄρουν τάς ποιότητας τελέως, τό ποιόν συγχωροῦντες εἶναι, ὥσπερ ἀντισθένης, ὅς ποτε πλάτωνι διαμφισβητῶν, «ὦ πλάτων, ἔφη, ἵππον μέν ὁρῶ, ἱππότητα δέ οὐχ ὁρῶ». καί ὅς εἶπεν: «ὅτι ἔχεις μέν ᾧ ἵππος ὁρᾶται τόδε τό ὄμμα, ᾧ δέ ἱππότης θεωρεῖται, οὐδέπω κέκτησαι». simplic. in cat. 8 b 25, p. 211, 15. γνωριμώτερον δέ καί προσεχέστερον ἡμῖν τῆς ποιότητος τό ποιόν, εἴπερ τήν μέν ποιότητα καί ἀναιροῦσί τινες, ὡς μηδέ ὑφεστῶσαν ὅλως, τό δέ ποιόν οὐδείς ἀναιρεῖ, καί τόν μέν ἵππον ὁρᾶν ὁμολογεῖ ὁ ἀντισθένης, τήν δέ ἱππότητα μή ὁρᾶν, καί τό μέν ἐν ὀφθαλμοῖς ὁρᾶται, ἡ δέ τῷ λογισμῷ καταλαμβάνεται, καί τό μέν ἐν αἰτίου τάξει προηγεῖται, τό δέ ὡς ἀποτέλεσμα ἕπεται, καί τό μέν ἐστι σῶμα καί σύνθετον, τό δέ ἁπλοῦν καί ἀσώματον. ammon. in porphyr. isagog. p. 40, 6. ὁ τοίνυν ἀντισθένης ἔλεγε τά γένη καί τά εἴδη ἐν ψιλαῖς ἐπινοίαις εἶναι λέγων ὅτι «ἵππον μέν ὁρῶ, ἱππότητα δέ οὐχ ὁρῶ» καί πάλιν «ἄνθρωπον μέν ὁρῶ, ἀνθρωπότητα δέ οὐχ ὁρῶ». porphyr. schol. ad od. i, 1. οὐκ ἐπαινεῖν φησιν ἀντισθένης ὅμηρον τόν ὀδυσσέα μᾶλλον ἤ ψέγειν λέγοντα αὐτόν πολύτροπον. οὐκ οὖν τόν ἀγαμέμνονα καί τόν αἴαντα πολυτρόπους πεποιηκέναι, ἀλλ' ἁπλοῦς καί γεννάδας, οὐδέ τόν νέστορα, τόν σοφόν, οὐ μά δία δόλιον καί παλίμβολον τό ἦθος, ἀλλ' ἁπλῶς τῷ ἀγαμέμνονι συνόντα καί τοῖς ἄλλοις ἅπασι καί εἰς τό στρατόπεδον, εἴ τι ἀγαθόν εἶχε, συμβουλεύοντα καί οὐκ ἀποκρυπτόμενον. καί τοσοῦτον ἀπεῖχε τοῦ τόν τοιοῦτον τρόπον ἀποδέχεσθαι ὁ ἀχιλλεύς, ὡς ἐχθρόν ἡγεῖσθαι ὁμοίως τῷ θανάτῳ ἐκεῖνον, «ὅς χ' ἕτερον μέν κεύθῃ ἐνί φρεσίν, ἄλλο δέ εἴπῃ» (il. ix, 313). λύων οὖν ὁ ἀντισθένης φησί: τί οὖν; ἆρα γε πονηρός ὁ ὀδυσσεύς, ὅτι πολύτροπος ἐρρέθη, καί μή, διότι σοφός, οὕτως αὐτόν προσείρηκε; μήποτε οὖν τρόπος τό μέν τι σημαίνει τό ἦθος, τό δέ τι σημαίνει τήν τοῦ λόγου χρῆσιν; εὔτροπος γάρ ἀνήρ ὁ τό ἦθος ἔχων εἰς τό εὖ τετραμμένον, τρόποι δέ λόγου αἱ ποιαί πλάσεις: καί χρῆται τῷ τρόπῳ καί ἐπί φωνῆς καί ἐπί μελῶν ἐξαλλαγῆς, ὡς ἐπί τῆς ἀηδόνος: «ἥ τε θαμά τρωπῶσα χέει πολυηχέα φωνήν» (od. xix, 521). εἰ δέ οἱ σοφοί δεινοί εἰσι διαλέγεσθαι, καί ἐπίστανται τό αὐτό νόημα κατά πολλούς τρόπους λέγειν: ἐπιστάμενοι δέ πολλούς τρόπους λόγων περί τοῦ αὐτοῦ πολύτροποι ἄν εἶεν. εἰ δέ οἱ σοφοί καί <ἀνθρώποις συνεῖναι> ἀγαθοί εἰσι, διά τοῦτό φησι τόν ὀδυσσέα ὅμηρος σοφόν ὄντα πολύτροπον εἶναι, ὅτι δή τοῖς ἀνθρώποις ἠπίστατο πολ λοῖς τρόποις συνεῖναι. οὕτω καί πυθαγόρας λέγεται πρός παῖδας ἀξιωθείς ποιήσασθαι λόγους διαθεῖναι πρός αὐτούς λόγους παιδικούς, καί πρός γυναῖκας γυναιξίν ἁρμοδίους, καί πρός ἄρχοντας ἀρχοντικούς, καί πρός ἐφήβους ἐφηβικούς: τόν γάρ ἑκάστοις πρόσφορον τρόπον τῆς σοφίας ἐξευρίσκειν σοφίας ἐστίν: ἀμαθίας δέ εἶναι τό πρός τούς ἀνομοίως ἔχοντας τῷ τοῦ λόγου χρῆσθαι μονοτρόπῳ. ἔχειν δέ τοῦτο καί τήν ἰατρικήν ἐν τῇ τῆς τέχνης κατορθώσει, ἠσκηκυίας τῆς θεραπείας τό πολύτροπον διά τήν τῶν θεραπευομένων ποικίλην σύστασιν. τρόπος μέν οὖν τό παλίμβολον τό τοῦ ἤθους, τό πολυμετάβολον καί ἄστατον. λόγου δέ πολυτροπία καί χρῆσις ποικίλη λόγου εἰς ποικίλας ἀκοάς μονοτροπία γίνεται. ἕν γάρ τό ἑκάστῳ οἰκεῖον. διό καί τό ἁρμόδιον ἑκάστῳ τήν ποικιλίαν τοῦ λόγου εἰς ἕν συναγείρει τό ἑκάστῳ πρόσφορον. τό δ' αὖ μονοειδές ἀνάρμοστον ὄν πρός ἀκοάς διαφόρους πολύτροπον ποιεῖ τόν ὑπό πολλῶν ἀπόβλητον ὡς αὐτοῖς ἀπόβλητον λόγον. porphyr. schol. ad od. v, 211. (οὐ μέν θην κείνης γε χερείων εὔχομαι εἶναι). ἀντισθένης φησίν εἰδέναι σοφόν ὄντα τόν ὀδυσσέα, ὅτι οἱ ἐρῶντες πολλά ψεύδονται καί τά ἀδύνατα ἐπαγγέλλονται. porphyr. schol. ad od. vii, 257. (ἡ δέ <μ'> ἔφασκε/ θήσειν ἀθάνατον καί ἀγήραον ἥματα πάντα). ἀντισθένης δέ φησι ὅτι τούς ἐρῶντας ᾔδει ψευδομένους τάς ὑποσχέσεις: τοῦτο γάρ ποιεῖν οὐκ ἐδύνατο δίχα διός. porphyr. schol. ad od. ix, 106. (κυκλώπων δ' ἐς γαῖαν ὑπερφιάλων ἀθεμίστων). ἀντισθένης δέ φησιν ὅτι μόνον τόν πολύφημον εἶναι ἄδικον: καί γάρ ὄντως τοῦ διός ὑπερόπτης ἐστίν: οὐκοῦν οἱ λοιποί δίκαιοι: διά τοῦτο γάρ καί τήν γῆν αὐτοῖς τά πάντα ἀναδιδόναι αὐτομάτως: καί τό μή ἐργάζεσθαι αὐτήν δίκαιον ἔργον ἐστίν. porphyr. schol. ad od. ix, 525. (ὡς οὐκ ὀφθαλμόν <ς'> ἰήσεται οὐδ' ἐνοσίχθων). διά τί ὁ ὀδυσσεύς οὕτως ἀνοήτως εἰς τόν ποσειδῶνα ὠλιγώρησεν εἰπών: “ὡς οὐκ ...”; ἀντισθένης μέν φησι διά τό εἰδέναι ὅτι οὐκ ἦν ἰατρός ὁ ποσειδῶν ἀλλ' ὁ ἀπόλλων. porphyr. sch. ad il. xi, 636. (νέστωρ δ' ὁ γέρων ἀμογητί ἄειρεν). διά τί πεποίηκε μόνον τόν νέστορα αἴροντα τό ἔκπομα; ... ἀντισθένης δέ: οὐ περί τῆς κατά χείρα βαρύτητος λέγει, ἀλλ' ὅτι οὐκ ἐμεθύσκετο σημαίνει: ἀλλ' ἔφερε ῥᾳδίως τόν οἶνον. anon. sch. lips. ad il. xv, 123. (εἰ μή ἀθήνη πᾶσι περιδδείσασα θεοῖσι) εἰκότως δέ ὡς δεδοικυῖα τόν πατέρα καί ἤδη πεπαιδευμένη μή ἐναντιοῦσθαι, περί τῶν μελλόντων ἡ γλαυκῶπις φροντίζει. ἐκ τούτου καί ἀντισθένης φησίν, ὡς εἴ τι πράττει ὁ σοφός, κατά πᾶσαν ἀρετήν ἐνεργεῖ, ὡς καί ἡ ἀθηνᾶ τριχῶς νουθετεῖ τόν ἄρην. anon. sch. ad il. xxiii, 65. (ἦλθε δ' ἐπί ψυχή πατροκλῆος δειλοῖο). ἐντεῦθεν ἀντισθένης ὁμοσχήμονας φησί τάς ψυχάς τοῖς περιέχουσι σώμασιν εἶναι. dio prus. or. liii, 5. ὁ δέ ζήνων οὐδέν τῶν τοῦ ὁμήρου ψέγει, ἅμα διηγούμενος καί διδάσκων ὅτι τά μέν κατά δόξαν τά δέ κατά ἀλήθειαν γέγραφεν, ὅπως μή φαίνηται αὐτός αὑτῷ μαχόμενος ἔν τισι δοκοῦσιν ἐναντίως εἰρήσθαι. ὁ δέ λόγος οὗτος, ἀντισθένους ἐστί πρότερον, ὅτι τά μέν δόξῃ, τά δέ ἀληθείᾳ εἴρηται τῷ ποιητῇ: ἀλλ' ὁ μέν οὐκ ἐξειργάσατο αὐτόν, ὁ δέ καθ' ἕκαστον τῶν ἐπί μέρους ἐδήλωσεν. sch. in aristoph. thesmoph. 21. (σοφοί τύραννοι τῶν σοφῶν συνουσίᾳ). ἔστι δέ σοφοκλέους ἐξ αἴαντος λοκροῦ ... καί ἀντισθένης καί πλάτων εὐριπίδου αὐτό εἶναι ἡγοῦνται. οὐκ ἔχω εἰπεῖν ὅ τι παθόντες. plutarch. quom. adul. poet. aud. deb. 33c. ὅθεν οὐδ' αἱ παραδιορθώσεις φαύλως ἔχουσιν αἷς καί κλεάνθης ἐχρήσατο καί ἀντισθένης, ὁ μέν εὖ μάλα τούς ἀθηναίους ἰδών θορυβήσαντας ἐν τῷ θεάτρῳ “τί δ' αἰ σχρόν, εἰ μή τοῖς χρωμένοις δοκεῖ;” παραβάλλων εὐθύς, “αἰσχρόν τό γ' αἰσχρόν, κἄν δοκῇ κἄν μή δοκῇ”. xenophon symp. iii, 5 s. ἀλλά σύ αὖ, ἔφη (ὁ ἀντισθένης), λέγε, ὦ νικήρατε, ἐπί ποίᾳ ἐπιστήμῃ μέγα φρονεῖς. καί ὅς εἶπεν: ὁ πατήρ ὁ ἐπιμελούμενος ὅπως ἀνήρ ἀγαθός γενοίμην ἠνάγκασέ με πάντα τά ὁμήρου ἔπη μαθεῖν: καί νῦν δυναίμην ἄν ἰλιάδα ὅλην καί ὀδύσσειαν ἀπό στόματος εἰπεῖν. ἐκεῖνο δ' ἔφη ὁ ἀντισθένης, λέληθέ σε, ὅτι καί οἱ ῥαψῳδοί πάντες ἐπίστανται ταῦτα τά ἔπη; καί πῶς ἄν, ἔφη, λελήθοι ἀκροώμενόν γε αὐτῶν ὀλίγου ἀν' ἑκάστην ἡμέραν; οἶσθά τι οὖν ἔθνος, ἔφη, ἠλιθιώτερον ῥαψῳδῶν; οὐ μά τόν δία, ἔφη ὁ νικήρατος, οὔκουν ἔμοιγε δοκῶ. δῆλον γάρ, ἔφη ὁ σωκράτης, ὅτι τάς ὑπονοίας οὐκ ἐπίστανται. σύ δέ στησιμβρότῳ τε καί ἀναξιμάνδρῳ καί ἄλλοις πολλοῖς πολύ δέδωκας ἀργύριον, ὥστε οὐδέν σε τῶν πολλοῦ ἀξίων λέληθε. xenophon symp. iv, 6. ἐκ τούτου δέ ὁ νικήρατος, ἀκούοιτ' ἄν, ἔφη, καί ἐμοῦ ἄ ἔσεσθε βελτίονες, ἄν ἐμοῖ συνῆτε. ἴστε γάρ δήπου ὅτι ὅμηρος ὁ σοφώτατος πεποίηκε σχεδόν περί πάντων τῶν ἀνθρωπίνων. ὅστις ἄν οὖν ὑμῶν βούληται ἤ οἰκονομικός ἤ δημηγορικός ἤ στρατηγικός γενέσθαι ἤ ὅμοιος ἀχιλλεῖ ἤ αἴαντι ἤ νέστορι ἤ ὀδυσεῖ, ἐμέ θεραπευέτω. ἐγώ γάρ ταῦτα πάντα ἐπίσταμαι. ἦ καί βασιλεύειν, ἔφη ὁ ἀντισθένης, ἐπίστασαι, ὅτι οἶσθα ἐπαινέσαντα αὐτόν τόν ἀγαμέμνονα ὡς βασιλεύς τε εἴη ἀγαθός κρατερός τ' αἰχμητής; καί ναί μά δί', ἔφη, ἔγωγε ... diocl. ap. diog. l. vi, 13. τείχη κατασκευαστέον ἐν τοῖς αὑτῶν ἀναλώτοις λογισμοῖς. stob. anthol. ii, 31, 68. δεῖ τούς μέλλοντας ἀγαθούς ἄνδρας γενήσεσθαι τό μέν σῶμα γυμνασίοις ἀσκεῖν, τήν δέ ψυχήν <λόγοις>. stob. anthol. ii, 2, 15. οὐκ ἀντιλέγοντα δεῖ τόν ἀντιλέγοντα παύειν, ἀλλά διδάσκειν: οὐδέ γάρ τόν μαινόμενον ἀντιμαινόμενός τις ἰᾶται. diog. l. vi, 103. γράμματα γοῦν μή μανθάνειν ἔφασκεν ὁ ἀντισθένης τούς σώφρονας γενομένους, ἵνα μή διαστρέφοιντο τοῖς ἀλλοτρίοις. chrysippus ap. plut. de stoic. repugn. 1039e. καί μήν οὐχ ἕτερα δεῖ βιβλία διειλῆσαι τοῦ χρυσίππου τήν πρός αὐτόν ἐνδεικνυμένους μάχην, ἀλλ' ἐν αὐτοῖς τούτοις ποτέ μέν τοῦ ἀντισθένους ἐπαινῶν προσφέρεται τό δεῖν κτᾶσθαι νοῦν ἤ βρόχον. gnom. vat. 3. ὁ αὐτός ἔφη τούς ἀπαιδεύτους ἐνύπνια ἐγρηγορότα. diog. l. vi, 10. ἤρεσκεν αὐτῷ καί τάδε. διδακτήν ἀπεδείκνυε τήν ἀρετήν. τούς αὐτούς εὐγενεῖς τούς καί ἐναρέτους. diog. l. vi, ii. αὐτάρκη δέ τήν ἀρετήν πρός εὐδαιμονίαν, μηδενός προσδεομένην ὄτι μή σωκρατικῆς ἰσχύος. τήν τ' ἀρετήν τῶν ἔργων εἶναι, μήτε λόγων πλείστων δεομένην μήτε μαθημάτων. diocl. ap. diog. l. vi, 12. ἀναφαίρετον ὅπλον ἡ ἀρετή: κρεῖττόν ἐστι μετ' ὀλίγων ἀγαθῶν πρός ἅπαντας τούς κακούς ἤ μετά πολλῶν κακῶν πρός ὀλίγους ἀγαθούς μάχεσθαι. diocl. ap. diog. l. vi, 12. ἀνδρός καί γυναικός ἡ αὐτή ἀρετή. diocl. ap. diog. l. vi, 12. τἀγαθά καλά, τά κακά αἰσχρά: τά πονηρά νόμιζε πάντα ξενικά. diocl. ap. diog. l. vi, 12. τόν δίκαιον περί πλείονος ποιεῖσθαι τοῦ συγγενοῦς. diog. l. vi, 5. τούς βουλομένους ἀθανάτους εἶναι, ἔφη, δεῖν ζῆν εὐσεβῶς καί δικαίως. diocl. ap. diog. l. vi, 12. προσέχειν τοῖς ἐχθροῖς: πρῶτοι γάρ τῶν ἁμαρτημάτων αἰσθάνονται. plut. de cap. ex inim. util. 89b. ὅθεν ὀρθῶς ὁ ἀντισθένης εἶπεν, ὅτι τοῖς μέλλουσι σῴζεσθαι ἤ φίλων δεῖ γνησίων ἤ διαπύρων ἐχθρῶν: οἱ μέν γάρ νουθετοῦντες τούς ἁμαρτάνοντας, οἱ δέ λοιδοροῦντες ἀποτρέπουσι. antonius serm. xxxiii, 172. μή νουθέτει γέροντα ἁμαρτάνοντα: δένδρον γάρ παλαιόν μεταφυτεῦσαι δύσκολόν ἐστιν. diocl. ap. diog. l. vi, 12. ἀξιέραστος ὁ ἀγαθός: οἱ σπουδαῖοι φίλοι: συμμάχους ποιεῖσθαι τούς εὐψύχους ἅμα καί δικαίους. diog. l. vi, 11. αὐτάρκη τ' εἶναι τόν σοφόν: πάντα γάρ αὐτοῦ εἶναι τά τῶν ἄλλων. diocl. ap. diog. l. vi, 12. ἀναγράφει δ' αὐτοῦ καί διοκλῆς ταυτί: τῷ σοφῷ ξένον οὐδέν οὐδ' ἄπορον. diog. l. vi, 5. ὥσπερ ὑπό τοῦ ἰοῦ τόν σίδηρον, οὕτως ἔλεγε τούς φθονερούς ὑπό τοῦ ἰδίου ἤθους κατεσθίεσθαι. antonius serm. xxxiii, 172. κακοί κολακευόμενοι κακώτεροι γίνονται. hecaton ap. diog. l. vi, 4. κρεῖττον ἔλεγε, καθά φησιν ἑκάτων ἐν ταῖς χρείαις, εἰς κόρακας ἤ εἰς κόλακας ἐμπεσεῖν: οἱ μέν γάρ νεκρούς, οἱ δέ ζῶντας ἐσθίουσιν. stob. anthol. iii, 14, 17. ἀντισθένης αἱρετώτερόν φησιν εἰς κόρακας ἐμπεσεῖν ἤ εἰς κόλακας: οἱ μέν γάρ ἀποθανόντος τό σῶμα, οἱ δέ ζῶντος τήν ψυχήν λυμαίνονται. diog. l. vi, 7. παρεκελεύετο τε κακῶς ἀκούοντας καρτερεῖν μᾶλλον ἤ εἰ λίθοις τις βάλλοιτο. gnom. vat. 12. ὁ αὐτός ἔφη τήν ἀρετήν βραχύλογον εἶναι, τήν δέ κακίαν ἀπεραντο<λόγον>. diocl. ap. diog. l. vi, 13. τεῖχος ἀσφαλέστατον φρόνησις: μήτε γάρ καταρρεῖν μήτε προδίδοσθαι. stob. anthol. iii, 14, 19. ἀντισθένης ἔλεγεν, ὥσπερ τάς ἑταίρας τἀγαθά πάντα εὔχεσθαι τοῖς ἐρασταῖς παρεῖναι, πλήν νοῦ καί φρονήσεως, οὕτω καί τούς κόλακας οἷς σύνεισιν. epiph. adv. haeres. iii, 26 (diels, dox. p. 591). ἀντισθένης ... (fr. 122d) ἔφησε μή χρῆναι τά κακά ζηλοτυπεῖν ἑτέρων [ἤ τά παρ' ἀλλήλοις αἰσχρά]: τά δέ τείχη τῶν πόλεων εἶναι σφαλερά πρός τόν ἔσω προδότην, ἀσάλευτα δέ τά τῆς ψυχῆς τείχη καί ἀρραγῆ. philo quod omn. prob. lib. p. 869. εἰς ταῦτα δ' ἀπιδών ἀντισθένης δυσβάστακτον εἶπεν εἶναι τόν ἀστεῖον: ὡς γάρ ἡ ἀφροσύνη κοῦφον καί φερόμενον, <οὕτως> ἡ φρόνησις ἐρηρεισμένον καί ἀκλινές καί βάρος ἔχον ἀσάλευτον. diog. l. vi, 6. ὁμονοούντων ἀδελφῶν συμβίωσιν παντός ἔφη τείχους ἰσχυροτέραν εἶναι. stob. anthol. iii, 1, 28. οὔτε συμπόσιον χωρίς ὁμονοίας οὔτε πλοῦτος χωρίς ἀρετῆς ἡδονήν ἔχει. stob. anthol. iii, 10, 41. φιλάργυρος οὐδείς ἀγαθός οὔτε βασιλεύς οὔτε <ἰδιώτης>. diog. l. vi, 11. τήν τ' ἀδοξίαν ἀγαθόν καί ἴσον τῷ πόνῳ. gnom. vat. 1. ἀντισθένης τούς πόνους ἔφησεν ὁμοίους εἶναι κυσί: καί γάρ ἐκεῖνοι τοῦς ἀσυνήθεις δάκνουσιν. clemens alex. strom. ii, 21, 130, 7. πάλιν ἀντισθένης μέν τήν ἀτυφίαν (τοῦ μέν ὅλου βίου τέλος εἶναι ἔταξε). theodoret. graec. aff. cur. xi, 8. ὁ δέ ἀντισθένης τήν ἀτυφίαν (ἔσχατον ἀγαθόν ὑπέλαβεν). diog. l. vi, 6. τοιαῦτ' ἔφη δεῖν ἐφόδια ποιεῖσθαι ἅ καί ναυαγήσαντι συγκολυμβήσει. plut. de alex. magni fort. 336a. ὀρθῶς γάρ ἀντισθένης ἔλεγεν, ὅτι πάντα δεῖ τοῖς πολεμίοις εὔχεσθαι τά ἀγαθά, πλήν ἀνδρείας: γίνεται γάρ οὕτως οὐ τῶν ἐχόντων, ἀλλά τῶν κρατούντων. aristot. polit. iii, 1284 a 15. ὅθεν δῆλον ὅτι καί τήν νομοθεσίαν ἀναγκαῖον εἶναι περί τούς ἴσους καί τῷ γένει καί τῇ δυνάμει, κατά δέ τῶν τοιούτων οὐκ ἔστι νόμος. αὐτοί γάρ εἰσι νόμος. καί γάρ γελοῖος ἄν εἴη νομοθετεῖν τις πειρώμενος κατ' αὐτῶν. λέγοιεν γάρ ἄν ἴσως ἅπερ ἀντισθένης ἔφη, τούς λέοντας δημηγορούντων τῶν δασυπόδων καί τό ἴσον ἀξιούντων πάντας ἔχειν. diog. l. vi, 11. καί τόν σοφόν οὐ κατά τούς κειμένους νόμους πολιτεύσεσθαι ἀλλά κατά τόν τῆς ἀρετῆς. diog. l. vi, 5. τότ' ἔφη τάς πόλεις ἀπόλλυσθαι, ὅταν μή δύνωνται τούς φαύλους ἀπό τῶν σπουδαίων διακρίνειν. diog. l. vi, 6. ἄτοπον ἔφη τοῦ μέν σίτου τάς αἴρας ἐκλέγειν καί ἐν τῷ πολέμῳ τούς ἀχρείους, ἐν δέ πολιτείᾳ τούς πονηρούς μή παραιτεῖσθαι. maximus serm. 9, 561. ἐπισφαλές μαινομένῳ δοῦναι μάχαιραν καί μοχθηρῷ δύναμιν. philod. rhetor. p. 223, 12ss. (sudhaus). τί δήποτε οὔ [τε σωκ]ράτ[ης] δ' ὁ γινώ[σκων] [ἕνα πρ]ός ἕνα συλλ[ύειν ἔοι-] [κεν ἱκα]νός ἕ[να πρός πλήθη] [οὔτ' ἀντ]ισθέ[νης οὔτε ζή-] [νων οὔ]τε κ[λεάνθης οὔτε] [χρύσι]ππος οὔτ[ε ἄλλος τις] [τοιαύ]τας προκο[πάς πεπαη] [μένοι]; xenophon symp. iv, 56_64. ὁμολογησώμεθα πρῶτον ποῖά ἐστιν ἔργα τοῦ μαστροποῦ: καί ὅσα ἄν ἐρωτῶ, μή ὀκνεῖτε ἀποκρίνεσθαι, ἵνα εἰδῶμεν ὅσα ἄν συνομολογῶμεν. καί ὑμῖν οὕτω δοκεῖ; ἔφη. πάνυ μέν οὖν, ἔφασαν. ὡς δ' ἅπαξ εἶπαν πάνυ μέν οὖν, τοῦτο πάντες ἐκ τοῦ λοιποῦ ἀπεκρίναντο. οὐκοῦν ἀγαθοῦ μέν, ἔφη, ὑμῖν δοκεῖ μαστροποῦ ἔργον εἶναι ἥν ἄν ἤ ὅν ἄν μαστροπεύῃ ἀρέσκοντα τοῦτον ἀποδεικνύναι οἷς ἄν συνῇ; πάνυ μέν οὖν, ἔφασαν. οὐκοῦν ἕν μέν τί ἐστιν εἰς τό ἀρέσκειν ἐκ τοῦ πρέπουσαν ἔχειν σχέσιν καί τριχῶν καί ἐσθῆτος; πάνυ μέν οὖν, ἔφασαν. οὐκοῦν καί τόδε ἐπιστάμεθα, ὅτι ἔστιν ἀνθρώπῳ τοῖς αὐτοῖς ὄμμασι καί φιλικῶς καί ἐχθρῶς πρός τινας βλέπειν; πάνυ μέν οὖν. τί δέ, τῇ αὐτῇ φωνῇ ἔστι καί αἰδημόνως καί θρασέως φθέγγεσθαι; πάνυ μέν οὖν. τί δέ, λόγοι οὐκ εἰσί μέν τινες ἀπεχθανόμενοι, εἰσί δέ τινες οἵ πρός φιλίαν ἄγουσι; πάνυ μέν οὖν. οὐκοῦν τούτων ὁ ἀγαθός μαστροπός τά συμφέροντα εἰς τό ἀρέσκειν διδάσκοι ἄν; πάνυ μέν οὖν. ἀμείνων δ' ἄν εἴη, ἔφη, ὁ ἑνί δυνάμενος ἀρεστούς ποιεῖν ἤ ὅστις καί πολλοῖς; ἐνταῦθα μέντοι ἐσχίσθησαν, καί οἱ μέν εἶπον δῆλον ὅτι ὅστις πλείστοις, οἱ δέ πάνυ μέν οὖν. ὁ δ' εἰπών ὅτι καί τοῦτο ὁμολογεῖται, ἔφη: εἰ δέ τις καί ὅλῃ τῇ πόλει ἀρέσκοντας δύναιτο ἀποδεικνύναι, οὐχ οὗτος παντελῶς ἄν ἤδη ἀγαθός μαστροπός εἴη; σαφῶς γε νή δία, πάντες εἶπον. οὐκοῦν εἴ τις τοι ούτους δύναιτο ἐξεργάζεσθαι ὧν προστατοίη, δικαίως ἄν μέγα φρονοίη ἐπί τῇ τέχνῃ καί δικαίως ἄν πολύν μισθόν λαμβάνοι; ἐπεί δέ καί ταῦτα πάντες συνωμολόγουν, τοιοῦτος μέντοι, ἔφη, μοι δοκεῖ ἀντισθένης εἶναι οὗτος. καί ὁ ἀντισθένης, ἐμοῖ, ἔφη, παραδίδως, ὦ σώκρατες, τήν τέχνην; ναί μά δί' ἔφη. ὁρῶ γάρ σε καί τήν ἀκόλουθον ταύτης πάνυ ἐξειργασμένον. τίνα ταύτην; τήν προαγωγείαν, ἔφη. καί ὅς μάλα ἀχθεσθείς ἐπήρετο: καί τί μοι σύνοισθα, ὦ σώκρατες, τοιοῦτον εἰργασμένῳ; οἶδα μέν, ἔφη, σε καλλίαν τουτονί προαγωγεύσαντα τῷ σοφῷ προδίκῳ, ὅτε ἑώρας τοῦτον μέν φιλοσοφίας ἐρῶντα, ἐκεῖνον δέ χρημάτων δεόμενον: οἶδα δέ σε ἱππίᾳ τῷ ἠλείῳ, παρ' οὗ οὗτος καί τό μνημονικόν ἔμαθεν: ἀφ' οὗ δή καί ἐρωτικώτερος γεγένηται διά τό ὅ τι ἄν καλόν ἴδῃ μηδέποτε ἐπιλανθάνεσθαι. ἔναγχος δέ δήπου καί πρός ἐμέ ἐπαινῶν τόν ἡρακλεώτην ξένον ἐπεί με ἐποίησας ἐπιθυμεῖν αὐτοῦ, συνέστησάς μοι αὐτόν. καί χάριν μέντοι σοι ἔχω: πάνυ γάρ καλός κἀγαθός δοκεῖ μοι εἶναι. αἰσχύλον δέ τόν φλειάσιον πρός ἐμέ ἐπαινῶν καί ἐμέ πρός ἐκεῖνον οὐχ οὕτω διέθηκας ὥστε διά τούς σούς λόγους ἐρῶντες ἐκυνοδρομοῦμεν ἀλλήλους ζητοῦντες; ταῦτα οὖν ὁρῶν δυνάμενόν σε ποιεῖν ἀγαθόν νομίζω προαγωγόν εἶναι. ὁ γάρ οἷός τε ὤν γιγνώσκειν τε τούς ὠφελίμους αὑτοῖς καί τούτους δυνάμενος ποιεῖν ἐπιθυμεῖν ἀλλήλων, οὗτος ἄν μοι δοκεῖ καί πόλεις δύνασθαι φίλας ποιεῖν καί γάμους ἐπιτηδείους συνάγειν, καί πολλοῦ ἄν ἄξιος εἶναι καί † πόλεσι καί φίλοις καί συμμάχοις † κεκτῆσθαι. σύ δέ ὡς κακῶς ἀκούσας ὅτι ἀγαθόν σε ἔφην προαγωγόν εἶναι, ὠργίσθης. ἀλλά μά δί', ἔφη, οὐ νῦν. ἐάν γάρ ταῦτα δύνωμαι, σεσαγμένος δή παντάπασι πλούτου τήν ψυχήν ἔσομαι. diog. l. vi, 3. ἔλεγε τε συνεχές: μανείην μᾶλλον ἤ ἡσθείην. sextus empir. adv. math. xi, 73. οἷον τήν ἡδονήν ὁ μέν ἐπίκουρος ἀγαθόν εἶναί φησιν: ὁ δέ εἰπών: μανείην μᾶλλον ἤ ἡσθείην κακόν. aul. gell. noct. att. ix, 5, 3. antisthenes socraticus (voluptatem) summum malum dicit; eius namque hoc verbum est: μανείην μᾶλλον ἤ ἡσθείην. clemens alex. strom. ii, 20, 121, 1. καί ἀντισθένης δέ μανῆναι μᾶλλον ἤ ἡσθῆναι αἱρεῖται. euseb. praep. evang. xv, 13, 7. σωκράτους τοίνυν ἀκουστής ἐγένετο ἀντισθένης. ἡρακλεωτικός τις ἀνήρ τό φρόνημα, ὅς ἔφη τοῦ ἥδεσθαι τό μαίνεσθαι κρεῖττον εἶναι: διό καί παρῄνει τοῖς γνωρίμοις μηδέποτε χάριν ἡδονῆς δάκτυλον ἐκτείνειν. theodoret. graec. aff. cur. xii, 47. καί ἀντισθένης δέ ὁ κυνικός (σωκρατικός δέ καί οὗτος) τοῦ ἥδεσθαι τό μαίνεσθαι κρεῖττον εἴρηκεν εἶναι: διό καί παραινεῖ τοῖς γνωρίμοις μηδέ δάκτυλον ἐκτεῖναί ποτε ἕνεκα ἡδονῆς. clemens alex. strom. ii, 20, 107, 2. ἐγώ δέ ἀποδέχομαι τόν ἀντισθένη, «τήν ἀφροδίτην, λέγοντα, κἄν κατατοξεύσαιμι, εἰ λάβοιμι, ὅτι πολλάς ἡμῶν καλάς καί ἀγαθάς γυναῖκας διέφθειρεν». τόν τε ἔρωτα κακίαν φησί φύσεως: ἧς ἥττους ὄντες οἱ κακοδαίμονες θεόν τήν νόσον καλοῦσιν. δείκνυται γάρ διά τούτων ἡττᾶσθαι τούς ἀμαθεστέρους δι' ἄγνοιαν ἡδονῆς, ἥν οὐ χρή προσίεσθαι, κἄν θεός λέγηται, τουτέστι κἄν θεόθεν ἐπί τήν τῆς παιδοποιίας χρείαν δεδομένη τυγχάνῃ. theodoret. graec. aff. cur. iii, 53. αὐτίκα τοίνυν ἀντισθένης ὁ σωκράτους ἑταῖρος καί διογένους διδάσκαλος, τήν σωφροσύνην περί πλείστου ποιούμενος καί τήν ἡδονήν μυσαττόμενος, τοιάδε περί τῆς ἀφροδίτης λέγεται φάναι «ἐγώ δέ τήν ἀφροδίτην κἄν κατατοξεύσαιμι, εἰ λάβοιμι, ὅτι πολλάς ἡμῶν καλάς κἀγαθάς γυναῖκας διέφθειρεν». τόν δέ γε ἔρωτα κακίαν ἐκάλει τῆς φύσεως, ἧς ἥττους ὄντες οἱ κακοδαίμονες θεόν τήν νόσον καλοῦσιν. ταύτῃ τοι μανῆναι μᾶλλον ἤ ἡσθῆναι ᾑρεῖτο. athen. xii, 513a. ἀντισθένης δέ τήν ἡδονήν ἀγαθόν εἶναι φάσκων προσέθηκεν τήν ἀμεταμέλητον. diog. l. ix, 101. ἐπεί τό αὐτό ὑφ' οὗ μέν δοξάζεται ἀγαθόν, ὡς ἡ ἡδονή ὑπό ἐπικούρου: ὑφ' οὗ δέ κακόν, ὑπ' ἀντισθένους. stob. anthol. iii, 6, 43. ἀντισθένης ἔλεγεν τάς μή κατά θύραν εἰσιούσας ἡδονάς ἀναγκαῖον μή κατά θύραν πάλιν ἐξιέναι: δεήσει οὖν τμηθῆναι ἤ ἐλλεβορισθῆναι. stob. anthol. iii, 18, 26. τάς μή κατά θύραν, φησίν ὁ ἀντισθένης, εἰσιούσας ἀπολαύσεις δεήσει ἤ σχασθῆναι ἤ ἐλλεβορισθῆναι ἤ πάντως λιμαγχονηθῆναι, κακάς ἀμοιβάς ἐκτίνοντα τῆς προγεγενημένης ἀπληστίας ἕνεκα μικράς καί ὀλιγοχρονίου ἡδονῆς. stob. anthol. iii, 29, 65. ἡδονάς τάς μετά τούς πόνους διωκτέον, ἀλλ' οὐχί τάς πρό τῶν πόνων. diog. l. vi, 3. καί χρή τοιαύταις πλησιάζειν γυναιξίν αἵ χάριν εἴσονται. diog. l. vi, 11. (τόν σοφόν) γαμήσειν τε τεκνοποιίας χάριν, ταῖς εὐφυεστάταις συνιόντα γυναιξί. καί ἐρασθήσεσθαι δέ: μόνον γάρ εἰδέναι τόν σοφόν τίνων χρή ἐρᾶν. clem. homil. v, 18, 147. καί ὁ σωκρατικός δέ ἀντισθένης περί τοῦ δεῖν τήν λεγομένην μοιχείαν μή ἀποσείεσθαι γράφει. xenophon symp. iii, 8. τί γάρ σύ, εἶπεν, ἐπί τίνι μέγα φρονεῖς, ὦ ἀντίσθενες; ἐπί πλούτῳ, ἔφη. ὁ μέν δή ἑρμογένης ἀνήρετο εἰ πολύ εἴη αὐτῷ ἀργύριον. ὁ δέ ἀπώμοσε μηδέ ὀβολόν. ἀλλά γῆν πολλήν κέκτησαι; ἴσως ἄν, ἔφη, αὐτολύκῳ τούτῳ ἱκανή γένοιτο ἐγκονίσασθαι. ἀκουστέον ἄν εἴη καί σοῦ. iv, 34_44. ἀλλ' ἄγε δή, ἔφη ὁ σωκράτης, σύ αὖ λέγε ἡμῖν, ὦ ἀντίσθενες, πῶς οὕτω βραχέα ἔχων μέγα φρονεῖς ἐπί πλούτῳ. ὅτι νομίζω, ὦ ἄνδρες, τούς ἀνθρώπους οὐκ ἐν τῷ οἴκῳ τόν πλοῦτον καί τήν πενίαν ἔχειν ἀλλ' ἐν ταῖς ψυχαῖς. ὁρῶ γάρ πολλούς μέν ἰδιώτας, οἵ πάνυ πολλά ἔχοντες χρήματα οὕτω πένεσθαι ἡγοῦνται ὥστε πάντα μέν πόνον, πάντα δέ κίνδυνον ὑποδύονται, ἐφ' ᾧ πλείω κτήσονται, οἶδα δέ καί ἀδελφούς, οἵ τά ἴσα λαχόντες ὁ μέν αὐτῶν τἀρκοῦντα ἔχει καί περιττεύοντα τῆς δαπάνης, ὁ δέ τοῦ παντός ἐνδεῖται: αἰσθάνομαι δέ καί τυράννους τινάς, οἵ οὕτω πεινῶσι χρημάτων ὥστε ποιοῦσι πολύ δεινότερα τῶν ἀπορωτάτων: δι' ἔνδειαν μέν γάρ δήπου οἱ μέν κλέπτουσιν, οἱ δέ τοιχωρυχοῦσιν, οἱ δέ ἀνδραποδίζονται: τύραννοι δ' εἰσί τινες οἵ ὅλους μέν οἴκους ἀναιροῦσιν, ἁθρόους δ' ἀποκτείνουσι, πολλάκις δέ καί ὅλας πόλεις χρημάτων ἕνεκα ἐξανδραποδίζονται. τούτους μέν οὖν ἔγωγε καί πάνυ οἰκτίρω τῆς ἄγαν χαλεπῆς νόσου. ὅμοια γάρ μοι δοκοῦσι πάσχειν ὥσπερ εἴ τις πολλά ἔχοι καί πολλά ἐσθίων μηδέποτε ἐμπίμπλαιτο. ἐγώ δέ οὕτω μέν πολλά ἔχω ὡς μόλις αὐτά καί [ἐγώ ἄν] αὐτός εὑρίσκω: ὅμως δέ περίεστί μοι καί ἐσθίοντι ἄχρι τοῦ μή πεινῆν ἀφικέσθαι καί πίνοντι μέχρι τοῦ μή διψῆν καί ἀμφιέννυσθαι ὥστε ἔξω μέν μηδέν μᾶλλον καλλίου τούτου τοῦ πλουσιωτάτου ῥιγοῦν: ἐπειδάν γε μήν ἐν τῇ οἰκίᾳ γένωμαι, πάνυ μέν ἀλεεινοί χιτῶνες οἱ τοῖχοί μοι δοκοῦσιν εἶναι, πάνυ δέ παχεῖαι ἐφεστρίδες οἱ ὄροφοι, στρωμνήν γε μήν οὕτως ἀρκοῦσαν ἔχω ὥστ' ἔργον μέγ' ἐστί καί ἀνεγεῖραι. ἄν δέ ποτε καί ἀφροδισιάσαι τό σῶμά μου δεηθῇ, οὕτω μοι τό παρόν ἀρκεῖ ὥστε αἷς ἄν προσέλθω ὑπερασπάζονταί με διά τό μηδένα ἄλλον αὐταῖς ἐθέλειν προσιέναι. καί πάντα τοίνυν ταῦτα οὕτως ἡδέα μοι δοκεῖ εἶναι ὡς μᾶλλον μέν ἥδεσθαι ποιῶν ἕκαστα αὐτῶν οὐκ ἄν εὐξαίμην, ἧττον δέ: οὕτω μοι δοκεῖ ἔνια αὐτῶν ἡδίω εἶναι τοῦ συμφέροντος. πλείστου δ' ἄξιον κτῆμα ἐν τῷ ἐμῷ πλούτῳ λογίζομαι εἶναι ἐκεῖνο, ὅτι εἴ μού τις καί τά νῦν ὄντα παρέλοιτο, οὐδέν οὕτως ὁρῶ φαῦλον ἔργον ὁποῖον οὐκ ἀρκοῦσαν ἄν τροφήν ἐμοῖ παρέχοι. καί γάρ ὅταν ἡδυπαθῆσαι βουληθῶ, οὐκ ἐκ τῆς ἀγορᾶς τά τίμια ὠνοῦμαι (πολυτελῆ γάρ γίνεται), ἀλλ' ἐκ τῆς ψυχῆς ταμιεύομαι. καί πολύ πλέον διαφέρει πρός ἡδονήν, ὅταν ἀναμείνας τό δεηθῆναι προσφέρωμαι ἤ ὅταν τινί τῶν τιμίων χρῶμαι, ὥσπερ καί νῦν τῷδε τῷ θασίῳ οἴνῳ ἐντυχών οὐ διψῶν πίνω αὐτόν. ἀλλά μήν καί πολύ δικαιοτέρους γε εἰκός εἶναι τοῦς εὐτέλειαν μᾶλλον ἤ πολυχρηματίαν σκοποῦντας. οἷς γάρ μάλιστα τά παρόντα ἀρκεῖ ἥκιστα τῶν ἀλλοτρίων ὀρέγονται. ὀρέγονται. ἄξιον δ' ἐννοῆσαι ὡς καί ἐλευθερίους ὁ τοιοῦτος πλοῦτος παρέχεται. σωκράτης τε γάρ οὗτος παρ' οὗ ἐγώ τοῦτον ἐκτησάμην οὔτε ἀριθμῷ οὔτε σταθμῷ ἐπήρκει μοι, ἀλλ' ὁπόσον ἐδυνάμην φέρεσθαι, τοσοῦτόν μοι παρεδίδου: ἐγώ τε νῦν οὐδενί φθονῶ, ἀλλά πᾶσι τοῖς φίλοις καί ἐπιδεικνύω τήν ἀφθονίαν καί μεταδίδωμι τῷ βουλομένῳ τοῦ ἐν τῇ ἐμῇ ψυχῇ πλούτου. καί μήν καί τό ἁβρότατόν γε κτῆμα, τήν σχολήν ἀεί ὁρᾶτέ μοι παροῦσαν, ὥστε καί θεᾶσθαι τά ἀξιοθέατα καί ἀκούειν τά ἀξιάκουστα καί ὅ πλείστου ἐγώ τιμῶμαι, σωκράτει σχολάζων συνδιημερεύειν. καί οὗτος δέ οὐ τούς πλεῖστον ἀριθμοῦντας χρυσίον θαυμάζει, ἀλλ' οἵ ἄν αὐτῷ ἀρέσκωσι τούτους συνών διατελεῖ. οὗτος μέν οὖν οὕτως εἶπεν. arrian. epict. diss. iii, 24, 67. οὕτως ἐλευθερία γίνεται. διά τοῦτο ἔλεγεν (ὁ διογένης) ὅτι “ἐξ οὗ μ' ἀντισθένης ἠλευθέρωσεν, οὐκέτι ἐδούλευσα,” πῶς ἠλευθέρωσεν; ἄκουε τί λέγει: “ἐδίδαξέν με τά ἐμά καί τά οὐκ ἐμά. κτῆσις οὐκ ἐμή: συγγενεῖς, οἰκεῖοι, φίλοι, φήμη, συνήθεις, τόποι, διατριβή, πάντα ταῦτα ὅτι ἀλλότρια.” σόν οὖν τί; “χρῆσις φαντασιῶν. ταύτην ἔδειξέν μοι ὅτι ἀκώλυτον ἔχω, ἀνανάγκαστον: οὐδείς ἐμποδίσαι δύναται, οὐδείς βιάσασθαι ἄλλως χρήσασθαι ἤ ὡς θέλω”. stob. anthol. iii, 8, 14. ὅστις δέ ἑτέρους δέδοικε, δοῦλος ὤν λέληθεν ἑαυτόν. xenophon symp. iv, 1_5. ἐκ τούτου ἔλεξεν ὁ σωκράτης: οὐκοῦν λοιπόν ἄν εἴη ἡμῖν ἅ ἕκαστος ὑπέσχετο ἀποδεικνύναι ὡς πολλοῦ ἄξιά ἐστιν. ἀκούοιτ' ἄν, ἔφη ὁ καλλίας, ἐμοῦ πρῶτον. ἐγώ γάρ ἐν τῷ χρόνῳ ᾧ ὑμῶν ἀκούω ἀπορούντων τί τό δίκαιον, ἐν τούτῳ δικαιοτέρους τούς ἀνθρώπους ποιῶ. καί ὁ σωκράτης, πῶς, ὦ λῷστε; ἔφη. διδούς νή δί' ἀργύριον. καί ὁ ἀντισθένης ἐπαναστάς μάλα ἐλεγκτικῶς αὐτόν ἐπήρετο: οἱ δέ ἄνθρωποι, ὦ καλλία, πότερον ἐν ταῖς ψυχαῖς ἤ ἐν τῷ βαλαντίῳ τό δίκαιόν σοι δοκοῦσιν ἔχειν; ἐν ταῖς ψυχαῖς, ἔφη. κἄπειτα σύ εἰς τό βαλάντιον διδούς ἀργύριον τάς ψυχάς δικαιοτέρους ποιεῖς; μάλιστα, πῶς; ὅτι διά τό εἰδέναι ὡς ἔστιν ὅτου πριάμενοι τά ἐπιτήδεια ἕξουσιν οὐκ ἐθέλουσι κακουργοῦντες κινδυνεύειν. ἦ καί σοι, ἔφη, ἀποδιδόασιν ὅ τι ἄν λάβωσι; μά τόν δί', ἔφη, οὐ μέν δή. τί δέ, ἀντί τοῦ ἀργυρίου χάριτας; οὐ μά τόν δί', ἔφη, οὐδέ τοῦτο, ἀλλ' ἔνιοι καί ἐχθιόνως ἔχουσιν ἤ πρίν λαβεῖν. θαυμαστά γ', ἔφη ὁ ἀντισθένης ἅμα εἰσβλέπων ὡς ἐλέγχων αὐτόν, εἰ πρός μέν τούς ἄλλους δύνασαι δικαίους [ἄν] ποιεῖν αὐτούς, πρός δέ σαυτόν οὔ. καί τί τοῦτ', ἔφη ὁ καλλίας, θαυμαστόν; οὐ καί τέκτονάς τε καί οἰκοδόμους πολλούς ὁρᾷς οἵ ἄλλοις μέν πολλοῖς ποιοῦσιν οἰκίας, ἑαυτοῖς δέ οὐ δύνανται ποιῆσαι, ἀλλ' ἐν μισθωταῖς οἰκοῦσι; καί ἀνάσχου μέντοι, ὦ σοφιστά, ἐλεγχόμενος. νή δί', ἔφη ὁ σωκράτης, ἀνεχέσθω μέντοι: ἐπεί καί οἱ μάντεις λέγονται δήπου ἄλλοις μέν προαγορεύειν τό μέλλον, ἑαυτοῖς δέ μή προορᾶν τό ἐπιόν. phot. lexicon s. v. οὐροδόκην. οὐροδόκην τήν ἀμίδα ξενοφῶν: οὔρειον δέ βίκον ἀντισθένης. 